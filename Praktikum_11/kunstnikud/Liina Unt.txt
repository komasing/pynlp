Liina Unt (sündinud 17. veebruaril 1977 Tallinnas) on eesti teatrikunstnik.Teatriteadlane Sven Karja on kirjeldanud Liina Undi loomingut ajakirjas Teater. Muusika. Kino (aastal 2003) järgmiselt: "Liina Unt [...] on end oma senistes töödes tutvustanud mõõduka neokonservatiivina (“Ei mingit postmodernistlikku veiderdamist!” – tsitaat kriitikast), kus atitüüdi atraktiivsuse tagab tavalisest kõrgem intellektuaalne valmisolek." [1]Liina Unt õppis aastatel 1995–1999 Eesti Kunstiakadeemias stsenograafia eriala bakalaureuse astmes ning aastatel 1999–2002 sama ülikooli magistrantuuris vabade kunstide erialal, tehes magistritöö teemal „Kohtade lavastamine“. Aastail 2005–2012 omandas ta doktorikraadi Soomes ülikoolis Aalto University, doktoritöö teemaks oli “Landscape as Playground. The Environmental Experience of Landscape as Fictional and Real in a Performance“.Liina Unt on teinud lavakujundusi paljudes erinevates teatrites nii Eestis, Soomes kui ka Rootsis, olles praeguseks kujundanud kokku ligi 50 lavastust. Esimeseks kujunduseks võib lugeda 1997. aastal Emajõe Suveteatris Ain Mäeotsa lavastatud „Robin Hoodi“. Alates 2011. aastast töötab Unt Tartu Ülikooli Viljandi Kultuuriakadeemias etenduskunstide osakonnas lektorina ning 2012. aastast teatrikunsti visuaaltehnoloogia eriala programmijuhina, andes lisaks loenguid ka selle eriala tudengitele.Liina Unt on olnud Eesti Teatriuurijate Ühenduse esimees aastatel 2008–2010 ning juhatuse liige kuni aastani 2012, mil Eesti Teatriuurijate Ühenduse ja Eesti Teatrikriitikute Ühenduse liitumisel loodi Eesti Teatriuurijate ja -kriitikute Ühendus.Liina Unt on Eesti Kunstiakadeemia kunsti ja disaini eriala doktoriõppekava juht. Eesti Kunstiakadeemias annab Unt erinevaid loenguid ning viib läbi seminare alates 2005. aastast.Unt on olnud kunstnikuks Ilmar Raagi mängufilmile „Miski on mäda ehk Kogu vale Hamletist“, mis esilinastus aastal 2000.Liina Unt on teinud sünkroontõlget Tallinna Linnateatri, Rakvere teatri, Eesti Draamateatri, Vanemuise teatri jt etendustele.Kujundanud kokku ligi 50 lavastust