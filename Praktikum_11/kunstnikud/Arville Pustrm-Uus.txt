Arville Puström-Uus (1942. aastani Arville Uus; 30. mai 1921 Tallinn – 21. oktoober 2014 New Jersey) oli eesti kunstnik Ameerika Ühendriikides.Ta lõpetas 1940. aastal Elfriede Lenderi Eragümnaasiumi. Aastatel 1940–1942 õppis ta Tartu Ülikooli arstiteaduskonnas ja aastast 1942 kunstikoolis Pallas.1944. aastal põgenes ta Suure põgenemise lainega Saksamaale. Aastatel 1946–1949 õppis ta (Briti sõjaväe stipendiaadina) Düsseldorfi Kunstiakadeemias graafikat ja maalimist. Aastal 1949 siirdus ta USA-sse ja elas New Jersey osariigis. Ta on tegutsenud rakenduskunstnikuna lambivabrikus. Aastatel 1961–1980 tegutses ta Mendhamis (Morrise maakonnas) kunstiõpetajana, seejärel oli vabakunstnik.Ta oli aastast 1942 abielus Aksel Puströmiga (1920–2013), kes oli arst; neil oli tütar ja poeg, tütar Tiia Äärismaa on kunstnik.