Wilhelm August Golicke (ka Golike; vene: Василий Александрович (Вильгельм-Август) Голике; 1802 Peterburi – 1848 Peterburi) oli saksa päritolu Venemaa maali- ja portreekunstnik.Golicke sündis Peterburis Eestimaa kubermangust pärit linnakodanike perekonda. Õppis maalikunsti George Dawe' Peterburi stuudios, olles tema lemmik õpilaseks. Aastatel 1822–1828 abistas koos Aleksandr Poljakoviga (1801–1835) Dawet 329 kindrali portree maalimises, kes olid silma paistnud Napoleoni vastases võitluses. Mõningatel andmetel maalis Dawe ainult 150 portreed ja tema õpilased Golicke ja Poljakov ülejäänud. Need portreed on eksponeeritud Ermitaaži sõjagaleriis. Peale Dawe surma aastal 1829 astus Golicke Peterburi Keiserlikku Kunstiakadeemiasse, mille lõpetas 1832. aastal.