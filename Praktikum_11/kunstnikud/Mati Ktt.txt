Mati Kütt (sündinud 5. aprillil 1947 Tallinnas) on eesti animatsioonfilmide režissöör ja maalikunstnik.Aastatel 1962–1963 õppis Kütt Viljandis Juhan Muksi stuudios maalimist. Aastal 1965 lõpetas ta Viljandi Keskkooli. 1965. kuni 1968. aastani õppis ta Tallinna Polütehnilise Instituudi energeetikateaduskonnas soojusenergeetikat.1974–1994 töötas Kütt Tallinnfilmi stuudios Joonisfilm, aastatel 1994–1995 stuudios Eesti Joonisfilm. 1995. aastast on ta vabakutseline kunstnik.2001–2002 töötas ta Ameerikas, Colorado osariigi pealinnas Denveris Rocky Mountaini Kunsti- ja Disainikolledžis eksperimentaalanimatsiooni õppejõuna.1985. aastast on Kütt Eesti Kinoliidu liige.1999. aastast Eesti Kunstnike Liidu ja Eesti Maalikunstnike Liidu liige.Mati Kütt on väsimatu eksperimenteerija. Iga uue filmiga püüab ta teist teed mööda käia ja luua midagi ennenägematut."Labürindi" puhul kraapis ta nõelaga positiivlindile ligikaudu 6000 kaadrit, koloreeris need ja võttis üles ning tulemuseks oli võimas sürrealistlik film."Sprott võtmas päikest" on saksakeelne veealune animaooper."Põrandaaluse" võtted toimusid suures osas väljaspool stuudiote paviljone, vabas looduses ja loomulikus interjööris. Selles filmis pole kasutatud ei nukke ega joonistatud tegelasi. Filmis mängib hoopis Estonia teatri baleriin Eve Andre. Film on valminud piksillatsioonitehnikas ja tegemist on animeeritud koreograafiaga lamades. Lihtsamalt seletades: filmis baleriin tantsib murul või kivisillutisel lamades. Teda filmitakse aga ülevalt. Animafilmiks loetakse teatavasti sellist teost, kus toimuv on üles võetud kaadrihaaval. Seega iga vajaliku kaadri saamiseks muudetakse õige pisut tantsijatari jalgade või käte asendit ning tehakse järjekordne plõks. Kõige tulemusena näeme baleriini filmis tantsivat nagu päris. "Põrandaaluses" toimivad paralleelselt kaks liini: kõigile tuntud väike, st inimeste maailm ja suur maailm. Mis see viimane tegelikult on, püüab Kütt ka ise filmi tehes pisutki selgusele jõuda.“Nööbi odüsseia” on film tõdemusest, et püksinööbist ei saa kunagi frakinööpi. Tegevustik toetub Homerose “Odüsseiale”. Peategelaseks on mõtlev nööp, keda vabaduskihk ajab seiklema. Nööp esindab voluntaristide käsitlust vabadusest, kus vabadus oleneb vaid tahtja tahtest. Vormilt on teos valdavalt lamenukktehnikas, kus on kasutatud ära ready-made kunstivõtteid ja kitši atribuutikat."Une instituut" on atmosfääriline teos, nauditav eelkõige visuaalselt, sürrealism ulatab siin käe fotograafilisele realismile, seepiakarvaliseks keeratud taustad on eriti somnambuulsed. Õnnestunult on kokku sobitatud reaalset ja animeeritut, ahhaa-efekte tekitatakse eri suurusega tegelaste ja esemetega mängides.eriauhind Tampere rahvusvahelisel lühifilmifestivalil