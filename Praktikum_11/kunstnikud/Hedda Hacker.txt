Hedda Hacker (ka Hedda Hakker; 4. oktoober 1905 Moskva – 6. september 1988 Stockholm) oli eesti maalikunstnik.Esimese kunstialase õpetuse sai ta oma ristiisalt Ants Laikmaalt. Lõpetas 1934. aastal diplomeeritud maalikunstnikuna Kõrgema Kunstikooli Pallas. Siiski ei kujunenud temast päris eneseteostuslikku näitustega esinevat kunstnikku, ehkki ta harrastas maalimist ka hiljem. Kunstikooli päevil armus ta andekasse kunstnikku Hando Mugastosse, kes illustreeris 1935. aastal ilmunud Marie Underi luulekogu "Kivid südamelt", kuid see suhe tema emale Marie Underile ei meeldinud ning Hedda jäi elu lõpuni üksikuks.[1] Sügisel 1942 asus ta tööle Draamateatri dekoraatorina. Sügisel 1944 lahkus ta koos perekonnaga Rootsi.Hedda on illustreerinud paari Underi luulekogu: "Lageda taeva all" (1930) ja "Kivid südamelt" teist trükki (1937); samuti kujundas ta 1937. aastal ilmunud Artur Adsoni luulekogu "Lehekülg ajaraamatust" (värsse 1931-1935).Tema ema oli poetess Marie Under, isa oli Karl Hacker, kasuisa oli kirjanik Artur Adson, õde Dagmar Stock oli tõlkija, õemees Hermann Stock oli vaimulik, luuletaja ja tõlkija.