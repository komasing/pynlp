Andres Koort (sündinud 17. mail 1969 Tallinnas) on eesti maalikunstnik, stsenograaf, kujundaja ja kuraator. Ta on lõpetanud Eesti Kunstiakadeemia lavakujunduse eriala (õppis seal 1987–1993) ja täiendas end aastal 1991 Hollandis Groningenis Academia Minervas maali erialal. Koort on osalenud näitustel alates aastast 1991, on Eesti Maalikunstnike Liidu juhatuse liige 2002. aastast ning on loonud lavakujundusi lavastustele Eesti Draamateatris, Tallinna Linnateatris, Pärnu teatris Endla, Eesti Nukuteatris ja Theatrumis. [1]. Tema töid leidub Tartu Kunstimuuseumi ja Leedu Kunstimuuseumi kogudes[2]. Koorti töid on raske paigutada traditsiooniliste kunstivoolude raamidesse. Kunstnik kasutab äratuntavaid kujundeid, mistõttu tema maastikud näivad teatud määral realistlikud, sealjuures ei järgi ta oma ruumikäsitluses elementaarseid perspektiivi reegleid ega ürita luua valguse ja varju efekti. Perspektiiv ja varjud määravad hetke ja koha, nende puudumine võib viidata kunstniku soovile kujutada reaalsust üldises võtmes, väljaspool aega ja ruumi[3]. Andres Koorti vanavanaisa oli skulptor Jaan Koort.Andres Koort on osalenud järgmistel näitustel:[4][5][6]1990 “Kodanlasest aadlimees” (Molière) Eesti Draamateater 1996 “Petra von Kanti kibedad pisarad” (R.W.Fassbinder) Tallinna Linnateater 1999 “Hades” (A.Strinberg) Pärnu Teater „Endla“ 2000 “Taevatrepp” Eesti Nukuteater 2001 “Vader kus tukk on” (G.Görgey) Theatrum 2005 „Juveliiri poe ees“ (K.Wojtyla) Theatrum 2007 „Kokteiliõhtu“ (T.S.Eliot) Theatrum 2008 „Maarja kuulutamine“ Theatrum [7]