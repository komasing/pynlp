Alo Hoidre (aastani 1935 Horn, õieti Aleksander; 26. jaanuar 1916 Petrograd – 2. oktoober 1993 Tallinn) oli eesti maalikunstnik, raamatuillustraator, graafik.Sündinud Venemaal, kolis 1920 koos perega Tallinnasse ning käis 18. algkoolis. 1933–1937 õppis Riigi Kunsttööstuskoolis litograafiat ja 1938–1941 Kõrgemas Kunstikoolis Pallas graafikaerialal. Mobiliseeriti 1941 Punaarmeesse ning võttis Eesti laskurkorpuse ridades osa lahingutes Velikije Luki all. Demobiliseeriti 1943 ning sai stipendiumi õpinguteks Moskvas ja Leningradis. Naasis Tallinna 1944. Oli ajalehe Sirp ja Vasar kunstiosakonna juhataja. 1944–1982 oli Eesti Riikliku Kunstiinstituudi õppejõud.Osales arvukalt nii Eesti kui üleliidulistel näitustel, sealhulgas ka mainekatel Tallinna graafikatriennaalidel.Viljeles nii vaba- kui ka raamatugraafikat, tehnikaist valdas meisterlikult litot; maalijana eelistas tempera- ja õlimaali. Sõjast naasnuna pühendus Hoidre raamatugraafikale ning sõja- ja tööstustemaatilisele vabaloomingule.Alo Hoidre “Rehepeks” on ühtaegu autori tuntumaid töid kui ka ajastut erakordselt täpselt illustreeriv. Ebatõeline ning helge on asendunud mustvalge ausa vaatega tööle, mis õilistab inimest. Hoidre sammub siin sellel õhukesel piiril, mis eraldab poliitilist kohustust tööteema kujutamisel ning argise ülistamist. Paratamatus elada oma ajas on siin küll aimata, kuid Hoidre sisemine veendumus lihtsate inimeste kujutamisel samavõrd.1951. aastal osales Alo Hoidre koos Ott Kangilaski, Richard Sagritsa, Richard Kaljo, Edith Parisega Fr. R. Kreutzwaldi Kalevipoja illustreerimisel. Eesti NSV 10. aastapäevaks ilmunud suurejoonelisust taotlenud väljaande kujundamisel kasutati tol ajal väga soositud ja levinud kollektiivse töö meetodit. Vahetiitlid ja vinjetid valmistas Richard Kaljo, vahetiitlite ornamentaalne kujunduse tegi Edith Paris. Järjekordne Kalevipoja uustrükk avaldati F. R. Kreutzwaldi 150. sünniaastapäeva puhul ilmunud viieköitelises teoste sarjas 1953. aastal koos eelnevalt mainitud kunstnike illustratsioondiega.Hilisemas loomeeas, tagasi tõmbunud tellimustöödest ja pedagoogipraktikast EKAs, avaldus Hoidre maalijaisiksus hedonistlikes elurõõmsates kompositsioonides. 1980ndail ja 1990ndate algul katsetas kunstnik erinevaid materjale ja tehnikaid, maalides lõuendi kõrval vaskplaatidele, kartongile ja puule abstraktseid maale ja kollaaže peamiselt ainult enda jaoks, katsetades abstraktse kunsti erinevaid võimalusi. Maalitehniliselt ületas ta kõik endale seni seatud piirid, kasutas ootamatuid võtteid ja materjale. Aktiivsest elust tagasi tõmbunud kunstniku loodu seas leidub tõelisi maalilisi pärleid. Hoidre hilisloomingu koloriit on küllastatult rikkalik ja sügav, teemad inimeksistentsi põhiprobleeme uurivad. Maalide pealkirjad olid kõnekad: “Kirgastumine”, “Selginemine”. 1971. aastal valminud töö “Selgimine” on avamänguks 1990-ndate algul saabunud tunnustusele, mis tõi kunstnikule ka Kristjan Raua nimelise preemia.Üks suund Hoidre loomingus on seotud grotesksete, poolabstraktsete figuuridega, mida ta viljeles nii maalis kui graafikas. Maali puhul kasutas ta segatehnikat, näit. kullavärvi, et muuta kompositsioon ilmekamaks ja atraktiivsemaks. Kunstnikuna mängis Hoidre oma töödes traagilisuse ja koomilisuse piirimail. Kompositsioon suplejatega näitab tema loomingu lõbusamat poolt.Alo Hoidre õpilased: kunstnikud Siima Škop, Maret Olvet,Artiklid, kus on mainitud kunstnikku: