Colini, ka Vojen Wilhelm Cech-Colini; kodanikunimi Vojen Wilhelm Čech (sündinud 1924 Tšehhis Kolínis) on Tšehhi maalikunstnik. Colini töötas välja unikaalse stiili, millise kaubamärgiks täna on Colini. Tema piltidel loodud maagilist maailma on hakatud nimetama Colini kummastavaks maailmaks (Haunting World of Colini).Pärast Teist maailmasõda on Colini elanud Šveitsis, Prantsusmaal ja Venezuelas. Sealt emigreerus ta Kanadasse, kus toimus tema esimene maalinäitus Torontos. Hiljem kolis Colini Ameerika Ühendriikidesse, kus elas pikemat aega New Yorgis, kuid igal aastal külastas ta Euroopat, et eksponeerida seal oma loomingut. Selle elukestva reisi jooksul on Colini kokku puutunud paljude kultuuride ja keeltega, mistõttu tema maalid sisaldavad rikkalikult sümbolismi. Tema kodulehel on väidetud, et "He brings to visual art, what Umberto Eco brings to literature" ("on toonud kujutavasse kunsti sama, mis Umberto Eco on toonud kirjandusse").