Kustav-Agu Püüman (sündinud 13. juunil 1937 Tallinnas) on eesti teatrikunstnik ja balletitantsija.Ta õppis aastatel 1948–1956 Eesti Riiklikus Koreograafiakoolis ja 1963–1969 Eesti Riiklikus Kunstiinstituudis.Aastatel 1956–1979 oli ta Estonia balletiartist, seejärel kuni 1994. aastani vabakutseline kunstnik ja pärast seda Tallinna Linnateatri peakunstnik, alates 2000. aastast Linnateatri kunstnik. Püüman on loonud kujundusi ka pidulikele kontsertidele, laulu- ja tantsupidudele, vabaõhulavastustele, telesaadetele ja filmidele ning teinud kostüüme varieteele. Ta tegeleb ajalooliste kostüümide taasloomisega. Püüman on kirjutanud artikleid Eesti Entsüklopeediale ja Eesti Teatrileksikonile. Ta õpetab erialakompositsiooni, stsenograafia- ja kostüümiajalugu erinevates kõrgkoolides.