Gerhard Franz von Kügelgen (6. veebruar 1772 Bacharach – 27. märts 1820 Dresdeni lähedal) oli saksa maalikunstnik.Ta sündis aastal 1772 Reini ääres Bacharachis (asub praeguse haldusjaotuse järgi Mainz-Bingeni kreisis, Rheinland-Pfalzi liidumaal) Kölni kuurvürsti õuenõuniku perekonnas. Ta õppis kunsti mitmes kohas Saksamaal ja aastast 1791 kuurvürsti stipendiaadina Roomas. Ta asus aastal 1795 Riiga ja sealt aastal 1798 Eestisse (elades vaheldumisi Tallinnas, Kodilas ja Ojasool), siirdus aasta lõpus Peterburi. Oli aastatel 1803–1804 taas Eestis, käis aastal 1804 Prantsusmaal ja läks aastal 1805 Dresdenisse. Valiti aastal 1804 Berliini Kunstiakadeemia ja aastal 1806 Peterburi Kunstide Akadeemia liikmeks, aastast 1811 oli ta Dresdeni Kunstiakadeemia auliige ja aastast 1814 professor[1].Ta abiellus 2. septembril 1800 oma õpilase Helene Marie Zoege von Manteuffeliga. Neil sündis neli last, pojast Wilhelmist sai tuntud saksa portreemaalija. Tema kaksikvend Karl von Kügelgen ja vennapoeg Konstantin von Kügelgen olid samuti maalikunstnikud.Christoph Martin Wielandi portree, 1808, Tartu Ülikooli raamatukoguJohann Gottfried Herderi portree, 1809, Tartu Ülikooli raamatukoguKarl August Böttigeri portree, 1812, Tartu Ülikooli raamatukogu