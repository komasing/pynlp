Ilon Wikland (sünninimi Maire-Ilon Pääbo; sündinud 5. veebruaril 1930 Tartus) on eesti päritolu rootsi kunstnik ja illustraator. Tuntuks sai ta Astrid Lindgreni raamatute illustreerijana.Tema isa oli tsiviilinsener Max Pääbo ning ema Pallase lõpetanud maali- ja tekstiilikunstnik Vida Pääbo-Juse. Oma lapsepõlve veetis ta Haapsalus. Õpinguid alustas Tallinnas, aastatel 1939–1944 õppis ta Haapsalu 1. algkoolis.Aastal 1944 põgenes teise NSV Liidu okupatsiooni eest koos klassiõe perega Rootsi.20-aastaselt kohtus Ilon Astrid Lindgreniga, kellele tema joonistused meeldisid – siit sai alguse nende pikk koostöö. Esimene raamat, mida Wikland ametlikult illustreeris, oli 1954 ilmunud "Mio, mu Mio".Aastal 1951 abiellus ta mereväelasega. Paaril on neli tütart.Wikland elab praegu Stockholmis.2007. aastal ilmus Enno Tammeri poolt koostatud raamat "Ilon Wiklandi maailm". Raamatu andis välja kirjastus Tammerraamat.1. juulil 2009 avati Haapsalus Läänemaa Muuseumis Ilon Wiklandile pühendatud teemakeskus Iloni Imedemaa.