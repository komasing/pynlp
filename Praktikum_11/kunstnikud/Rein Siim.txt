Rein Siim (2. november 1938 Tallinn – 30. aprill 2015 Soome[1]) oli eesti maalikunstnik, karatetreener ja taiji õpetaja.Rein Siim oli Eesti esimene karate treener ja Eesti karate looja, kes 1970. aastal moodustas tollase Tallinna Tehnikaülikooli (TPI) juurde Eesti esimese karaterühma ning kelle õpilased võitsid hiljem Nõukogude Liidu esimestel ametlikel karatevõistlustel pooled kuldmedalitest. Paljud omaaegsed Eesti karatekad olid Rein Siimu õpilased või õpilaste õpilased.1970. aastate teisest poolest alates tegeles ta rohkem taiji-ga.Siim sündis aastal 1938 Tallinnas ohvitseri perekonnas. Ta lõpetas aastal 1956 Tallinna 7. Keskkooli ja aastal 1965 arhitektina ERKI.Ta töötas aastatel 1965–1970 Ehituse Teadusliku Uurimise Instituudis (1968–1970 oli sealsamas aspirant), seejärel tegutses vabakunstnikuna ja juhendas 1970–1975 TPI kehalise kasvatuse kateedri juures esimest (enda moodustatud) karaterühma. Aastast 1977 elas ta Soomes.Ta oli aastast 1975 Eesti Kunstnike Liidu liige, aastast 1978 Soome Maalikunstnike Liidu ja aastast 1984 Turu Graafikute Liidu liige.Siim alustas 1970. aastal karatetreeningute juhendamist, kuid tegutses n-ö põranda all, sest spordiala polnud Nõukogude Liidus ametlik. Siimu karate-dō-õpilased Ilmar Heinsoo, Etker Jõeleht, Lembit Kolk, Mart Rossman ja Peeter Saar viisid Eesti karate ERR Spordi andmetel rahvusvahelisele tasemele.[1]1978. aastal, kui karatest sai Nõukogude Liidus ametlik spordiala, lahkus Siim Soome, kus ta elas surmani.[1]Siim on olnud abielus maalikunstnik Ludmilla Siimuga. Tema ema oli moe- ja teatrikunstnik Karin Siim-Juse, tädi maali- ja tekstiilikunstnik Vida Pääbo-Juse, täditütar raamatugraafik Ilon Wikland.Georg Lurich