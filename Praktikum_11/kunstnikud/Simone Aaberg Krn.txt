Simone Aaberg Kærn (sündinud 1969 Kopenhaagenis) on taani kunstnik.Tema tuntumad teosed on dokumentaalfilm "Smiling in a War Zone" (2007) lennust Kabuli sõja ajal ja Taani peaministri Anders Fogh Rasmusseni portree.Nooruses oli ta aktivist ja skvottija.Aastatel 1993–1998 õppis ta Taani Kunstiakadeemias. Rööbiti õppis ta Londoni õppeasutuses Goldsmith College of Fine Art ning sai Suurbritanniast erapiloodi paberid.Ta on loonud maale, videokunsti teoseid, installatsioone ja muud. Ta nimetab oma suunda, mis ühitab feminismi ja lendamise, aerofeminismiks. Lendamine on individuaalse vabaduse sümbol ja õhuruum sümboliseerib poliitiliste piiride puudumist[1].Portreede seeriat "Sisters in the Sky" USA, Nõukogude Liidu ja Suurbritannia sõjalenduritest Teises maailmasõjas on näidatud paljudes kohtades, sealhulgas Veneetsias 1999.Ta tegi teledokumentaalfilmide sarja "Sisters in the sky – en roadmovie fra luften" sellest, kuidas ta koos Stine Kirsteiniga lendas USA-s ringi ning kohtus Teise maailmasõja aegsete naispilootidega. Sarja näitas 1999 DR2.[3]2006. aastal lendas ta oma 40-aastase Piper Coltiga Lille Skensvedist Kabuli, et leida noor naine, kelle suurim unistus on olla piloot. Koos kaasinstruktor Magnus Bejmariga tegi ta sellest dokumentaalfilmi "Smiling in a Warzone", mis esilinastus Taanis septembris 2006.