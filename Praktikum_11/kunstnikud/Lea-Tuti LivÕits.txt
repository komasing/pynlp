Lea-Tuti Livšits (neiupõlvenimega Sturm, 22. september 1930 Pagari talu, Kaarepere vald – 23. november 1999 Tartu) oli Eesti kunstnik.Lea-Tuti Livšitsi isa oli kunstnik Hugo Sturm. Alates 1951. aastast elas Lea-Tuti Kiviõlis, kus lõpetas keskkooli. Töötas 1974. aastani Kiviõli Põlevkivikeemia Kombinaadis laborandina, hiljem sealsamas kunstnikuna. 1974 asus elama Kohtla-Järvele ja hakkas tööle kunstnikuna Kohtla-Järve Põlevkivi Teadusliku Uurimise Instituudis.Lea-Tuti Livšits lõpetas 1967 a. Tartu Kunstimuuseumi kunstikursused (1967) ning sai Ida-Virumaal tuntuks eelkõige oma akvarellmaalidega. Lemmikteemadeks olid maastikud ja lilled, lemmikžanriks akvarell kõigi oma avaldusvormidega. Lõi originaalse suuna graafikas, mida nimetatakse stohhatüüpiaks.Lea-Tuti Livšitsil oli üle 20 isikunäituse Kiviõlis, Kohtla-Järvel, Tallinnas ja Tartus. Mitmeid kordi esindas ta Ida-Virumaa kunstnikke ühisnäitustel Eestis ja ka välismaal. Tema loomingule on oma mõju avaldanud ka isa Hugo Sturmi looming, kelle naivistlikud maalid ja puutööd seisid aukohal tema koduses ateljees. 2005. aastal avati Lea-Tuti Livšitsi viimases elukohas Kohtla-Järvel mälestustahvel.Tema isa oli Hugo Sturm. Ta oli abielus Vladlen Livšitsiga.