Alexander Julius Klünder (vene Александр Иванович Клюндер (Клиндер); 20. veebruar (vkj 8. veebruar) 1802 Tallinn – 8. jaanuar 1875 (vkj 27. detsember 1874) Tallinn) oli Eesti päritolu Vene kunstnik.Klünder sündis Johann Joachim Klünderi ja Sophia Elisabeth Ripke pojana.[1] Ta õppis Tartu Kubermangugümnaasiumis (1818–1823 ja majandusteadust Tartu Ülikoolis (1823–1826)[2], kuid külastas ka C. A. Senffi joonistuskooli. Tol ajal valmis tema portree dr. Friedrich Robert Faehlmannist. Pärast lõpetamist tegutses Klünder Tallinnas kunstniku ja joonistusõpetajana, andes 1827–1829 Tartu ülikooli taasavamise 25. aastapäeva puhul välja Tartu professorite portreede sarja (16 lehte).Arvatavasti siirdus ta juba 1829 Peterburi, kus tegutses portretistina. 1834 sai ta vabakunstniku nimetuse ja 1841 Peterburi Kunstiakadeemia liikmeks.1839. aastal sai ta preemia Husaarirügemendi 6 ohvitseri portree eest. Ta maalis nii tsaariperekonna liikmeid kui ka tuntud seltskonnategelasi ja kunstnikke, nagu Mihhail Lermontovi (neljal korral) ja Karl Brüllowit. Klünder oli tuttav ka Aleksandr Puškiniga.Elu viimased aastad veetis Klünder Tallinnas.Tema teoseid leidub kõigis Venemaa tähtsaimais muuseumides (Vene Muuseum, Tretjakovi galerii, Puškini Muuseum jne).