Ernő Koch (8. august 1898 Szászváros – 31. märts 1970 Saint Louis, Missouri) oli ungari graafik, kes töötas aastatel 1926–1940 Eestis.Koch õppis 1917-1921 Ungari Kunstiakadeemias ning täiendas end Leipzigi Graafika ja Raamatukunsti Akadeemias. 1926. aastast tuli Eestisse ning tegutses Tallinnas vabakutselise kunstnikuna. Kochi Eesti-perioodi looming koosneb valdavalt linnvaadetest, samuti täitis ta tellimustöid (tööstuspiirkonnad, Kochil valmisid mitmed mapid põlevkivitööstusest). 1940. aastal pages Koch Eestist Ungarisse ning sealt Baierisse. Kochi sõjajärgne looming on erinev, koosnedes peamiselt maastikest ja kirikutest. Pärast 1949. aastal USA-sse elama minemist sai Kochist kirikuinterjööride kujundaja ja tema monumentaalsete aknamaalidega pühakodasid leidub Chicagos, San Franciscos, New Yorgis, samuti Mehhikos ja Kanadas.