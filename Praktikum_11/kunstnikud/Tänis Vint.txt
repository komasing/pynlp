Tõnis Vint (sündinud 22. aprillil 1942 Tallinnas) on eesti graafik.Ta lõpetas aastal 1960 Tallinna 10. Keskkooli. Aastal 1962 asus ta õppima ERKI-sse, mille lõpetas aastal 1967 graafika erialal[1].Ta on töötanud Tallinnas reklaami ja raamatukujunduse alal ning aastatel 1974–1980 ajakirja Kultuur ja Elu kujundajana, seejärel vabakunstnikuna.Ta oli kunstnikerühmituse ANK '64 asutajaid ja suunajaid.Ühest tema KUMUs 2012. aastal näidatud näitusest ("Tõnis Vint ja tema esteetiline universum") on koos näituse teoste fotodega kokku pandud samanimeline raamat ("Tõnis Vint ja tema esteetiline universum").Tema isa Endel Vint (1907–1983) oli majandusteadlane, põllumajanduse ökonomist. Vend Toomas Vint on kunstnik ja kirjanik, õde Maara Vint on kunstnik (graafik). Aastatel 1967–1976 oli ta abielus graafik Mare Vindiga.