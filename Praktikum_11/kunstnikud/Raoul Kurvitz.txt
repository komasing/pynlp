Raoul Kurvitz (sündinud 3. veebruaril 1961) on eesti kunstnik.Ta lõpetas 1984. aastal Eesti Riikliku Kunstiinstituudi arhitektina. Koos kursusevenna Urmas Muruga moodustasid nad 1986. aastal grupeeringu Rühm T, peagi liitus nendega ka arhitekt Peeter Pere ning veel mitmeid kunstnikke ja loomeinimesi[1]. Rühm T nimetas enda maaliloomingut külmaks ekspressionismiks, milles puudus kirg, mis oli distantseeritud, kuid ometi sekkuv[1]. Toonane kriitika sidus Rühm T tegevust peamiselt postmodernismi ning transavangardi ja „ekspressionistliku dekadentsi" mõistetega[1]. Rühm tegutses 1990. aastate algusaastateni tegutsenud kunstirühmituse Rühm T liige.Tema loomingusse kuulub installatsioone, performance'eid, maale ja objekte. Hinnatud on ka Kurvitza video- ja muusikalooming. Raoul Kurvitz loomingut on näidatud paljudes mainekates Euroopa ja Ameerika muuseumides ja institutsioonides. 1997. aastal esindas ta koos Jaan Toomiku ja Siim Tanel Annus Eestit esmakordselt rahvusvahelisel Veneetsia Kunstibiennaalile. 47. Veneetsia Biennaalil[2]. 1999 teostas Kurvitz Tallinna Kunstihoones ja selle esisel Vabaduse väljakul mastaapse personaalekspositsiooni “Sümfoonia Si-b minoor (“Postapocalyptica”)”[2]. Peale seda sõitis ta kaheks aastaks New Yorki. 2013. aastal toimus tema loomingu ülevaatenäitus Kumu Kunstimuuseumis.Raoul Kurvitza vend oli luuletaja Andres Allan ning vennatütar on luuletaja Joanna Ellmann. Raoul Kurvitza ja maalikunstnik Lilian Mosolaineni poeg on muusik ja stsenarist Robert Kurvitz.