Jean Auguste Dominique Ingres (29. august 1780 – 14. jaanuar 1867) oli prantsuse klassitsistlik maalikunstnik.Ehkki Ingres pidas ennast ajaloomaalijaks Nicolas Poussini ja Jacques-Louis Davidi traditsioonis, peetakse tema kõige väärtuslikumaks pärandiks portreid, niihästi maalide kui ka joonistustena.Mineviku andunud austajana võttis Ingres endale ortodoksse akademismi kaitsja rolli; tema ürgvaenlane oli tollal aina populaarsemaks muutuvat romantismi esindav Eugène Delacroix. Ingresi sõnul olid ta eeskujud "suured meistrid, kelle looming õitses tol mälestusväärsel sajandil, mil Raffael märkis üleva kunsti igavesed ja vaidlustamatud piirid ... Seega olen ma hea doktriini "säilitaja" ja mitte "uuendaja"."[1] Sellegipoolest peetakse tänapäeval Ingres'it ja teisi temaaegseid uusklassitsiste toonase romantismi vaimu kehastajateks[2], samas kui tema väljendusrikas vormi- ja ruumikäsitlus teevad temast moodsa kunsti tähtsa eelkäija.Ingres'i mõju enda loomingule on tunnistanud Degas, Picasso ja Matisse."Jean Auguste Dominique Ingres" (autor: Jacques-Louis David)"Madame Moitessier" (1856)"Suur odalisk" (1814)