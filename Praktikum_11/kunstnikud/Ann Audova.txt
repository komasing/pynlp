Ann Audova (aastani 1940 Aliide-Johanna Audova; 3. september 1904 Undi – 22. veebruar 2001 Tartu) oli eesti kunstnik.Ta sündis 3. septembril 1904 Tartumaal Vara vallas Undi külas Ingli talus. Ta õppis Matjama algkoolis, Tartu Tütarlaste Gümnaasiumis ja Tartu Linna Õhtuses Ühisgümnaasiumis. Aastatel 1924–1940 õppis ta Kõrgemas Kunstikoolis Pallas Nikolai Triigi, Ado Vabbe ja Aleksander Vardi ateljeedes, kuid kooli siiski lõpetamata. Nimelt eelistas ta kunstikooli seinte vahel töötamise ja kunstnikuna arenemise sõbralikku ning turvalist võimalust paberlikule lõpudiplomile.Eesti NSV Kunstnike Liitu võeti ta vastu aastal 1945, kuid juba aastal 1950 kustutati ta nimekirjast. Aastatel 1950–1959 töötas ta Tartu Kunstifondis. Ent aastal 1959 võeti ta uuesti Kunstnike Liitu ning algas tema uus aktiivne loomeperiood, mis kestis vaegnägijaks jäämiseni 1980. aastate lõpul. Ann Audova suri aastal 2001 Tartus ja on maetud Raadi Maarja kalmistule.Tema vend Jaan Audova (nagu ka vennapoeg Peep Audova) olid Valga Peetri-Luke koguduse õpetajad.