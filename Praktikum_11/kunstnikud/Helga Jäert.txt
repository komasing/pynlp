Helga Jõerüüt (aastani 1955 Helga Imelik; 9. mai 1925 Tartu – 27. november 2011 Aa) oli eesti graafik.Ta sündis Tartus arsti perekonnas, on lõpetanud Tartu Tütarlaste Gümnaasiumi. Ta õppis Pallase kunstikoolis skulptuuri professor Anton Starkopfi juhendamisel, Tartu Riiklikus Kunstiinstituudis maali professor Ado Vabbe juhendamisel. [1] Jõerüüt lõpetas 1951. aastal ERKI.Jõerüüdi lähemate Pallase-kaaslaste seas olid temaga samal aastal õpinguid alustanud Lüüdia Vallimäe-Mark, Helju Sarnet Zauram ja Ülo Sooster, aga ka varem ees olnud Valve Janov, Kaja Kärner, Silvia Jõgever ja Lembit Saarts.[2]1958. aastast kuulus ta Eesti Kunstnike Liitu ja 1993. aastast Kunstiühingusse Pallas.Ta oli aastast 1955 abielus majandusteadlase Ivar Jõerüüdiga (1927–2000). Tema isa Johannes Imelik (1889–1957) oli arst, samuti oli arst tema emapoolne vanaisa Mihkel Ostrov (1863–1940); tema onu Mihkel Ostrov-Laid oli kirikuõpetaja ja sõjaväelane. Vend Olaf Imelik (1923–2014) oli spordifüsioloog, publitsist ja luuletaja.Ta on illustreerinud mitmeid lasteraamatuid ja ajakirja Täheke.Akvarellmonotüüpia oma tahte ja juhuse võluga kujunes aja jooksul Jõerüüdi autoritehnikaks. Tema põhiampluaa olid maastikud ja aedlinnamotiivid nii Eestist kui Lõunast, vaikelud ja lilled.[1]