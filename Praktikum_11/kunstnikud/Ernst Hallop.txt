Ernst Hallop (31. märts 1908 Gattšina – 6. oktoober 1980 Tallinn) oli eesti maalikunstnik.Ta sündis Gattšinas aedniku perekonnas. Ta lõpetas Võru poeglaste eragümnaasiumi, õppis aastast 1926 kunstikoolis Pallas (peamiselt Ado Vabbe juhendamisel), lõpetas selle aastal 1934. Aastatel 1935–1937 täiendas end Inglismaal, Prantsusmaal ja Itaalias.1930. aastate lõpus tegutses ta vabakunstnikuna Võrus, aastal 1941 töötas Tallinna kinostuudios. Samal aastal mobiliseeriti ta Punaarmeesse, kus ta oli ehituspataljonis; aastatel 1942–1943 oli ta Tšeljabinskis kunstnik. Aastatel 1943–1945 oli ta Eesti NSV Rahvakomissaride Nõukogu käsutuses, olles algul Moskvas, hiljem Tallinnas Kinofikatsiooni Valitsuse juhataja. Aastast 1945 tegutses ta jälle vabakunstnikuna.