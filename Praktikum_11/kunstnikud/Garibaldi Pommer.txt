Garibaldi Pommer (ka Karibaldi; 31. detsember 1908 Kolga vald – 11. aprill 1972 Tallinn) oli eesti skulptor.Ta õppis aastatel 1924–1929 vabakuulajana Riigi Kunsttööstuskoolis.Ta töötas aastatel 1930–1941 Jannese kivitöökojas ehituskujurina. II maailmasõja ajal oli ta aastatel 1942–1945 Moskvas, kus ta koos Enn Roosi ja Aleksander Kaasikuga kuulus eesti kujurite brigaadi (Ferdinand Sannamehe juhendamisel). Ta oli aastast 1945 Eesti Kunstnike Liidu liige.Ta osales aastal 1947 Estonia teatri laemaali ääristava friisi loomises. Ta on teinud portreid (Jaan Kreuks, 1948) ja büste (Johannes Lauristin, 1950; monument arhitekt Karl Lüüs; asus Komandandi aias, praegu Johannes Lauristini pärijate valduses).Ta suri 11. aprillil 1972 ja maeti 15. aprillil Metsakalmistule.[1]