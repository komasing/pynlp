Melanie Arrak (aastani 1958 Melanie Soosuu; 12. oktoober 1923 Tartu – 26. september 2013) oli eesti maalikunstnik.Ta lõpetas aastal 1945 Tartu Õpetajate Seminari. Seejärel astus ta Tartu Riiklikku Kunstiinstituuti, kuid lõpetas aastal 1953 ERKI Tartu osakonna, kus tema õppejõududeks olid Elmar Kits, Johannes Võerahansu, Alfred Kongo ja Gustav Raud.Ta töötas aastatel 1952–1955 Tartus joonistusõpetajana, aastatel 1955–1961 kunstnikuna Tartu kammivabrikus ja aastatel 1961–1965 Tartu Riiklikus Ülikoolis. Ülikooli juures töötades avaldus temas täppisjoonistaja ja illustraator, mis kajastus ka väljaandes "Eesti NSV floora" I—XI (1960—1979). Seejärel tegutses ta vabakunstnikuna. Ta oli aastast 1969 Eesti Kunstnike Liidu liige ja aastast 2000 kunstiühingu "Pallas" liige.Aastatel 1960–1967 pidas ta koos abikaasa Erich Arrakuga ateljeekooli, nende õpilasteks olid teiste seas maalijad Piibe Arrak, Eevart Arrak ja Jüri Marran.Tema abikaasa oli maalikunstnik Erich Arrak.