Katsushika Hokusai (jaapani 葛飾北斎) (23. september 1760 Edo (tänapäeva Tōkyō) – 18. aprill 1849 Edo) oli Jaapani Edo perioodi (1600–1867) kunstnik.Hokusai on kuulsaim Jaapani värvilise trükigraafika esindaja. Suuremas osas oma loomingust kujutas ta humoristlikult rahvalikke tüüpe. Euroopas sai ta aga eriti kuulsaks oma looduspiltidega.Hokusai, kes on maailmas enimtuntud Jaapani kunsti esindaja, on irooniliselt kõige vähem jaapanipärane Jaapani kunstnik. Jaapani kunstist enimtuntud puulõige "Suur laine" (näha kõrvaloleval pildil) ei ole sugugi niiväga jaapanipärane.Kõige tuntum on Hokusai värvilise puulõike sari "36 Fuji vaadet". Samuti on ta loonud seeriaid kuulsate sildade ja koskede vaadetest. "36 Fuji vaadet" (富嶽三十六景 Fugaku Sanjūrokkei) on loodud ukiyo-e tehnikas vahemikus 1826–1833. See seeria koosneb 46 pildist (10 lisandusid hiljem).Tuntud on ka shunga "Kalamehe naise unistus".Enne Hokusaid joonistasid ukiyo-e kunstnikud nagu Utamoro ja Kunsai linde ja lilli raamatutele illustratsioonideks. Hokusai oli esimene kunstnik, kes hakkas lindudest ja lilledest eraldi kunstiteoseid looma.Hokusai on enam kui 30 000 töö autor, kaasaarvatud: siidimaalid, puulõiked, pildialbumid, maalid, sketsid, illustratsioonid ja erootilised illustratsioonid.