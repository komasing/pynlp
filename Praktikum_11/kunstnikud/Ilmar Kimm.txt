Ilmar Kimm (1. märts 1920 Petrograd – 24. oktoober 2011) oli eesti maalikunstnik.Ilmar Kimm sündis Petrogradis Punaarmee komandöri perekonnas. Ta õppis aastatel 1927–1935 Leningradis eesti koolis, aastatel 1936–1939 õppis ta Ülevenemaalise Kunstiakadeemia kunstikeskkoolis. Aastatel 1939–1941 õppis ta Ülevenemaalises Kunstiakadeemias. Aastal 1941, pärast Teise maailmasõja puhkemist läks ta Leningradi üliõpilaste partisanisalka, sügisel 1941 mobiliseeriti Punaarmeesse. Sai Velikije Luki all lahingus raskesti haavata ja demobiliseeriti. Jätkas aastal 1944 kunstiõpinguid, lõpetas 1948. aastal Ilja Repini nimelise kunstiinstituudi Leningradis.Ta töötas aastatel 1948–1951 Tartu Riiklikus Kunstiinstituudis maaliõppejõuna. Aastatel 1952–1988 ERKIs õppejõuna: oli aastast 1954 dotsent, aastast 1965 professor. Aastatel 1963–1983 oli ta maalikateedri juhataja, aastatel 1983–1988 oli ta konsultantprofessor. Aastast 1951 oli ta Kunstnike Liidu liige[1].