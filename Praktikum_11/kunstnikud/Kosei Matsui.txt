Kōsei Matsui (松井康成, 20. mai 1927 – 11. aprill 2003) oli Jaapani keraamik, nerikomi-tehnika viljeleja.1946. aastal alustas ta keraamikaõpinguid. 1957. aastal sai temast Getsusoji templi preester. Sellesse templisse ehitas ta 1960. aastal keraamikapõletusahju ja alustas Hiina, Korea ja Jaapani keraamika alaseid uuringuid. 1993. aastal kuulutati ta "Elavaks rahvusaardeks". 1993. aastast oli Kōsei Matsui samuti Jaapani keraamikakomitee liige.Kosei Matsui poeg Koyo Matsui (1962– ) alustas 1985 aastal isa juures õpipoisina õppimist. Koyo Matsuist on tänaseks saanud samuti tunnustatud nerikomi-tehnika viljeleja.