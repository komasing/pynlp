Vladimir Bogatkin (10. mai 1922 Moskva – 1971) oli vene kunstnik.1934. aastal alustas kunstiõpinguid graafik Aleksei Kravtšenko stuudios. 1936. aastast õppis Leningradis Ülevenemaalise Kunstiakadeemia kõrgemas kunstikoolis (praegu Peterburi I. E. Repini nimeline akadeemiline maali-, skulptuuri- ja arhitektuuriinstituut). 1940–1942 sõda töötas Moskvas Punaarmee keskteatri lavakujundajana. 1942. aastal astus Punaarmeesse, 1943. aastal liitus Mitrofan Grekovi sõjakunstnike stuudioga ja osales Teises Maailmasõjas 2. Ukraina rinde koosseisus, kajastades lahingutegevust kunstnikuna.[1][2]1949. aastal abiellus eesti kunstniku Valli Lemberiga; nende poeg on keraamik Georg Bogatkin. Abielupaar elas vaheldumisi Tallinnas ja Moskvas.[3]Illustreeris raamatuid ja ajakirju. Esines näitustega Saksamaal, Tšehhoslovakkias, Ungaris, Venemaal ja Tallinnas.1960. aastal ehitasid Bogatkinid suvemaja Karepale. Mitmetes töödes on ta kujutanud Karepa ümbruse maastikke ja kalurite elu.Vladimir Bogatkin suri 1971. aastal rongis teel Leningradist Tallinna.