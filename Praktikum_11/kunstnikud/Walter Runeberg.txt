Walter Magnus Runeberg (29. detsember 1838 Porvoo – 23. detsember 1920 Helsingi) oli soomerootsi skulptor, kirjanik Johan Ludvig Runebergi poeg. Tema töid iseloomustab kujutatava idealiseerimine valdavalt klassitsistlikus stiilis.W. Runeberg alustas skulptuuri-alaseid õpinguid esmalt Helsingis Kunstiakadeemias. Aastatel 1858–1869 õppis ta Kuninglikus Taani Kunstiakadeemias Kopenhaagenis skulptor Herman Wilhelm Bisseni käe all. W. Runebergi loominguliseks eeskujuks oli uusklassitsistliku skulptuuri tunnustatud meister Bertel Thorvaldsen.[1]1861. aastal tegi W. Runeberg õpireisi Rooma, pöördudes 1864. aastal tagasi Soome. 1876. aastal seadis skulptor end sisse Pariisis, kus elas ja töötas aastaid.[1]Tema kõige tuntumad tööd on oma isa J. L. Runebergi ausammas Helsingis Esplanaadi pargis, Aleksander II ausammas Senati väljakul ning Per Brahe ausammas nii Raahe linnas kui Turus Brahe-pargis.Kilian Stolbaeus, Lund, Rootsi.Sofia Kovalevskaja, J. L. Runebergi majamuuseum, Porvoo.Keeleteadlane Otto Donner.J. L. Runebergi ausammas, 1885, Helsingi.Skulptuur Soome-neid J. L. Runebergi ausamba jalamil, 1885, Helsingi.Per Brahe ausammas, 1888, Turu.Per Brahe ausammas, 1888, Raahe.Skulptuur Danaiidid, 1893, Helsingi.Skulptuur Pax, 1893, Turu pearaamatukogu hall.Anders Jahan Retzius, 1906, Lund.