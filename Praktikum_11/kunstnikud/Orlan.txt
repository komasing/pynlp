Orlan (sündinud 30. mail 1947 Saint-Étienne'is) on prantsuse naiskunstnik, kes on tuntud esimese kunstnikuna, kes kasutas kunstilisel eesmärgil plastilist kirurgiat. Peale kehakunsti on ta tegev videokunsti ja performance'i alal.Ta tegutseb ja elab Los Angeleses, New Yorgis ja Pariisis.Alates 1964. aastast kõndis ta Saint-Étienne'is kesklinna kahe osa vahel nii aeglaselt kui võimalik.Aastatel 1965–1983 kasutas ta oma keha mõõteriistana määramiseks, mitu inimest ühte või teise ruumi mahub.Selle pealkirja all tuntakse 1964.–1966. aastast pärinevat fotosarja. Ta poseerib selles alasti joogasarnastes poosides. Üks tuntumaid pilte on "Orlan accouche d'elle-m'aime". Igast fotost on olemas ainult üks eksemplar; originaalnegatiivid on hävitatud.See on uus fotosari (1967–1975).Aastal 1977 etendas ta Prantsuse kunstimessi FIAC ajal selle toimumiskoha Grand Palais' juures performance'i: ta istus poodiumil. Tema kõrval oli tema alasti torso elusuuruses foto, millesse sai väikeses summas raha sisse lasta. Võis näha, kuidas münt liigub foto jalgadevahesse. Seepeale sai kunstnikult suudluse. Pärast seda ja suudles väikese summa eest. See tekitas skandaali. Seda näidati uuesti näitusel "WACK!Art and the Feminist Revolution".Ta kirjutas ihukunsti (l'art charnel) manifesti ning laskis 1990–1993 teha oma näol 9 plastilist operatsiooni, mida filmiti ning edastati üle maailma, sealhulgas Pompidou keskusesse Pariisis ja Sandra Gehringi galeriisse New Yorgis.Manifestis kirjutab ta muu hulgas: "Ma võin kannatusteta vaadelda, kuidas minu keha lahti lõigatakse! (...) Ma näen end sisikonnani välja – uus peeglistaadium. (...) Ma näen oma armsama südamesse; tema suurepärasel konstruktsioonil pole mingit pistmist haiglase sentimentaalsusega. "Kallis, ma armastan su põrna; ma armastan su maksa; ma jumaldan su kõhunääret, ja su reieluu kuju erutab mind.""See oli performance Aachenis muuseumis Ludwig Forum für Internationale Kunst. Selle deviis oli Freudi tekst Medusa peal: "Häbet nähes jookseb isegi kurat ära." Kunstnik näitas menstruatsiooni ajal oma suguelundeid suurendusklaasi all.See 1990 alanud projekt kujutas endast plastiliste operatsioonide sarja, mille käigus kunstnik laskis oma näo kujundada tuntud skulptuuride ja maalide (näiteks "Mona Lisa") järgi.See oli performance, millega käis kaasa raamat ja CD ROM.Aastal 1978 asutas ta Lyonis Rahvusvahelise Performance'i-sümpoosioni.Aastal 1982 asutas ta Minitelis esimese kaasaegse kunsti on-line-ajakirja Art-Accès-Revue.Ta on Cergy õppeasutuse École Nationale Supérieure des Beaux-Arts professor ja Pariisi Palais de Tokyo administraatorite nõukogu liige.Aastatel 2006–2007 oli ta Los Angeleses Getty Research Institute'i resideeriv teadur.16. aprillist 18. maini 2008 oli Tallinna Kunstihoones avatud Orlani tööde näitus "Postidentiteedi strateegia". Näituse avamisel viibis ka kunstnik ise.