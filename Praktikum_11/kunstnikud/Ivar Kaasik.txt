Ivar Kaasik (sündinud 12. aprillil 1965 Kuressaares) on eesti maali- ja ehtekunstnik.Kaasik alustas õpinguid 1983. aastal Eesti Riiklikus Kunstiinstituudis arhitektuuri kateedris ning lõpetas 1992. aastal Tallinna Kunstiülikooli metallikunstnikuna, tema õpetajaks oli Leili Kuldkepp. Aastatel 1989–1990 õppis ta Halle Kunsti- ja Disainiülikoolis Saksamaal Irmtraud Ohme juhendusel.Alates 1992. aastast elab Kaasik Berliinis. Alates 2001. aastast on ta saksa maalikunstnike liidu liige.1996. aastal pälvis Kaasik prossi Pentagram (valgest ja kollasest kullast, 393 teemandiga, 14,50 karaati) eest Pariisis rahvusvahelise teemantehte peaauhinna.Kaasik on esinenud kunstiüritustel Art Cologne 2005, Art Moscow 2006, Art.Fair 2006, pAn Amsterdam 2008, Art Amsterdam 2009.Tema töid on Sal. Oppenheim, Sammlung des DLR, Gerard Goodrow, Swissoteli, Taani kuninganna Margrethe II kollektsioonides.2004. aastal ilmus raamat "Camera Obscura. Paintings 2001–2004", kus olid ka Harry Liivranna, Jaan Elkeni ja Raivo Kelomehe esseed. 2011. aastal ilmus raamat "Ettevaatust, kunst! Mida teha. Kuidas ja kui palju."