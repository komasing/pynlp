István Sándorfi (prantsuspäraselt Étienne Sandorfi; 12. juuni 1948 Budapest – 26. detsember 2007 Pariis) oli ungari maalikunstnik.Ta hakkas joonistama 8-aastaselt. 1956. aastal lahkus ta perekond Ungarist, esialgu siirduti Austriasse ja siis Saksamaale. 1958 kolis perekond Prantsusmaale. Sándorfil oli kaks tütart: Ange (*1974) ja Eve (*1979). Ta suri Pariisis kiire kuluga haiguse tõttu. Ta on maetud oma soovi kohaselt Budapesti.Algul ta tegeles joonistamisega, 12-aastaselt hakkas aga maalima õlimaale. 1970. aastatel kasutas ta modellina iseennast, sest ei tahtnud, et keegi teda töötamas näeks. Tema esimene näitus toimus väikeses Pariisi galeriis. Sándorfi näitused toimusid Kopenhaagenis, Roomas, Münchenis, Brüsselis, New Yorgis, Los Angeleses ja San Franciscos. 1970. ja 1980. aastatel kasutas ta oma maalidel enamasti sinist ja lillat tooni või nende külmi kombinatsioone. 1988. aastast maalis ta peamiselt naisi.