Elo-Katre Liiv (sündinud 26. detsembril 1971 Tallinnas) on Eesti skulptor ja pedagoog, Nukufilmi Lastestuudio juhataja.Skulptuuriharidust alustas Liiv 1983–1991 Kalju Reiteli skulptuuristuudios. 1990–1995 õppis ta skulptuuri Eesti Kunstiakadeemias bakalaureuseastmel. 1996–2003 omandas Liiv samas magistrikraadi kunsti erialal. Tema magistritöö teemaks oli "Religiooni ja kunsti piirimail: loodususundite riitusvahendid". Välisüliõpilasena täiendas ta ennast Rootsis, Hispaanias ja Soomes. Nüüd õpib ta Tallinna Ülikooli antropoloogia magistrantuuris.Alates 2012. aastast töötab Elo Liiv Nukufilmi Lastestuudio juhatajana, Kuressaare Ametikooli kunsti ja rahvusliku puutöö erialade õpetajana ning on Eesti Kunstiakadeemia lektor. On OÜ Kunst ja Pärimus tegevjuht.Aastatel 2005–2010 töötas Eesti Kunstiakadeemia skulptuuriosakonna dotsendina.Liiv kuulub 1995. aastast Eesti Kunstnike Liitu ja Kujurite ühendusse.Lisaks on ta Antropoloogia Ühenduse, Eesti Akadeemilise Usundiloo Seltsi ja Seto Kolledži Ühingu liige.Valgusklubi, Leisi Valla Rahvakultuuri Seltsi ning Maausuliste Saarepealse Koja juhatuse liige.Koos Aleksander Heintaluga on ta loonud Eesti Rahvuskultuuri Fondi "Aleksander Heintalu ja Elo Liivi nimelise allfondi" eesmärgiga edendada põlisusundiga seotud rahvakultuuri (nt põlisusundile tuginevate ettevõtmiste korraldamine ja uurimistööde läbiviimine).Elo Liiv elab ja töötab Tallinnas ja Saaremaal. Tema elukaaslane oli Vigala Sass. Peres kasvab neli last.