Valli Lember-Bogatkina (sünninimi Valentine Lember; sündinud 30. oktoobril 1921 Tartus) on eesti akvarellikunstnik.Valli Lember-Bogatkina käis Hiiu algkoolis, ja joonistas aina. Valli sõnul oli klassiõpetaja pannud tähele tema joonistusoskust – ja soovitanud tal Riigi Kunsttööstuskooliastuda. See oli viimane lend, kuhu võeti algkooliharidusega.[1]Kunstihariduse omandas kunstnik Riigi Kunsttööstuskoolis, mille ta lõpetas 1940. aastal dekoratiivmaali erialal. Kunstnike Liitu kuulub 1944. aastast. 1949. aastal abiellus kunstnik Vladimir Bogatkiniga.Kunstniku suvekodus Karepal tegutseb suviti "avatud ateljee".[viide?]Aegade jooksul on kunstniku üheks meelistehnikaks kujunenud akvarell.Näitustel on esinenud alates 1942. aastast. Viimasel aastakümnel on Valli Lember-Bogatkina näitused olnud muuhulgas Eesti Kopenhaageni saatkonnas, Soomes Jyväskylä tehnikaülikoolis, Tallinna Kunstihoones ja Nõmme muuseumis. 3.11.2012 Tõnismäe Galeriis avati Valli Lember-Bogatkina näitus "Muusika/Tants", kus on väljas tema kunsttööstuskooli lõputööd – kolm mosaiiki, mis kolme kauni neiu läbi kujutab Eesti majanduse kolme tugisammast. [2]Tema poeg Georg Bogatkin on keraamik, minia Airike Taniloo-Bogatkin on skulptor ja keraamik.