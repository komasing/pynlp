Eduard Zentšik (sündinud 26. detsembril 1975. aastal Sillamäel) on Eesti kunstnik.Kunstialase loominguga (maalimine, graafika, fotograafia) hakkas tegelema 1995. aastal. Ta õppis Ida-Virumaa kunstniku Igor Lukjanovi käe all, 2003. aastal lõpetas ta Eesti Kunstiakadeemia graafilise disaini erialal.Zentšik kuulub alates 1998. aastast Sillamäe kunstiklubi "Aprill" liikmeskonda ning osaleb ka kunstnikeühenduse Ježi ettevõtmistes. Ta on Vene Kunstnike Ühenduse liige. Tal on olnud 24 isikunäitust ning ta on osalenud 60 ühisnäitusel. Tema maale on Eesti, USA, Suurbritannia, Rootsi, Itaalia, Soome, Prantsusmaa erakollektsioonides. Neli maali asub Narva Kunstimuuseumi kollektsioonis, kaks maali on ostetud Sillamäe Kunstigalerii poolt.Kõrvuti maalimisega esineb Eduard Zentšik 2002. aastast avalikkuse ees ka fotograafina, olles Eesti Fotograafide Liidu liige.