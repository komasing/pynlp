Alfred Oja (vene keeles Оя, Альфред Альфредович; 5. september 1924 Oparino, Arhangelski oblast – 5. juuli 2000 Penza) oli eesti rahvusest Vene kunstnik.Ta sündis aastal 1924 Oparinos, Arhangelski oblastis. Aastal 1930 kolis pere Volga äärde, Samara oblastisse. Aastal 1939 asus ta õppima Penza kunstikooli. 17-aastaselt läks ta võitlema Teise Maailmasõtta, aastal 1943 kuulus ta Eesti Laskurkorpusesse. Ta sõdis Balti ja Leningradi rindel, sai raskelt haavata, jäi lonkama. Aastal 1946 jätkas ta poolelijäänud õpinguid Penzas. Aastatel 1948–1954 õppis ta kinokunstnikuks Üleliidulises Kinematograafia Instituudis, kuid temast sai ühtlasi raamatuillustraator, graafik, skulptor ja mosaiikide looja.Aastatel 1954–1955 töötas ta kinostuudios Sojuzmultfilm. Aastal 1955 naasis ta Penza kunstikooli õppejõuks. Aastal 1956 kutsuti ta filmi "Sampo" kunstnikuks Mosfilmis. Aastal 1957 esines ta esmakordselt kunstinäitusel Eestis. Kolm aastat valmistas ta ette sarja "Kalevipojast"; see pälvis üleliidulisel kunstinäitusel hõbemedali ja aastal 1958 Brüsseli maailmanäitusel pronksmedali. Aastal 1964 töötas ta kunstnikuna Mosfilmi filmi "Kaugete tähtede valgus" juures. Aastatel 1976–1986 töötas ta professori ja kunstikateedri juhatajana Penza Ehitusinseneride Instituudi arhitektuuriteaduskonnas.Tema töid on eksponeeritud Viinis, Leningradis, Cannes'is, Moskvas, Veneetsias, Tallinnas, Reykjavikis ja veel kümmekonnas linnas Ungarist Mehhikoni, Hollandist USA-ni. Tema sõjamälestustele pühendatud monumentaalkunsti saab näha Penza oblast.