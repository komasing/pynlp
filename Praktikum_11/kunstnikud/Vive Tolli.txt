Eesti NSV rahvakunstnik (1967) Kristjan Raua nimeline kunstipreemia (1978) Wiiralti auhind (1998) Valgetähe III klassi teenetemärk (2001) Eesti Rahvuskultuuri Fondi elutöö tänuauhind (2008)Vive Tolli (aastani 1952 Vive Pajusoo; sündinud 28. juulil 1928) on eesti graafik.Ta lõpetas aastal 1947 Tallinna 3. Keskkooli. Aastast 1947 õppis ta kaks aastat Tallinna Riiklikus Tarbekunsti Instituudis keraamikat. Lõpetas 1953. aastal Eesti Riikliku Kunstiinstituudi graafika erialal. Ta on end mitmel pool täiendanud, sealhulgas aastal 1969 Jugoslaavias ja aastal 1987 Kanadas.Ta töötas aastatel 1953–1982 vabakunstnikuna. Seejärel töötas ta Eesti Riiklikus Kunstiinstituudis õppejõuna; aastast 1987 dotsendina ja aastast 1992 professorina.Ta sai aastal 1965 Eesti NSV teeneliseks kunstnikuks ja aastal 1978 Eesti NSV rahvakunstnikuks. Ta on aastast 1957 Kunstnike Liidu liige ja aastast 1972 Soome Kalevala seltsi auliige[1].Vive Tolli looming hõlmab peale vabagraafika ka raamatuillustratsioone, eksliibriseid ja plakateid.Teda on pärjatud arvukate auhindadega rahvusvahelistel näitustel. Aastal 1978 anti talle Kristjan Raua nimeline kunstipreemia, 1998. aastal Wiiralti auhind. Aastal 2008 sai ta Eesti Rahvuskultuuri Fondi elutöö tänuauhinna. 2001. aastal anti talle Valgetähe III klassi teenetemärk.Tema abikaasa Lembit Tolli oli skulptor, tütar Tuulikki Tolli on teatrikunstnik. Tema ema oli Tallinna I Tütarlaste Gümnaasiumi inspektor, vanaisa Timotheus Kuusik oli koolmeister ja kirjanik, onu Aleksis Kuusik oli koolmeister ja koolijuht, teine onu Vladimir Kuusik oli Viljandi, Tartu ja Tallinna ringkonnakohtu esimees.