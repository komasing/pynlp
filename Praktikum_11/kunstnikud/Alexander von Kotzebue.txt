Alexander Friedrich Wilhelm Franz von Kotzebue (vene Александр Евстафиевич Коцебу; 9. juuni 1815 Königsberg – 24. august 1889 München) oli baltisaksa maalikunstnik.Alexander oli näitekirjanik August von Kotzebue poeg. Pärast isa surma 1819. aastal õppis Alexander kadetikorpuses Peterburis, mille ta lõpetas 1834 kaardiväeleitnandina. Sellest hoolimata otsustas ta neli aastat hiljem kunstniku elukutse kasuks ja alustas kunstiõpinguid Peterburi Kunstide Akadeemias Alexander Sauerweidi käe all. Pärast kuut aastat akadeemias esitles ta 1844. aastal oma esimest maali "Tormijooks Varssavile" (Die Erstürmung Warschaus).Seejärel jätkas ta oma õpinguid 1846. aastal Pariisis ja liikus sealt 1846 edasi Belgiasse, Hollandisse, Itaaliasse ning Saksamaale, misjärel jäi pidama Münchenisse. Seal sai temast Müncheni Kaunite Kunstide Akadeemia auliige ja ta maalis mitmeid suuremõõtmelisi töid Venemaa lahingutest Seitsmeaastases sõjas ja Aleksandr Suvorovi sõjakäikudest. Kotzebue on maetud Müncheni Alter Südfriedhofi.