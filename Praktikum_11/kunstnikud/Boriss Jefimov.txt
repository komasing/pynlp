Boriss Jefimovitš Jefimov (vene Борис Ефимович Ефимов; sünnipärane nimi Boriss Jefimovitš Fridljand (vene Борис Ефимович Фридлянд); 28. september 1900 Kiiev, Venemaa Keisririik – 1. oktoober 2008 Moskva, Venemaa) oli Vene graafik ja karikaturist.Ta sündis Kiievis juudi peres perekonnanimega Fridljand (Läänes kasutatakse ka nimekuju Friedland). Peagi kolis perekond Białystokki. Esimese maailmasõja ajal tuli pere Kiievisse tagasi. Jefimov alustas juuraõpinguid Kiievi ülikoolis. Esimese poliitilise karikatuuri avaldas ta 1919. aastal. 1920–1921 töötas ta Agitpropi heaks. 1924. aastal ilmus tema esimene raamat "Poliitilised karikatuurid", millele kirjutas eessõna Lev Trotski.Jefimov sai tuntuks Teise maailmasõja ajal oma karikatuuridega Hitlerist ja teistest Natsi-Saksamaa juhtidest. Pärast sõda sõitis ta Nürnbergi, kus joonistas karikatuure Nürnbergi protsessi süüalustest.Ta pälvis Stalini preemia 1950 ja 1951. Ta tegi kaastööd ajalehele Pravda 1980ndateni.Boriss Jefimov elas Moskvas. Alates 2007. aastast oli ta ajalehe Izvestija peakarikaturist.Boriss Jefimovi vend oli Nõukogude Liidu 1920.–1930. aastate esipublitsist Mihhail Koltsov.