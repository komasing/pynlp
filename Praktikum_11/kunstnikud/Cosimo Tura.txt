Cosimo Tura (ka Il Cosmè või Cosmè Tura; u 1430 Ferrara – 1495 Ferrara) oli itaalia vararenessansi (Quattrocento) maalikunstnik, üks Ferrara koolkonna rajajatest.Ta oli Francesco Squarcione õpilane. Hiljem töötas ta Ferrara hertsogite Borso ja Ercole d'Este heaks. 1460. aastal hakkas Ferrara õukond talle regulaarset tasu maksma. Tema õpilaste seas olid Francesco del Cossa ja Francesco Bianchi.Tema maalitud on näiteks Palazzo Schifanoia freskod ja Ferrara toomkiriku altaripaneelid.