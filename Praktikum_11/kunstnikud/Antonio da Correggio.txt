Antonio Allegri da Correggio (august 1489 Correggio – 5. märts 1534 Correggio), keda tuntakse tavaliselt Correggio nime all, oli Itaalia renessansi Parma koolkonna väljapaistvaim kunstnik, kellelt pärinevad 16. sajandi ühed kõige jõulisemad ja sensuaalsemad teosed. Jõulise kompositsiooni, illusionistliku perspektiivi ja teatraalse rakursi kasutamine Correggio töödes oli 18. sajandi rokokoostiili ettekuulutuseks.Antonio Allegri sündis Correggios Itaalias – väikelinn Reggio Emilia lähistel. Tema täpne sünniaeg ei ole teada. Tema isa oli kaupmees. Correggio elust ja koolitusest pole suurt midagi teada. Aastatel 1503 kuni 1505 oli ta Francesco Bianchi Ferrara õpipoisiks Modenas.