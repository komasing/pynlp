Ernst Ludwig Kirchner (6. mai 1880 Aschaffenburg – 15. juuni 1938 Davos) oli saksa maalikunstnik, ekspressionist.Ernst Ludwig Kirchner oli 7. juunil 1905 Dresdenis loodud kunstirühmituse Die Brücke algataja ja eestvedaja. 1906. aastal sõnastas Kirchner ühingu programmi.Aastal 1901 alustas Kirchner arhitektuuriõpinguid Dresdeni Kuninglikus Tehnilises Kõrgkoolis, mille lõpetas 1905. aastal diplomiga.Aastatel 1903–1904 õppis ta Münchenis joonistamist ja maalimist, samas jätkas ka arhitektuuriõpinguid sealse tehnikakõrgkooli juures.Aastal 1915 kutsuti Kirchner sõjaväeteenistusse, kus ta kaua vastu ei pidanud. Järgmised kaks aastat taastus ta sanatooriumites. 1917. aastal emigreerus ta Šveitsi, kus elas Frauenkirchi Davose lähedal.Aastast 1931 oli ta Preisi Kunstide Akadeemia liige, kuid kui ta 1937. aasta paiku avaliku põlu alla pandi ja tema looming Saksa muuseumidest eemaldati, nõudis akadeemia tema tagasiastumist.Ernst Ludwig Kirchner lõpetas elu enesetapuga.