Gunter Demnig (sündinud 27. oktoobril 1947 Berliinis) on saksa kunstnik.Ta algatas Saksamaal ja veel üheksas Euroopa riigis umbes 34 000 valgevasega kaetud munakivi paigaldamise natsiohvrite elukohtade juurde. Munakivide peale graveeritakse natsiohvrite nimed, nende saatus, elu- ja töökoht. Minimälestusmärkide eest maksavad eraannetajad. Suurem osa kive kannab juutide nimesid, kuid mõned mälestuskivid on Demnig pühendanud ka Jehoova tunnistajatele, poliitvangidele ja teistele.Demnig nimetab neid "komistuskivideks" ning loodab, et jalakäijad "komistavad pea ja südamega".