Heino Müller (2. september 1935 Tallinn – 9. august 2012 Tallinn) oli eesti metallikunstnik.Sündinud Tallinnas kullasepa perekonnas lõpetas ta 1952. aastal Tallinna 21. keskkooli. 1962. aastal lõpetas Tartu kunstikooli. 1962–1964 oli kultuuritöötaja laeval "Johannes Vares" ning õppis aastatel 1964-1969 Eesti Kunstiakadeemias. Töötas pärast kooli lõpetamist ARSis ja AS Ars-Sepas. 1991. aastast töötas Kunstiakadeemias metalliosakonnas õppejõuna.Aastast 1980 kuulus ta Eesti Kunstnike Liitu ning oli aastast 2009 Kunstnike Liidu auliige.Müller on loonud olulisi avalikku ruumi kaunistavad suuremõõtmelisi sepiseid, eelkõige Tallinna vanalinna - Matkamaja fassaadiväravad; Mündi baari (1968), Karja Keldri (1972) ja Karika baari (1978) interjöörisepised; Karjavärava (1979); Pirita kloostri (1980) ja Niguliste kiriku Antoniuse kabeli (1982) arhailised võresepised jpm.Kunstnik on sepistanud tuulelipu ka Pika jala väravatornile, kus asus aastakümneid ta enda ateljee.