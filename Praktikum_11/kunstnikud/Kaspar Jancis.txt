Kaspar Jancis (sündinud 8. mail 1975 Tallinnas) on Eesti animaator ja muusik.Kaspar Jancis sündis Tallinnas pianist Valdis Jancise ja ballettmeister Mai Murdmaa pojana. Kaspar Jancise vend Rainer Jancis on elukutseline muusik.Lapsepõlves huvitus Kaspar koomiksite joonistamisest ja lugude kirjutamisest, millele ta ise ka illustratsioonid joonistas. 1987. aastal mängis ta režissöör Helle Karise filmis "Metsluiged".Pärast Tallinna 21. Keskkooli siirdus ta 1991. aastal Tartu Kunstikooli, kust lahkus vastuolude tõttu juhtkonnaga. Pärast seda tegeles kaks aastat muusikaga ja elatise teenimisega. 1996. aastal astus Tallinna Pedagoogikaülikooli. Seal valmisid tema esimesed animatsioonialased tööd tummfilm "Dr. Maisarve ja Matshalka juhtum" ja lamenukkfilm "Väikese valge helikopteri lend". Aastal 1997 läks ta Soome Turu Kunsti ja Meedia Kooli Priit Pärna juhendamisel animatsiooni õppima. Turus valmis film "Romanss" (1999).Jancis on teinud ka mitmeid lavakujundusi ja illustreerinud Kätlin Vainola lasteraamatu "Villi".Esimese ansambli nimega Veri, Pisarad, Kättemaks ja Veri pani Kaspar Jancis kokku Tartu Kunstikooli ajal. Tallinnas loodi uus bänd nimega Aime Sügis ja Lendavad Tropid, millest kujunes välja hilisem ülimenukas Operatsioon Õ eesotsas Maie Parrikuga. Jancis on mänginud ka Vennaskonnas. Praegu tegutseb ta koos bändiga Kriminaalne Elevant, mis tegeleb põhiliselt filmimuusikaga.Film "Frank ja Wendy" sai Kultuurkapitali 2004. aasta aastapreemia ühe kaheksast peapreemiast à 100 000 krooni (see jagunes filmi nelja kaasrežissööri vahel).[1]See film võitis ka ühe kahest Areeni 2005. aasta aastapreemiast à 50 000 krooni, mis jagunes filmi nelja kaasrežissööri vahel (teise aastapreemia võitis Kivisildnik).[2]2005. aastal sai Jancis Kultuurkapitali näitekunsti sihtkapitali preemia ühe kahest kristallkingakese auhinnast mitmekülgse debüüdi eest Eesti teatreis, balleti "Alice Imedemaal" (Vanemuine) kujunduse ning "Pál-tänava poiste" (VAT teater) lava- ja helikujunduse eest 12 000 krooni (teise auhinna sai Mirtel Pohla).[3]Tema isa oli pianist Valdis Jancis, ema on ballettmeister Mai Murdmaa ning vend helilooja ja muusik Rainer Jancis. Filmirežissöör Helle Karis (Murdmaa) on Kaspar Jancise tädi.