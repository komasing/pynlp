Liina Roomet (sündinud Raunam; 5. märts 1957 Tallinn – 23. veebruar 2007 Tallinn) oli eesti keraamik, alates 1995. aastast Eesti Kunstnike Liidu ja Eesti Keraamikute Liidu liige.Liina Roomet omandas keskhariduse Tallinna 1. Keskkoolis, mille ta lõpetas aastal 1975. Õpingud jätkusid 1976. aastal Eesti Riiklikus Kunstiinstituudis arhitektuuri erialal. Instituudi lõpetas ta aastal 1982, olles vahepeal ümber spetsialiseerunud keraamika erialale. Tema loodusteemaline diplomitöö on tänaseni eksponeeritud Eesti Kunstiakadeemias.Kohe pärast kõrgkooli lõpetamist asus Liina Roomet tööle kunstitoodete kombinaadi Ars keraamikaateljees, millega jäi seotuks oma elu lõpuni. Peamiselt kavandas ta toodangunäidiseid ja autoritöid. Tema loomingus on domineerivaks koobaltsinine maaling valgel pinnal.Ta osales arvukatel tarbekunsti- ja erialanäitustel. Tuntud on tema võistlustööd Tartu keraamikanäituselt aastal 1983, Helsingi portselanitehase muuseumis korraldatud ARSi keraamika näituselt aastal 1991 ja Eesti Keraamikute Liidu aastanäituselt "Kann" aastal 1993.Liina Roometi esimene isikunäitus leidis aset 1985. aastal Eesti Kunstnike Liidu maja reklaamakendel Tallinnas Võidu väljakul.Ta suri pärast rasket haigust veebruaris 2007 ja tuhastati sama aasta 5. märtsil Pärnamäe kalmistu krematooriumis.Tema isa oli professor Oskar Raunam, ema metallikunstnik Salme Raunam, õde metallikunstnik Ane Raunam.