Johannes Hirv (kuni 1939. aastani Johannes Hirsch; 2. detsember 1900 Koigi vald, Sõrandu – 27. jaanuar 1953 Tartu) oli eesti skulptor ja kunstiõpetaja.Ta õppis 1924–1927 Kõrgemas Kunstikoolis Pallas Ado Vabbe juures maalimist ja Anton Starkopfi ateljees skulptuuri. Lõpetas kooli skulptuurierialal 1931.Hirv töötas joonistusõpetajana aastatel 1931–1938 Valgas, hiljem Tartu koolides. Ta oli Tartu Riikliku Kunstiinstituudi õppejõud.Johannes Hirve looming sisaldab põhiliselt portreid, materjalidest eelistas ta marmorit.Kuulus kunstiühingusse Pallas ja oli Eesti Kunstnike Liidu liige.