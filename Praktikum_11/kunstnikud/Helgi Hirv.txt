Helgi Hirv (22. mai 1925 Tartu – 8. jaanuar 1977) oli eesti graafik.Helgi Hirv sündis metallitöösturi Johannes Hirschi perekonnas. Ta lõpetas 1945. aastal Tartu 5. keskkooli. Kunstiõpinguid alustas 1943. aastal Pallase kunstikoolis, 1951. aastal lõpetas Ado Vabbe ja Leopold Ennosaare õpilasena Tartu Riikliku Kunstiinstituudi.Helgi Hirv töötas aastatel 1952–1956 Tartu Kunstitoodete Töökodade dekooriateljees ning tegi Eesti Riikliku Kirjastuse teadusväljaandeile illustratsioone. Alates 1959. aastast oli ta Kunstnike Liidu liige. Esines näitustel alates 1951. aastast, tema isikunäitus toimus aastal 1975.Ta on loonud lüürilise loodustunnetusega maastiku– ja linnavaateid peamiselt sügavtrükitehnikas.Helgi Hirve abikaasa oli kunstnik Louis Pavel ja poeg Indrek Hirv.