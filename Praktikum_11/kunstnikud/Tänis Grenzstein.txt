Tõnis Grenzstein (4. november/16. november 1863 Kõksi küla, Tarvastu kihelkond – 1916 Düsseldorf) oli eesti maalikunstnik, Ado Grenzsteini vend.Lapsepõlves kolis koos perega Koikkülla. Pärast Valga kreiskooli lõpetamist 1881. aastal asus ta elama Tartusse oma venna Ado Grenzsteini juurde ja õppis Tartu Saksa Käsitööliste Seltsi joonistuskoolis, kus ta oli Rudolf von zur Mühleni õpilane. 1886. aastal läks ta stipendiumi toel õppima Saksamaale Düsseldorfi Kunstide Akadeemiasse, kus õppis vaheaegadega 1900. aastani Eduard Karl Franz von Gebhardti juures.1892. aastal käis Eestis ja joonistas maastikumaale Otepääl, Päidlas ja Peipsi randadel ning mitmeid portree-õlimaale, sealhulgas Karl Eduard Söödi ja Matthias Johann Eiseni portreed.[1]1901 läks Pariisi, töötas portretistina. Sealt siirdus varsti Saksamaale, kus asutas Lothringeni väikeses linnakeses Diedenhofis maalikooli naistele. 1914 sulges Diedenhofi kunstikooli ja asus elama Düsseldorfi.[2][1]Suri Düsseldorfis veebruaris, teistel andmetel suvel 1916.1880. aastatest joonistas karikatuure ajalehte Olevik. Tõnis Grenzsteini maaliloomingusse kuuluvad Düsseldorfi koolkonnale omased pruunika koloriidiga argiselt realistlikud portreed. Lisaks on ta viljelenud natüürmorti ning lille- ja maastikumaali.Ta on loonud Vanemuise seltsile "Vanemuise laulu" teemalised lavaeesriided ning Nõo ja Emmaste kiriku altarimaalid. Illustreeris Karl Eduard Söödi luulekogu "Rõõm ja mure" (1894).Eduard Ahas on "Vanemuise laulu" kompositsioonide puhul tõstnud esile realistlikku rahvusromantilist teemakäsitlust ja maalitehnilist värskust.[1]