Paul Liivak (13. aprill 1900 Ambla vald – 1942 Leningrad) oli eesti graafik.Õppis 1907–1910 Rägavere algkoolis. Kunstiõpinguid alustas Tallinna Kunsttööstuskoolis (1915–1918) ja Tartus Kunstikoolis Pallas (1919–1922). Töötas 1923–1924 Koerus joonistusõpetajana, seejärel Tallinnas vabakunstnikuna, 1929 Pärnus Endla teatris ja 1930. aastast taas Tallinnas.Tema varasema loomingu moodustasid rahvuslikel motiividel, lüürilised ja õrnad, tihti muinasjutulised akvarellid.[1] 1920. aastatel valmis temalt sari akvarelle Saaremaast. Kunstiteadlane Alfred Vaga on nimetanud teda kunstrühmituse Vikerla liikmete hulgas.[2] Vaatamata suhteliselt napile kunstilisele ettevalmistusele, sai temast 1930. aastate juhtivaid graafikuid. Ta töötas peamiselt linool- ja puugravüüri tehnikas ning valmistas tindijoonistusi. Liivaku esimene, impressionistlik linoollõigete mapp "Sadamlinn" ilmus 1920. Liivak tegeles ka raamatute illustreerimisega.Paul Liivak hukkus Punaarmeesse mobiliseerituna 1942. aasta alguses Leningradi blokaadis.[3]