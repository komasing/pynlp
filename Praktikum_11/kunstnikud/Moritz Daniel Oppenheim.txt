Moritz Daniel Oppenheim (7. jaanuar 1800 Hanau – 26. veebruar 1882 Frankfurt am Main) oli juudi päritolu saksa maalikunstnik, kelle loomingu põhiosa moodustavad portreed ja ajalooteemalised maalid.Teda peetakse esimeseks akadeemilise haridusega moodsaks juudi kunstnikuks. Ta maalis üle 700 pildi, millest peaaegu kolmandik on teadmata kadunud. Erinevalt paljudest hilisematest juudi maalikunstnikest keskendusid tema tööd juudi teemadele ning ta oli eriti populaarne juutide hulgas.