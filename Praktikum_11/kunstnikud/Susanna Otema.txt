Susanna Otema (kuni abiellumiseni Lõhmus; 1. september 1927 Tsooru – 13. november 2009) oli eesti keraamik.Ta sündis tollal Valgamaa territooriumil asunud Tsooru külas kolmelapselises perekonnas. Kõrghariduse omandas Susanna Otema Eesti Riiklikus Kunstiinstituudis, mille lõpetas 1953. aastal keraamika erialal.Ta spetsialiseerus portselanimaalimisele ja asus pärast ülikooli lõpetamist tööle Leningradis Mihhail Lomonossovi-nimelises portselanitehases. Eesti NSV-sse pöördus tagasi 1958. aastal ja asus tööle kunstikombinaat Arsi portselanimaalimise ateljees.Tema kujundatud portselanist nõusid kasutati nii kingituste kui ka koduste tarbenõudena. Tema teeneks peetakse eesti portselanimaali kunstilise taseme tõusu 1960. ja 1970. aastatel. Susanna Otema loomingut võib leida Eesti Tarbekunsti- ja Disainimuuseumi, Tallinna Linnamuuseumi, Eesti Ajaloomuuseumi ja Peterburi Vene Muuseumi kogudest.Susanna Otema õde Marta Lõhmus oli Tartu Ülikooli õppejõud, teine õde Melanie Kaarma aga tunnustatud eesti moekunstnik.