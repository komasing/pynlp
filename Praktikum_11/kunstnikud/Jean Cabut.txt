Jean Cabut (13. jaanuar 1938 Châlons-en-Champagne – 7. jaanuar 2015 Pariis), tuntud ka kui Cabu (prantsuse hääldus: kaby), oli prantsuse karikaturist.Jean Cabut tegi kaastööd satiirilisele nädalakirjale Charlie Hebdo, mis oli avaldanud 2012. aastal pilapilte islamiusu prohvet Muḩammadi kohta ja sattunud Al-Qā‘idah "musta nimekirja".[1][2]2015. aasta 7. jaanuari ennelõunal ründasid ajakirja toimetust kaks maskides meest, kes olid relvastatud Kalašnikovi automaatide, püssi ja granaadiheitjaga. Fraasi Allāhu Akbar hüüdnud terroristide kümne ajakirjanikust ohvri seas olid veel Charb, Honoré, Tignous, Bernard Maris ja Georges Wolinski.[3][4][5][6][7]