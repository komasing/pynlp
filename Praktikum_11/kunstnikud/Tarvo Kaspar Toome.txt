Tarvo Kaspar Toome (sündinud 13. märtsil 1974 Tallinnas) on eesti helilooja, klahvpillimängija, kitarrist, improviseerija, graafik ning graafiline disainer. Ansamblite Abigail (1994–1998), Meggan (1994–1996), Megan Quartet (1997–2000), Mesi (2003), Lippajad (2001–...) kunstiline juht, helilooja ja instrumentalist.Toome on osalenud mitme ansambli projektides ja üles astunud heliplaatidel (BF, Projekt Unison, Luarvik Luarvik, Estonian Guitar Octet). Ta on loonud muusikat näitustele, reklaamidele, filmidele ("Sigade revolutsioon" ja "Kinnunen"). Samuti on ta teinud koostööd nüüdistantsijatega (Isabelle Cavoit, Lotte Rudhart, Roberta Ferguson, Ajjar Ausma, Päär Pärenson jt) ning osalenud grupinäitustel. Ta on MKDK asutajaliige.