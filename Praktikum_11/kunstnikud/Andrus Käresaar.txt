Andrus Kõresaar (sündinud 15. juunil 1975 Viljandis) on eesti graafik ja graafiline disainer.Ta on Arhitektuuribüroo KOKO Arhitektid OÜ partner ja loovjuht.Andrus Kõresaar lõpetas Viljandis C.R.Jakobsoni gümnaasiumi matemaatika-füüsika eriklassi 1993. Kõrghariduse omandas ta Eesti Kunstiakadeemias aastatel 1993–1997 graafika erialal. Aastatel 1995–1996 õppis Šveitsis, Hochschule für Gestaltung Luzern HFG graafilise disaini ja animatsiooni alal.1997. aastal töötas Andrus Kõresaar ajalehe Kultuurimaa kunstilise toimetajana ning aastatel 1997–2000 firmas Cool Bars. Alates 2000. aastast on ta OÜ Produktsioonigrupp juhatuse liige ning 2001. aastast arhitektuuribüroo KOKO Arhitektid OÜ partner ja loovjuht.Koostöös Raivo Kotovi ja teiste KOKO arhitektuuribüroo arhitektidega on Andrus Kõresaar olnud tegev mitmete KOKO arhitektuuribüroos valminud projektidega – EXPO2000 Eesti paviljon Hannoveris, Tallinna Inglise Kolledži spordihoone, Fahle Maja, Tallinna sünagoog, Metro Plaza, Laudsepa töökoda Rotermanni kvartalis, Lennusadam ja Tallinna Teletorn.Andrus Kõresaar on Eesti Arhitektide Liidu liige alates 2007. aastast.