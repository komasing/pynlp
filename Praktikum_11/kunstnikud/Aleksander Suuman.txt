Aleksander Suuman (õieti Aleksander Suumann; ka Sass Suuman, Suumani Sass; 25. aprill 1927 Metsaküla, Avanduse vald (täna Käru, Väike-Maarja vald) – 19. aprill 2003 Tallinn) oli eesti luuletaja ja maalikunstnik.Lõpetas 1958 Eesti NSV Riikliku Kunstiinstituudi (praegune Eesti Kunstiakadeemia). Töötas õpetajana Rakveres ning aastast 1958 Tartu Kunstikoolis.Suuman debüteeris 1963 teises luulekassetis koguga "Oh seda inimest!", aga 1966 ilmunud "Krähmukirjad" tegid temast ühe nende aastate armastatuima luuletaja.Alates kogust "Kui seda metsa ees oleks" (1989) muutis Suuman oma luuletamise stiili. Luuletused kasutavad graafilisi efekte ning sisaldavad argielulisi tähelepanekuid.Suumani loomingut on tõlgitud vene, soome, läti, leedu, kasahhi, usbeki, moldova, armeenia, gruusia ja tšehhi keelde.Oli Toomas Suumani, Imat Suumanni ja Aapo Puki isa.Elas Tallinnas Kirjanike majas.