Eha Raend (29. veebruar 1932 Tallinn – 21. mai 2007 Tartu) oli eesti nahakunstnik.Sündinud Tallinnas kunstniku perekonnas, lõpetas ta 1951. aastal Tallinna 7. Keskkooli. Samal aastal alustas ta õpinguid Eesti Riiklikus Kunstiinstituudis, mille lõpetas 1957. aastal nahakunsti erialal.Tema esimeseks töökohaks oli Tallinna kunstitoodete kombinaat, kus ta oli aastatel 1958–1961 mustritegija. Aastast 1961 oli tema elu seotud peamiselt Tartuga, kus ta töötas aastani 1988 kunstnikuna kunstikombinaadis Ars.Lisaks oli Eha Raend aastatel 1972–1976 Tartu Kunstikooli õpetaja. Aastatel 1990 ja 1991 juhendas ta sama kooli lõpetajate diplomitöid.1967. aastast oli ta Eesti Kunstnike Liidu liige.Peamiselt valmistas Eha Raend vool- ja lõiketehnikas esemeid: märkmikke, karpe, kaasi, külalisraamatuid ja erinevaid köiteid. Loomingu algaastatel iseloomustas tema teoseid ebasümmeetrilisus, oli märgata abstraktsionismi ja rahvakunsti mõjutusi. 1970. aastatest domineerisid Raendi loomingus rohkem loodusteemad. See tingis sümmeetrilisemate vormide ja maalilisema ornamendi kasutuselevõtu.Tema esimene isikunäitus toimus 1979. aastal Tartu Kunstnike Majas.Eha Raendi tuntumate teoste hulka kuuluvad: