Sofonisba Anguissola (kirjutatud ka kujul Anguisciola) (umbes 1532 Cremona – 16. november 1625 Palermo) oli Itaalia hilisrenessansi maalikunstnik.1554. aasta reisil Rooma tutvustati teda Michelangelole, kes olevat kohe märganud neiu talenti. Milanos maalis ta Alba hertsogit. Karjääri pöördepunktiks sai Madriid, kus Anguissolast sai õukonnakunstnik (1559–1578). Lisaks ametlike portreede maalimisele Hispaania õukonnas oli ta juhtivaks portreemaalijaks veel ka Palermos, Pisas ja Genovas.Autoprotreed ja maalid perekonnaliikmetest olid tema töödes kõige sagedasemateks teemadeks. Vanemaks saades maalis ta ka religioosse ainestikuga teoseid. Kahjuks on paljud Anguissola religioosse ainestikuga teosed kaduma läinud. Vanemas eas, silmanägemise nõrgenedes, sai Anguissolast rikas kunstide patroon. 1624. aastal Sofonisbaga kohtunud flaami kunstnik Anthonis van Dyck märkis, et ehkki Anguissola silmanägemine oli nõrgenenud, oli vana daam siiski vaimselt ergas. Kunstnik suri Palermos 1625. aastal, 93 aasta vanuses. Anguissola looming on avaldanud kestvat mõju kunstnike järgnevatele põlvkondadele. Tema maalid on pandud välja paljudes kunstigaleriides, sealhulgas Bergamos, Budapestis, Madriidis (Prado), Napolis, Sienas ja Uffizi galeriis Firenzes.Sofonisba Anguissola sündis Cremonas, Lombardias, 1532. aasta paiku. Ta oli perekonna seitsmest lapsest vanim ning tal oli viis õde.Perekonnapea, Amilcare Anguissola, julgustas tütreid (Sofonisba, Elena, Lucia, Europa, Minerva ja Anna Maria) arendama ja täiustama oma oskusi. Neljast õest (Elena, Lucia, Europa ja Anna Maria) said kunstnikud, kuid Sofonisba oli õdedest vaieldamatult kõige meisterlikum ja tunnustatum. Elena jättis maalimise, et saada nunnaks. Nii Anna Maria kui Europa loobusid maalimisest pärast abiellumist, Lucia Anguissola aga, kes oli Sophonisba õdedest kunstnikuna kõige andekam, suri noorelt. Sofonisba õest Minervast sai kirjanik ja ladina keele õpetlane. Sophonisba vend Asdrubale õppis muusikat ja ladina keelt, kuid mitte maalimist.Bianca Ponzoni Anguissola, kunstniku ema portree, 1557Autoportree, 1554Perekonna­portree, Minerva, Amilcare ja Asdrubale Anguissola, 1557Malemängijad, 1555Elena AnguissolaMinerva AnguissolaFelipe II, pärast 1570Kolm last koos koeraga