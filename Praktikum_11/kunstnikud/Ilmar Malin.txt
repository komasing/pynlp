Ilmar Malin (16. jaanuar 1924 Tartu – 15. märts 1994 Tallinn) oli eesti maalikunstnik, joonistaja, graafik ja installatsioonide-assamblaažide autor.Ilmar Malin lõpetas aastal 1943 Hugo Treffneri Gümnaasiumi ning osales seejärel Teises maailmasõjas, võideldes aastal 1943 vabatahtlikuna Soome armees ja aastal 1944 Eestisse naastes Saksa sõjaväes Eesti Diviisis. Vangistati Tšehhoslovakkias ja oli aastani 1948 Nõukogude vangilaagris.Ilmar Malin alustas kunstiõpinguid 1948. aastal Tallinna Riiklikus Tarbekunsti Instituudis ning lõpetas 1954. aastal Eesti NSV Riikliku Kunstiinstituudi.Aastatel 1955–1973 (vaheaegadega) oli ta õppejõud Tartu Kunstikoolis, 1988–1992 Tallinna Kunstiülikooli Tartu osakonnas ning 1992–1993 Tartu Ülikooli maaliosakonnas.1957. aastast kuulus ta Eesti Kunstnike Liitu (oli korduvalt ka juhatuses).1960. aastate algul viibis ta lähetusel Kesk-Aasias (koos luuletaja Ain Kaalepiga). 1966. aastal külastas ta esimest korda Stockholmi (sealse Moderna Museeti külastamisest sai ta tõuke pöördumiseks sürrealismi poole).Ilmar Malin viljeles erinevaid laade, saavutades suurimat tunnustust sürrealismis ja portreekunstis. Malin võttis pidevalt sõna nii kunstielu kui ka teoreetiliste probleemide kohta.[1]Ta on Jaan Malini ja Lea Malini isa[2]. Tema vend oli Harald Keiland.