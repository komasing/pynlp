Suzanne Valadon (23. september 1865 Bessines-sur-Gartempe, Haute-Vienne, Prantsusmaa – 7. aprill 1938 Pariis) oli Prantsusmaa kunstnik. 1894. aastal sai temast esimene Rahvuslikku Kujutavate Kunstide Ühingusse (Société Nationale des Beaux-Arts) vastu võetud naiskunstnik.Vaatamata tema majanduslikule edule ning oma kunstisaavutuste eest saadud tunnustusele, varjutas tema kuulsust tema poja kuulsus. Poeg, kes sai nimeks Maurice Valadon, sündis aastal 1883, mil Suzanne oli 18 aastat vana. Hiljem kandis laps oma ema lähedase sõbra Miguel Utrillo y Morlius'e, kes oli linnaelanike, poeomanike, tööliste ja Montmartre'i kunstnike poolt sagedasti külastatava kõrtsi Auberge du Clou omanik, perekonnanime. Kõrtsi keldris oli varjuteater, mille etenduste jaoks lõi Miguel ise dekoratsioonid ning lavakujunduse. Peale seda kui ta ema teda maalima õpetas ning talle nõu andma hakkas, sai Suzanne'i pojast Maurice Utrillost üks Montmartre'i tuntumaid kunstnikke.Vaba hingena kandis ta porganditest pihikut, pidas oma stuudios kitse, et see "sööks ära ta halvad joonistused" ning söötis oma "headest katoliiklastest" kassidele reedeti kala asemel kaaviari.Suzanne Valadoni tööde hulgast leiab ka helilooja Erik Satie portree. Neil oli 1893. aastal pool aastat kestnud romaan ning rabatud Satie tegi talle peale esimest ühiselt veedetud ööd ka abieluettepaneku. Satie jaoks oli suhtest Valadoniga tekkinud lähedus ainus sedasorti kogemus tema elus ning peale seda kui Valadon ta maha jättis, ütles Satie: "ei midagi muud kui jäine üksindus, mis täidab pea tühjuse ning südame kurbusega". Satie helitöö Vexations arvatakse olevat lahkuminekujärgse kurbuse tulemus.1896. aastal abiellus Valadon börsimaakleri Paul Moussis'ga, kuid abielu lõppes 1909. aastal, mil Valadon jättis ta maha endast poole noorema kunstniku André Utter'i pärast. Nad abiellusid 1914. aastal ning Utter korraldas nii Valadoni kui ka tema poja Maurice Utrillo karjääri.[1] Valadon ja Utter eksponeerisid sageli töid ühiselt kuni abielu lahutamiseni 1934. aastal.[1]Suzanne Valadon suri 1938. aasta 7. aprillil, olles 72 aastat vana, ning ta maeti Pariisi Saint-Ouen'i surnuaeda (Cimetière de Saint-Ouen). Tema matustel käinute seas olid ka ta sõbrad ja kolleegid André Derain, Pablo Picasso ning Georges Braque.Vallalise pesunaise tütrena sai temast viieteistkümneselt akrobaat tsirkuses, kuid aasta hiljem lõpetas trapetsilt kukkumine tema karjääri.Seejärel sai kunstihuvi tõttu tema elu keskpunktiks Pariisi Montmartre'i linnaosa. Seal töötas ta esialgu mitmete kunstnike modellina, vaadeldes ja õppides nende tehnikatest. Seejärel sai juba ka temast endast tuntud maalikunstnik.[2]Ta töötas modellina Henri de Toulouse-Lautrec'i (kes andis talle ka maalimise tunde), Pierre-Auguste Renoir'i ja Pierre-Cécile Puvis de Chavannes'e heaks ning on teada, et tal oli viimase kahega ka romaan. 1890. aastate alguses sai ta sõbraks Edgar Degas'ga, kellele avaldasid muljet tema julge joonega joonistused ja peened maalid. Degas hakkas tema töid ostma ning kannustas ka tema edasisi püüdlusi. Valadon jäi üheks Degas' lähimaks sõbraks kuni viimase surmani 1917. aastal.Valadon maalis natüürmorte, portreid, lilli ja maasikke ning tema tööd on hinnatud oma tugeva kompositsiooni ja erksate värvide poolest. Siiski oli ta kõige rohkem tuntud naistest tehtud aktimaalide põhjal ning seda eriti seetõttu, et 19. sajandil oli ebatavaline, et ühe naiskunstniku peamine ainestik olid naisaktid.[3] Perfektsionistina töötas ta mõnede oma õlimaalide kallal kuni 13 aastat enne kui ta neid näitas. Lisaks töötas ta ka pastellidega.1890. aastate alguses toimunud tema tööde esimesed näitused koosnesid peamiselt portreedest. Oma töid näitas ta regulaarselt Pariisi galeriis Galerie Bernheim-Jeune.[4] Tema hilisemad maalid, nagu näiteks 1923. aastast pärinev "Sinine tuba", olid erksamate värvidega ning demonstreerisid uut rõhuasetust dekoratiivsetele taustadele ja mustritele.[5]Tänapäeval on mõningaid tema töid võimalik näha Pompidou keskuses Pariisis, Grenoble'i Muuseumis ning Metropolitani muuseumis New Yorgis.Kõige tuntum töö, millele Valadoni poseeris, on aastatest 1882–1883 pärinev Renoir' maal Danse à Bougival. Samal aastal poseeris ta veel teiselgi Renoir' tantsumaalil Danse à la ville.[6] Aastal 1885 maalis Renoir temast ka kaks portreed.Valadon oli koos oma kunstnikest kaaslastega sage külaline Pariisi baarides ja kõrtsides ning just teda on kujutatud Toulouse-Lautrec'i õlimaalil "Pohmell" (ca 1888).[7]Aastal 2001 ilmus tema elul põhinev Elaine Todd Koren'i romaan "Armastuse ja kunsti Suzanne" (Suzanne: of Love and Art).[8] Varem oli ilmunud Sarah Baylis'e romaan "Utrillo ema" (Utrillo's Mother), mis ilmus algselt Inglismaal ning seejärel Ameerika Ühendriikides. Suurbritannia näitekirjaniku Timberlake Wertenbaker'i 2009. aasta näidend "Joon" (The Line) räägib Valadoni ning Degas' suhetest.Tema auks on nime saanud nii üks asteroid (6937 Valadon) kui ka kraater Veenusel. Montmartre'i köisraudtee alguses olev väike väljak kannab tema järgi nime Place Suzanne Valadon.Autoportree. Pastelljoonistus, 1883.„Erik Satie portree“. Õli lõuendil, 1893.Autoportree. Õli lõuendil, 1898."Kümblus" (Le Bain). Pastell, 1908."Aktid" (Nus). Õli kartongil, 1919."Kunstnik Maurice Utrillo portree". 1921."Natüürmort õunakorvi ja lillevaasiga". 1928."Noor tüdruk akna ees". 1930.Bouquet de fleur.Pierre-Auguste Renoir Danse à Bougival. Õli lõuendil, 1882–1883.Pierre-Auguste Renoir "Tants linnas" (Danse à la ville). Õli lõuendil, 1882–1883.Pierre-Auguste Renoir "Suzanne Valadoni portree profiilis". 1885.Henri de Toulouse-Lautrec Portrait de Suzanne Valadon (Madame Suzanne Valadon, artiste peintre). 1885.Pierre-Auguste Renoir "Suzanne Valadoni portree". Õli lõuendil, 1885.Pierre-Auguste Renoir "Tütarlaps juukseid punumas". Õli lõuendil, 1885.Henri de Toulouse-Lautrec "Pohmell" (Gueule de bois). Ca 1888.Théophile-Alexandre Steinlen (1859-1923). Suzanne Valadoni portreejoonistus. Dateerimata (Valadoni vanuse järgi 1880. aastatest 1890. aastate keskpaigani).Santiago Rusiñol "Suvine vihmahoog". 1891. Pildil koos Miguel Utrilloga.