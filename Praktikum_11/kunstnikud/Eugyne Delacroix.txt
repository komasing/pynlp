Ferdinand Victor Eugène Delacroix (26. aprill 1798 Charenton-Saint-Maurice, Pariisi lähedal – 13. august 1863) oli prantsuse kõige tuntum romantistlik maalikunstnik ja graafik.Juulirevolutsiooni ajendil lõi ta ühe oma kuulsaimatest maalidest – "Vabadus viib rahva barrikaadidele" (teise nimega "Vabariik barrikaadidel").Eugène Delacroix sündis pere neljanda lapsena. Tema isa Charles Delacroix oli aastail 1795–1797 Prantsuse välisminister. Isa töö tõttu kolis perekond 1802. aastal Bordeaux'sse, pärast tema surma kolis perekond elama Pariisi.Hariduse sai ta Lycee Louis-le-Grandis, seejärel jätkas õpinguid Pierre Narcisse Guérini stuudios. Seal kohtus ta romantisti Théodore Géricault'ga, kes avaldas noorele kunstnikule suurt mõju.Aastal 1816 võeti Eugène Delacroix vastu École des Beaux-Arts'i. Koolis ta millegagi silma ei paista.1822. aastal eksponeeriti Delacroix' "Dante ja Vergilius põrgus" esimest korda Louvre'is Salongi aastanäitusel. See äratas suurt tähelepanu ning see osteti riigile.Aastal 1832 reisis diplomaatilise delegatsiooni saatjana Marokosse, Alžeeriasse ja Hispaaniasse. Sel ajal tegi ta palju visandeid tulevasteks töödeks (näiteks "Alžeeria naised" ja teised).Viimast korda esines Delacroix Salongis 1859. aastal.Eugène Delacroix suri 13. augustil 1863. aastal Pariisis.Tema maalid on dünaamilised, kontrastse värvikäsitlusega ja viimistletud tehnikaga. Tema kunstitöödes on sageli kajastatud vägivalda, ahastust ja valu.Eugène Delacroix viljeles ajaloo- ja maastikumaali ning portreekunsti. Ta maalis George Sandi, Frédéric Chopini ning tegi mitmeid autoportreid.Alkan · Beethoven · Bellini · Berlioz · Berwald · Bizet · Brahms · Chopin · Field · Franck · Glazunov · Glinka · Grieg · Hensel · Liszt · Mendelssohn · Mussorgski · Rahmaninov · Schubert · Schumann · Smetana · Verdi · Wagner · WeberBlake · Burns · Byron · Chateaubriand · Coleridge · Goethe · Heine · Hoffmann · Hölderlin · Hugo · Keats · Krasiński · Lamartine · Leopardi · Lermontov · Macpherson · Mickiewicz · Nerval · Novalis · Oehlenschläger · Poe · Puškin · Scott · Mary Shelley  · Percy Bysshe Shelley · Southey · Słowacki · Stendhal · Ujejski · WordsworthBlake · Brüllov · Constable · Corot · Delacroix · Friedrich · Géricault · Goya · Hudsoni jõe koolkond · Leutze · Natsareenlased · Neogooti stiil · Palmer · TurnerBoheemlus · Ossian · Rahvusromantism · Maailmakirjandus