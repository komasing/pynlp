Francisco José de Goya y Lucientes (30. märts 1746 Fuendetodos – 16. aprill 1828 Bordeaux) oli Hispaania maalikunstnik. Ta oli pärit vaesest taluperest, kuid tõusis Hispaania õukonnamaalijaks (1789–1815 Carlos IV ja Fernando VII ajal).Aastal 1792 Goya haigestus raskelt. Ta küll paranes, kuid jäi kurdiks. Tänapäeval kahtlustatakse, et see oli mürgistus, mille põhjustas värvipigmentides kasutatav plii. Elu lõpul jäi ta ka pimedaks.Tema loomingus oli romantilisi jooni, kuid ta oli nii omapärane ning iseseisev, et ühegi stiiliga teda lõplikult seostada ei saa. Ta alustas rokokoolike portreedega, hilisemates töödes jõudis aga armutu tõetruuduse ja võimsate fantaasiapiltide loomiseni. Ta oli nii kuulus, et võis endale lubada maalidel varjamatult esile tuua kuningliku perekonna piiratust, rumalust ja inetust.Õukonnamaalija kohalt lasti ta lahti 1815. aastal inkvisitsiooni nõudel hoopis oma maali "Alasti Maja" tõttu, mis oli maalitud ajavahemikus 1797—1800. See oli esimene teadaolev maal kristlikus kultuuriruumis, kus oli kujutatud naise katmata häbemekarvu.Süngeid muljeid sõjast Prantsuse vägedega kujutas ta graafikasarjas "Sõjakoledused" ("Los desastres de la guerra"). Juba varem valmis tal sari "Kapriisid" ("Los Caprichos"), kus kehastuvad kohutavad ja võikad nägemused, mis usus, ebausus ja inkvisitsioonikartuses kasvatatud hispaanlase peas iganes võivad sündida. Sellisena on Goya impressionismi eelkäija.Alkan · Beethoven · Bellini · Berlioz · Berwald · Bizet · Brahms · Chopin · Field · Franck · Glazunov · Glinka · Grieg · Hensel · Liszt · Mendelssohn · Mussorgski · Rahmaninov · Schubert · Schumann · Smetana · Verdi · Wagner · WeberBlake · Burns · Byron · Chateaubriand · Coleridge · Goethe · Heine · Hoffmann · Hölderlin · Hugo · Keats · Krasiński · Lamartine · Leopardi · Lermontov · Macpherson · Mickiewicz · Nerval · Novalis · Oehlenschläger · Poe · Puškin · Scott · Mary Shelley  · Percy Bysshe Shelley · Southey · Słowacki · Stendhal · Ujejski · WordsworthBlake · Brüllov · Constable · Corot · Delacroix · Friedrich · Géricault · Goya · Hudsoni jõe koolkond · Leutze · Natsareenlased · Neogooti stiil · Palmer · TurnerBoheemlus · Ossian · Rahvusromantism · Maailmakirjandus