Anatoli Savtšenko (vene keeles Анатолий Михайлович Савченко; 30. juuni 1924 Novotšerkassk – 18. august 2011 Moskva) oli vene lasteraamatute illustraator ja multifilmide kunstnik-lavastaja.17-aastaselt astus Savtšenko Punaarmeesse ja läbis Suure Isamaasõja jalaväes. Ta sai Põhja-Kaukaasias jalast haavata ning teda autasustati Isamaasõja ordeni ja paljude medalitega. Demobiliseeriti 1947.Anatoli Savtšenko lõpetas 1953. aastal Üleliidulise Kinematograafiainstituudi (VGIK). Pärast seda töötas ta 37 aastat Sojuzmultfilmis, kuni pensionilejäämiseni.Kõige rohkem on Savtšenko tuntud Karlssoni-multifilmide illustreerijana. Sealjuures töötas ta nende multifilmide tegelased välja ilma Astrid Lindgreni vastavaid raamatuid lugemata. Lisaks valis ta Majasoku teksti lugema ühe NSV Liidu enim autasustatud näitlejaid Faina Ranevskaja.Aastast 1990 oli ta pensionil ja tegeles raamatute illustreerimisega. Sealhulgas illustreeris ta muinasjutte Pöialpoisist ja Punamütsikesest ning vene muinasjutte "Haned-luiged" ja "Naeris".Anatoli Savtšenko lavastatud ja joonistatud multifilme on umbes 25, sealhulgas