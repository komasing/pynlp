Elisabet Kurre (aastani 1926 Elisabeth Kiiple; 7. märts 1903 Rasina – 31. märts 1981 Erastvere) oli eesti maalikunstnik.Elisabet Kurre õppis aastatel 1916–1925 Eesti Noorsoo Kasvatuse Seltsi Tütarlaste Gümnaasiumis[1] ja aastast 1933 "Pallases" Nikolai Triigi, Kaarel Liimandi ja Aleksander Vardi juhendusel. Ta lõpetas aastal 1943 Kõrgemad Kujutava Kunsti Kursused.Ta oli aastast 1945 Kunstnike Liidu liige (aastatel 1950–1961 oli ta nimekirjast kustutatud).Elisabet Kurre on loonud peamiselt lillemaale, natüürmorte ja portreid.Tema teoseid on eksponeeritud näitustel aastast 1941, isikunäitused toimusid 1969/1970 (Tartu Kunstnike Majas) ja 1980 (Tartu Kunstimuuseumis).