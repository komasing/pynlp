Jean-Baptiste Le Prince (17. september 1734 Metz – 30. september 1781 St. Denise-du-Port) oli prantsuse graafik ja maalikunstnik.Le Prince õppis maalimist oma kaasaegsetelt Metzis. Pärast seda reisis ta Pariisi ja peagi sai temast François Boucheri (1703–1770) õpilane.1758. aastal reisis Le Prince Venemaale, kus ta töötas Katariina Suure heaks Talvepalees, Peterburis. Ta jäi Venemaale järgnevaks viieks aastaks ja selle aja jooksul reisis ta ka Soome, Leetu ja Siberisse. Le Prince naasis Pariisi 1763. aasta detsembris ja ta tõi endaga kaasa suure hulga joonistusi, mille ta võttis paljude järgnevate maalide ja gravüüride aluseks.Aastal 1765 valiti ta Academie Royale täisliikmeks.Le Prince arvatakse olevat akvatinta tehnika leiutaja. Seda seetõttu, et ta oli teadaolevalt esimene, kes avaldas akvatintatehnikas graafikateoseid 1768. aastal.