Eevi Nerva (endine perekonnanimi Silliksaar, sünninimi Nerva, sündinud 1935 Vigalas) on Eesti tekstiili- ja kollaažikunstnik. Eevi Nerva elab Tartus.Eevi Nerva on välja arendanud unikaalse sidumisbatika tehnika. Selles tehnikas on ta valmistanud mitusada pilti. Selline pilt on loodud puuvillasele tekstiilile, üldjuhul raamitud koos mahulise paspartuupapiga ja klaasi all. Eevi Nerva on teadaolevalt ainus, kes on kasutanud piltide loomisel sidumisbatika tehnikat.Uue millenniumi aastatel tegeleb ka kollaažide loomisega. Kollaaži algmaterjalina kasutab vanu ajakirju ja raamatuid, kleepides neid kõikvõimalikele vormidele (tasapinnad, kastid, korvid, vaasid, tünnid, pudelid, vanad käsitöövahendid jne). Seni suurim kollaažide komplekt (u poolsada plaati) valmis kaardifirma Regio 5. korrusel asuva kontori uste jaoks. Nendel plaatidel kasutas ta peamiselt vanadest raamatutest väljalõigatud must-valgeid fotosid, millele lisas eredavärvilisi aktsente, vastavalt iga konkreetse ruumi sisekujundusele. Kollaažid lakkis kunstnik soojatooniliseks, et toetada kontori üldist "intiimset ja sooja toimingut".[1]Toimunud on umbes 10 isikunäitust Eestis ja 4 Soomes.Tegemas kollaažplaate Regio kontori uste jaoks.Regio kontori uste jaoks valmis poolsada kollaažplaati.Vaade juba paigaldatud kollaažidele.Ta on kunstnik Nerva ema.Alates 2008. aastast kannab Eevi taas oma algset perekonnanime Nerva.