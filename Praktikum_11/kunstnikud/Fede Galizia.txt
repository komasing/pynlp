Fede Galizia (1578 Milano – 1630 Milano), tuntud ka kui Galizia, oli Itaalia renessansi maalikunstnik, natüürmordi žanri teerajaja.Fede (sõna fede tähendab itaalia keeles "usku") õppis maalimist oma isalt, Nunzio Galizialt, kes oli samuti kunstnik. Fede Galizia 63st kataloogi kantud tööst 44 on natüürmordid. Ühte tema poolt 1602. aastal signeeritud tööd peetakse esimeseks Itaalia kunstniku maalitud natüürmordiks. Galizia ei abiellunud kunagi. 21. juunil 1630 tegi ta testamendi ja arvatakse, et varsti pärast seda suri ta katku.