Gabriela Liivamägi (sündinud 21. septembril 1980[1]) on eesti kunstnik, fotograaf ja arvutigraafik.Õppis Tartu Kõrgemas Kunstikoolis meedia- ja reklaamikunsti ning Eesti Kunstiakadeemias animatsiooni. Ta on ennast täiendanud fotograafiatöötubades nii Eestis kui ka välismaal.Fotograafi ja kujundajana on ta teinud koostööd paljude eesti teatrite, filmikompaniide, moedisainerite ja kirjastustega ning esinenud mitmetel grupinäitustel. 2011. aastal toimus Tartu Genialistide klubis tema isikunäitus „Pidu makaronitehases“. 2012. aastal oli ta Rakvere Teatri lavastuse „Neetud“ kunstnik (lavastaja Heigo Teder). Pärnu Ooperiga seob teda juba 2007. aastal alanud koostöö, kui ta oli eksperimentaalse muusikateatrietenduse “Topeltwagner juustuga” kunstnik (lavastaja Sven Kivisildik, muusikajuht Andrus Kallastu). Visuaalse kujundajana teeb ta tihedat loomingulist koostööd ka oma õe, flötist Leonora Palu ja viiuldaja Indrek Paluga.