Olga Harriet Aae (sünninimi Olga Harriet Rasmussen; 20. august 1877 Ordrup – 20. detsember 1965) oli taani kunstnik.Tema vanemad olid hulgikaupmees Carl Christian Rasmussen ja Anna Nicoline Schou.Ta viibis 1897–1900 Saksamaal (Düsseldorfi Kunstiakadeemias professor Stummeli juures[1]), 1905–1906 koos abikaasaga Itaalias ja Pariisis, suvel 1922 ja 1932 Londonis, 1924–1925 Ronge stipendiumiga Inglismaal, Prantsusmaal ja Itaalias ning 1929–1931 Itaalias.Aastatel 1901–1905 õppis ta Kopenhaagenis Harald Fossi käe all. Suviti maalis ta Fossi käe all vabas õhus.Aastatel 1920–1923 töötas ta maalijana Kuninglikus Portselanivabrikus.Tal olid isikunäitused Århusis, Horsensis, Odenses ja Kopenhaagenis. Aastal 1942 olid tema tööd Johan Hanseni akvarellioksjonil.Ta maalis lilli ja maastikke, peamiselt akvarelle.Harald Fossi kaudu sai ta mõjutusi Vilhelm Kyhnilt ja P. C. Skovgaardilt.Tema teoste seas on neli akvarellmaastiku Itaaliast (varem Johan Hanseni kogus) ja akvarellid (Kopenhaagenis Meditsiiniajaloo Muuseumis).15. aprillil 1905 abiellus ta Frederiksbergis maalikunstnik Arvid Aaega.