Fideelia-Signe Roots (sündinud 27. märtsil 1976 Tartus) on eesti vabakutseline kunstnik, Eesti Kunstnike Liidu liige.Fideelia-Signe Roots lõpetas Tartu Kunstikooli kunstilise kujundajana 1995, Tartu Ülikooli filosoofiateaduskonna kunstide osakonna maalikunstnikuna 1999, sai Tartu Ülikooli kunstiõpetaja kutsetunnistuse 2000 ning Eesti Kunstiakadeemia interdistsipliaarsete kunstide eriala magistrikraadi 2007. Alates 2013. aastast taotleb ta sealsamas doktorikraadi.Aastatel 2012–2013 õppis Tartu Kutsehariduskeskuses kondiitriks.Aastatel 2009–2010 töötas Eesti Kunstiakadeemias õppejõuna ning Tallinna Vanglas vabatahtliku kunstiringi juhendajana.Tema artikleid ja esseid on avaldatud mitmetes väljaannetes.2006. aastal osales Fideelia-Signe Roots EKA soome-ugri ekspeditsioonil Vepsamaale. Välitöödel tegi ta nii fotosid kui ka dokumentaalfilmi "Vepsa naised, mehed ja töö", mida on näidatud näitustel ja konverentsidel Eestis ja Komi Vabariigis.Fideelia-Signe Roots on esindanud Eestit välismaal kunstnikuna performance- ja videofestivalidel, samuti osalenud rahvusvahelistel soouurimise konverentsidel.