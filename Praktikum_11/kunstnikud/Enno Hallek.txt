Enno Hallek (sündinud 7. septembril 1931 Rohukülas) on väliseesti ja rootsi maalikunstnik.Enno Hallek sündis Läänemaal Rohukülas. Aastal 1943 põgenes ta koos vanematega Rootsi. Õppis 1953. aastast Stockholmi Kunstikõrgkoolis maalimist, lõpetas 1958 ning tegutses kuni 1981. aastani vabakutselise kunstnikuna. 1981–1991 oli Kunstikõrgkooli maalikateedri professor ja monumentaalkunstiosakonna juhataja.Ta on saanud mõjutusi popkunstist ja kontseptualismist, hiljem postmodernismist. Alates 1970. aastatest valmistab ta puidust välja saetud säravalt värvitud objekte. Ta on teinud monumentaaltöid, sealhulgas Stockholmi võidukaare mosaiigid ja metroojaama kujunduse.