Benita Miralda Vomm (aastani 1929 Benita Miralda Mölder; 28. juuli 1908 Rakvere – 26. jaanuar 2005 Toronto) oli eesti maalikunstnik.Ta lõpetas aastal 1926 Rakvere Linna Ühisgümnaasiumi. Ta õppis samast aastast Kõrgemas Kunstikoolis Pallas (Ado Vabbe ateljees), ühtlasi lõpetades seal aastal 1929 joonistusõpetajate kursused.Ta oli aastatel 1931–1936 Rakvere Zeeh' tütarlaste kommertsgümnaasiumis joonistusõpetaja.Ta põgenes aastal 1944 koos lastega Saksamaale. Ta oli aastatel 1945–1948 Augsburgi Eesti gümnaasiumis joonistusõpetaja. Aastal 1948 asus ta Venezuelasse ja asutas Caracases oma stuudio. Aastast 1953 elas ta Kanadas Torontos.Benita Vomm sai tuntuks realistlike portreedega (sh Mihkel Hanseni portree); ta on loonud ka figuurikompositsioone ja abstraktsionistlikke maale.[1]Ta oli aastast 1929 abielus skulptor August Vommiga (kes jäi Eestisse). Nende poeg Ants Erik Vomm oli karikaturist, maalikunstnik ja skulptor, tütar Mai Reet Järve-Vomm on Kanadas elav eesti kunstnik. Samuti on Kanadas elav eesti kunstnik tütrepoeg Jaak Toomas Järve.