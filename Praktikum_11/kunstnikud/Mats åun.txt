Mats Õun (sündinud 29. septembril 1964 Viljandis) on eesti kunstnik ja fotograaf.Õppinud Tallinna 7. Keskkoolis (1982), Tallinna Pedagoogilises Instituudis (1982–1984) ja Eesti Riiklikus Kunstiinstituudis (1984–1993). Diplomi kohaselt teatrikunstnik. Eesti Kunstnike Liidu liige. Osalenud arvukatel ülevaate- ja grupinäitustel. Teinud arvukalt isikunäitusi keraamikast, graafikast, fotograafiast. Kujundanud etendusi Eesti teatrites. Osalenud kunstnik-lavastajana mängufilmis "Noorelt õpitud". Tegutsenud alates 1990. aastate algusest vabakutselise teatrikujundajana, pedagoogina, graafilise disainerina, ajakirjanikuna, raadios ja kirjutavas pressis toimetajana ning saatejuhina, keraamikuna, programmijuhina, fotograafina. Nüüdseks spetsialiseerunud peamiselt fotograafiale. Tegeleb kontsertfoto, teatrifoto ning retrostiilis aktifotoga. Esindanud fotodega Eestit rahvusvahelisel Novosibirski Graafikabiennaalil 2009. Püsiekspositsioon Mats Õuna retrostiilis aktifotodest on avatud Laitse lossis.