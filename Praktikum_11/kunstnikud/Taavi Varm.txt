Taavi Varm (sündinud 2. juunil 1979 Tallinnas) on eesti kunstnik.Taavi Varm õppis aastatel 1991–1997 endises Tallinna Kopli Kunstikeskkoolis (nüüd Tallinna Kunstigümnaasium), 1997–1998 Songdali Rahvaülikoolis (Sogndal, Norra) traditsioonilise graafika erialal ning 1999–2012 Tartu Kõrgemas Kunstikoolis meedia- ja reklaamikunsti erialal, mille lõputööks tegi uusmeedialavastuse "FUNK KON". Aastal 2013 asus õppima Aalto Ülikooli (Soome) magistrantuuris uusmeedia erialal.Taavi Varm on vabakutseline videokunstnik, disainer ja interdistsiplinaarne kunstnik. Alates 2001. aastast peab video-, kunsti-, teatri-, interaktiivsuse- ja eriefektideteemalisi loenguid ning korraldab workshoppe erinevates Eesti ülikoolides (Tartu Kõrgemas Kunstikoolis, Eesti Kunstiakadeemias, Balti Filmi- ja Meediakoolis, Tartu Ülikooli Viljandi Kultuuriakadeemias). Teatri videokunstnikuna on teinud üle kolmekümne lavastuse.