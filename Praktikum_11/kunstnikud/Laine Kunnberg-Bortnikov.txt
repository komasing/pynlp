Laine Kunnberg-Bortnikov (sündinud 24. aprillil 1961 Tallinnas) on eesti kunstnik, poliitik ja Eesti Punase Risti tegelane.Ta on IRL-i Saaremaa piirkonna juht, Kuressaare Haigla nõukogu liige ja Eesti Punase Risti Saaremaa seltsi tegevsekretär.Alates 1990. aastast elab ta Kuressaares.Bakalaureuse kraad õigusteaduses. Töötanud eelkõige personalitöö vallas.Harrastuskunstniku huvideks on maalimine, joonistamine, keraamika. Lapsepõlves rahuldanud kunstitegemise kire koolide kunstiringides, osalenud mitmel riiklikul laste kunstitööde näitusel, mis tõi ühel korral kaasa II auhinnalise koha.1990–1992 õppinud Tartu Riikliku Kunstimuuseumi Kujutava Kunsti kursusel, kus õppinud isetegevusliku kunstnikuna kujutava kunsti põhitõdesid, joonistamist, akvarelli, õlimaali, kirjaõpetust ja plakatikujundust. Teoorias täiendanud oma teadmisi plastilises anatoomias, perspektiiviõpetuses, maalitehnoloogias, õppinud kunstiajalugu ja muud. Läbinud väiksemaid maali-, joonistamis- ja muude kunstikursuste mooduleid.Saaremaa Savistuudio (keraamika) asutajaliige. Alates 2005 Saaremaa Kunstiklubi liige, 2012 klubi president. Saaremaa kunstielus aktiivsemalt tegutsenud alates 2007. Osa võtnud mitmetest maalilaagrititest Eestis ja Lätis.28. aprillil 2007 – “Lilled sünnipäevaks”, akrüül Kuresaare Kunstistuudios. Sama näituse tööd on üleval olnud mitme organisatsiooni ruumides, sh Saare Maavalitsuses.