Julie Wilhelmine Hagen-Schwarz (27. oktoober 1824 Vastse-Prangli mõis – 20. oktoober 1902 Tartu) oli baltisaksa päritolu Eesti maalikunstnik.Julie Wilhelmine Hagen-Schwarz sai kunstialase alghariduse oma isalt, August Matthias Hagenilt. Aastal 1848 sõitis ta Dresdenisse, kus ta õppis Tartu Ülikooli Stefan Villebois' stipendiumi toetusel kolm kuud, tegeledes peamiselt vanade maalide kopeerimisega. Seejärel õppis ta Joseph Bernhardti ja Moritz Rugendase juures Münchenis ning aastatel 1851–1854 suurvürstinna Maria Nikolajevna stipendiumi toel August Riedeli juures Roomas.Aastal 1854 pöördus ta tagasi Tartusse. Ta sai kuulsaks portretistina. Aastatel 1855–1858 saatis ta oma abikaasat, hilisemat astronoomiaprofessorit Peter Carl Ludwig Schwarzi uurimisreisidel Siberisse. Ta nimetati aastal 1858 esimese Eestist pärit kunstnikuna Peterburi Kunstide Akadeemia akadeemikuks portreemaali alal.Tema isa August Matthias Hagen oli graafik ja maalikunstnik, abikaasa Peter Carl Ludwig Schwarz oli Tartu Ülikooli astronoomiaprofessor.