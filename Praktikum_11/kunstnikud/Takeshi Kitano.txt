Takeshi Kitano (北野 武; sündinud 18. jaanuaril 1947 Tōkyōs, Adachis) on jaapani filmilavastaja, filminäitleja, stsenarist, saatejuht, koomik, kirjanik ja kunstnik. Väljaspool filmilavastusi tuntud enamasti kui Beat Takeshi (ビートたけし Bīto Takeshi).Tema filmid räägivad enamasti gängsteritest ja politseinikest. Filme iseloomustab staatilisus ja pikad venivad stseenid, kus pealtnäha midagi ei toimu. Filme iseloomustab ka sünge ja nihilistlik maailmavaade, aga neis leidub ka huumorit.Tema esimene peaosa ja ühtlasi ka lavastajatöö oli 1989. aastal film "Violent Cop".Ta on mänginud ka teiste lavastajate filmides. Tuntuimad on rollid Nagisa Ōshima filmis "Tabu" (1999) ja Kinji Fukasaku filmis "Battle Royale" (2000).Kitano on avaldanud üle 50 raamatu: luulekogusid, romaane ja filmikriitikat.Augustis 1994 sattus ta mootorrattaavariisse, mille tagajärjel muutus tema üks näopool halvatuks. Pärast õnnetust hakkas Kitano maalima.