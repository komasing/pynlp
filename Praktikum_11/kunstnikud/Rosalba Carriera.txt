Rosalba Carriera (7. oktoober 1675 Chioggia Venezia – 15. aprill 1757 Venezia) oli rokokoostiili viljelev Itaalia maalikunstnik, Venezia koolkonna esindaja. Nooremas eas keskendus ta miniatuuride maalimisele, hiljem sai tuntuks pastellmaalijana.Venezias sündinud Rosalbal oli kaks õde ning temast endast sai väljapaistev ja imetletud Itaalia rokokoo portreemaalija. Lapsena hakkas ta ema abistades valmistama pits-mustreid.Nuusktubaka populaarsuse kasvades hakkas Carriera maalima miniatuure nuusktubakakarpide kaantele ning oli esimene kunstnik, kes kasutas sel eesmärgil vandlit. Järk-järgult arenes see tegevus portreemaalimiseks, mis alal ta oli pastellmaali teerajajaks. Carriera pika elu viimased aastad olid traagilised, sest tema silmanägemine kadus täielikult, mille üheks põhjuseks võis olla ka miniatuuride maalimine nooruses. Ta elas oma perekonnast kõige kauemini ja veetis viimased eluaastad väikeses majakeses Venezias, kus ta ka suri.