Alar Pikkorainen (sündinud 8. veebruaril 1968) on Eesti karikaturist, luuletaja, koomiksi- ja reklaamikunstnik. Lõpetanud Tallinna Polütehnikumi raadioside ning Tallinna Pedagoogikaülikooli joonestamise, kunstiõpetuse ja skulptuuri erialal. Tema loodud tuntuim koomiks on 1994. aastal alustatud "Kosmosemutid" ("Suburban Hags") ja tuntuim kaubamärk Rimi "Tudish-Piip".Pikkoraineni koomikseid ja karikatuure on avaldanud näiteks ajakirjandusväljaanded Eesti Ekspress, Äripäev, Post, Spordileht, Pikker, Ilta-Sanomat, Pahkasika jt. Luuletanud peamiselt lasteajakirjale Täheke, ent tema värsid on jõudnud mitmesse ajalehte, õpikusse ja luulevalimikku. Disaineri, AD ja copywriter'ina töötanud reklaamiagentuurides io, indigo, indigo bates, Age McCann, Pead ja Tabasco.Pikkorainen on esinenud karikatuuridega isikunäitustel, graafikaga Eesti kunsti ülevaatenäitusel ning basskitarriga mõnel Eesti laval (ansamblites Big Bang, Koer, Vaiko Eplik ja Eliit, Alar and the Flaiers.