Mare Mikoff (varem ka Mare Mikof; sündinud 20. augustil 1941 Tallinnas) on eesti skulptor.[1]1964–65 õppis ta Tartu Riiklikus Ülikoolis ajalugu ning 1962–71 Eesti Riiklikus Kunstiinstituudis skulptuuri.[1]1998–2001 oli Mikoff Tallinna linnakunstnik, 2005. aastast on ta skulptuuriprofessor Eesti Kunstiakadeemias[1]Mare Mikof asus aktiivselt kunstiga tegelema 1970. aastate algul.[2] Loomingu algusaastaid mõjutas hüperrealism ja popkunst.[2] Kunstnik ehitab oma kompositsioone üles humoorikate lavastustena ning panustab perfektsele vormimängule ning üllatavate materjalide koosmõjule. [2]Mikoff on tegelnud eri skulptuuriliikidega pisiplastikast ja portreedest monumentaalskulptuurini. Tema tuntumate tööde seas on näiteks Paul Kerese (1996) ja Jüri Vilmsi (2005) monumendid Pärnus, Karl Menningu (2006) mälestusmärk Tartus Vanemuise teatri ees, skulptuurigrupp 100 000. tartlase sünni tähistamiseks (1977), "Nõmme ema" (1998) Tallinnas Nõmme keskuse juures ning "Hämarik" (2005) Tallinnas Viru keskuse juures. 2012. aasta suvel avati tema "Hiiu lõvi" Tallinnas Nõmmel[3].Samas on ta teinud ka ruumiinstallatsioone, sealhulgas digikunsti. Mikoffi personaalnäitusi on toimunud Eestis, Austrias ja Venemaal, ta on osalenud grupinäitustel Eestis, Hiinas, Leedus, Prantsusmaal, Soomes, Venemaal jpm.[1]Eesti Kunstnike Liitu kuulub Mare Mikoff 1974. aastast.[1]Skulptuur "Hämarik" Tallinnas Viru väljakul."Nõmme ema".Skulptuurigrupp 100 000. tartlase sünni tähistamiseks.