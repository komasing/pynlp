Lembe Ruben (sündinud 8. oktoobril 1974) on eesti graafik.Aastatel 1982–1993 õppis ta Tallinna 13. Keskkoolis, 1986–1990 ka Tallinna Laste Kunstikoolis. 1993–1994 õppis ta Pärnu Sütevaka Humanitaargümnaasiumi kunstiosakonnas. 1999. aastal lõpetas ta Eesti Kunstiakadeemia graafika erialal. 2002. aastal kaitses samas magistritöö "Alateadlikud loomemeetodid ja -kujundid".Aastatel 2001–2003 töötas ta Kose Kunstikeskuse laste kunstikooli graafika, kompositsiooni ja joonistamise õpetajana. 2002–2005 oli ta Eesti Kunstiakadeemia ettevalmistuskursustel joonistamise juhendaja, 2006–2008 samas sügavtrüki valikaine õppejõud. Alates 2006. aastast viib ta läbi Avatud Akadeemia graafika, kompositsiooni ja joonistamise kursusi.Alates 2004. aastast on ta Eesti Kunstnike Liidu liige. Kuulub ka Eesti Vabagraafikute Ühendusse (alates 1999), kunstirühmitusse "Ydi" ja Eesti Autorite Ühingusse.