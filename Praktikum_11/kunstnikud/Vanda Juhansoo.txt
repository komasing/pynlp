Vanda Juhansoo (5. juuni 1889 – 25. juuli 1966) oli eesti kunstnik ja kunstipedagoog, kes on tuntud ka "Valgemetsa nõiana".Vanda Juhansoo sündis Põlvamaal Ahja vallas Mustamõisas[1] (ka Musta karjamõis, Musta, Louisenthal). 1909. aastal asus ta õppima Helsingi kõrgemasse kunsttööstuskooli (Taideteollisuuskeskuskoulu; asus Ateneumi majas) sisedekoratsiooni ja keraamikat. Hiljem täiendas ta end Hollandis, Kreekas ja Saksamaal.1914. aastal võeti ta joonistusõpetajaks Beljajevi Eragümnaasiumi Tallinnas. 1918. aastal asus ta elama Tartusse, kus temast sai tunnustatud kunstiõpetaja. Algul töötas ta kaubanduskeskkoolis ja õhtugümnaasiumis, alates 1922. aastast Eesti Noorsoo Kasvatuse Seltsi koolis, hilisemas Tartu 2. Keskkoolis. Alates 1945. aastast õpetas ta ka poisse Tartu 6. Keskkoolis.Õpetajaametit pidas Juhansoo kokku 43 aastat, jäädes pensionile 1957. aastal.1931. aastal ostis Juhansoo endale krundi Valgemetsa, kus ehitas ja sisustas omale kodu.Juhansoo on maetud oma koduaeda põliste puude alla Ahja jõe kaldanõlval.Oma kodu ehk nn nõiamaja pärandas Juhansoo perekond Michelsonile. 1985. aastal müüdi koht praegustele omanikele, kes on teatanud, et ei soovi turiste võõrustada.Tema kunstiloomingut ja käsitööd eksponeeriti nii Eestis kui ka välismaal. Juhansoo käsitöökavandeid ilmus ajakirjades Eesti Naine, Maret ja Taluperenaine.1931. aastal ostetud krundil Valgemetsas läks lahti suur kohalik loome-elu. Juhansoo  kujundas ise nii oma maja, mööbli kui ka aia. Erinevate taimeliikide, looduslikest materjalidest kompositsioonide, figuuride, kivide ja laternatega kaunistatud Vanda Juhansoo aed Valgemetsas oli kuulus kogu Eestis ja turiste käis tema juures kogu NSV Liidust ja välismaaltki.Karilatsi talurahvamuuseumis on avatud püsinäitus Vanda Juhansoost ja tema kunagisest muinasjutulisest aiast.