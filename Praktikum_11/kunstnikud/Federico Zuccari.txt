Federico Zuccari [feder'iiko dz'ukkari] ehk Federico Zuccaro ehk Federigo Zuccaro [feder'iigo dz'ukkaro] (1540. aasta paiku Sant'Angelo in Vado Urbino lähedal Marches – 1609 Ancona) oli itaalia maneristlik maalikunstnik.Ta tegutses Roomas, Firenzes ja Veneetsias, 1574 Inglismaal ja 1585–1588 Hispaanias.Ta oli hilismanerist, kes järgis oma venna Taddeo Zuccari stiili.Aastal 1607 avaldas ta manerismi kunstiteooria kohta raamatu "L'idea de' Pittori, Scultori, ed Architetti".Aastal 1550 asus ta elama Rooma, kus hakkas tööle oma venna Taddeo käe all. Ta lõpetas Pius IV (paavst 1559–65) casino ja aitas lõpetada freskod Caprarolas Villa Farneses. Ta osales järgmiste freskode loomisel:Lisaks tegi ta pildi, mis osutus Apellese "Laimu allegooria" koopiaks – niivõrd kui see võimalik oli, sest Apellese teos pole säilinud ja seda teatakse üksnes Lukianose üksikasjaliku kirjelduse põhjal. See maal oli suunatud Zuccari vaenlaste vastu õukonnas ja selles sisalduva satiiri tõttu pagendati Zuccari mõneks ajaks Roomast.Paavst Gregorius XIII (paavst 1572–85) kutsus Zuccari tagasi Rooma, et ta jätkaks tööd Vatikanis Cappela Paolinas.Zuccari käis Brüsselis, kus ta tegi seinavaipade kudujatele piltide sarja.Aastal 1574 käis ta Inglismaal, kus Robert Dudley tellis temalt portree enesest ja kuninganna Elizabeth I-st ning Mary Stuartist, Nicholas Baconist, Francis Walsinghamist ja admiralist Charles Howardist.Ta maalis "Mehe kahe koeraga" (see asub Firenzes Palazzo Pittis) ning "Surnud Kristuse ja inglid" (see asub Roomas Galleria Borgheses).Aastal 1585 võttis ta vastu Hispaania kuninga Felipe II pakkumise kaunistada uus kuningaloss Escorial aastapalgaga 2000 krooni. Ta töötas seal 1586. aasta jaanuarist kuni 1588. aasta lõpuni, mil ta naasis Rooma. Tema maalid kuningale ei meeldinud (nagu varem El Greco omad) ja paljud neist maaliti üle. Kuid siiski jäi kuningas heatahtlikuks. Ta ütles: "Me ei pea süüdistama teda, vaid neid, kes ta meile saatsid." Tema järel asus Escorialis tööle Pellegrino Tibaldi.Zuccari asutas 1595 Sixtus V (paavst 1585–90) kinnitatud põhikirjaga Accademia di San Luca ja oli selle esimene president. Tema juures olevat õppinud Bartolomeo Carducci.Veidi enne surma sai Zuccari cavaliere tiitli.