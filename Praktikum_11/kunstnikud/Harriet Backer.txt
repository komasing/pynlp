Harriet Backer (21. jaanuar 1845 Holmestrand – 25. märts 1932 Oslo) oli norra maalikunstnik.Ta saavutas tähelepanu juba oma eluajal ning oli naiskunstnike teerajaja nii Põhjamaades kui ka terves Euroopas.Backer sündis Holmestrandis jõukas peres. 12-aastaselt kolis ta Christianiasse (praegune Oslo), kus õppis maalimist ja joonistamist. Ta reisis Euroopas palju ringi oma õe pianisti Agathe Backer-Grøndahli kaaslasena. Reisidel võttis ta kunstitunde. Pärast õpinguid Oslos ja Münchenis, kolis ta 1878. aastal Pariisi, kus tema looming sai tugevaid mõjutusi impressionistidelt.Harriet Backeri lemmiktemaatikaks on säravates, kuid samas õrnades toonides interjöörid.Teda mõjutas impressionism, aga oma tööde järgi liigitatakse ta realistide hulka[viide?]. Ta ei kuulunud ühtegi koolkonda, kuid tema töid võrreldakse tihti tema sõbra Eilif Petersseni omadega.