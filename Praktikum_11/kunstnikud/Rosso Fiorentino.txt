Giovanni Battista di Jacopo (8. märts 1494 Firenze – 14. november 1540 Fontainebleau), tuntud ka kui Rosso Fiorentino või Il Rosso, oli Itaalia maalikunstnik. Tema maneristlikke õlimaale ja freskosid liigitatakse Firenze koolkonna alla.Punaste juuste tõttu punapeaks (itaalia keeles il rosso; tähendab ka: punane) kutsutud Giovanni sai esimese koolituse Andrea del Sarto stuudios, kõrvuti oma eakaaslase Pontormoga. 1523 aasta II poolel kolis Rosso Rooma, kus tutvus Michelangelo, Raffaeli ja teiste renessansiaja kunstnike töödega, mis avaldasid mõju ka tema enese maalimisstiilile.Rosso meistritööks peetakse üldiselt Volterra pinakoteegis asuvat altarimaali Mahavõtmine ehk Ristilt mahavõtmine (triptühhon oli algselt mõeldud Volterra katedraalile).