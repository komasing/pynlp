André Derain (10. juuni 1880 – 8. september 1954) oli prantsuse maalikunstnik ja skulptor, fovismi esindaja.André Derain sündis 1880. aastal pagari perekonnas Chatous, Pariisi lähistel. Ta alustas maalimisega 1895. aastal.[1] 1898. aastal astus ta Pariisi Académie Camillosse, kus tema õpetajaks oli Eugène Carrière. Seal kohtus ta esmakordselt kaastudengi Henri Matisse´iga. Samal ajal õppis ta inseneriks. 1900. aastal kohtas Derain rongisõidul Maurice de Vlamincki ning järgmisel päeval otsustasid nad koos töötama hakata. Koos Vlaminickiga hakkas Derain harrastama maastikumaali. 1901–1904. aastal oli Derain ajateenistuses ning ei saanud end täielikult maalimisele pühendada. Pärast ajateenistust veenis Matisse Deraini vanemaid, et nad lubaksid tal hüljata inseneriõpingud ning pühendada end ainult maalikunstile. Samal ajal astus Derain Académie Julian´i.1904–1905. aastal valmis Deraini esimene tõeliselt fovistlik maal "Sild Le Pecq´i juures". 1905. aasta suve veetis Derain Vahemere ääres Collioure´is koos Matisse´iga maalides. 1906 külastas ta kaks korda Londonit. Nende külastuste käigus maalis ta kokku 30 maali, millest säilinud on 29. 1907. aastal ostis kunstikaupmees Daniel-Henry Kahnweiler ära kogu Deraini ateljees oleva loomingu.André Derain suri 1954. aastal Garches´is autoõnnetuses.[2]