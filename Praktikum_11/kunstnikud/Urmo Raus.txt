Urmo Raus (sündinud 27. veebruaril 1969) on eesti maalikunstnik.Ta õppis aastail 1989–1991 Eesti Riiklikus Kunstiinstituudis maali erialal. 1991. aastal astus Raus École nationale supérieure des Beaux-Arts de Paris'sse (ENSBA), mille lõpetas1996. aastal cum laude. Samal aastal andis ENSBA kunstifond Rausile graafika aastaauhinna.Lisaks maalile on Raus tegelenud graafika, fotograafia, monumentaalkunsti ja sisekujundusega. Rausile on antud eesti maalikunsti edendamise eest 1998. aastal Konrad Mäe medal.Oma maaliloomingu eest on Raus pälvinud 1997. aastal galerii Vaal aastaauhinna Harpuun ning 2003. aastal Kultuurkapitali kujutava ja rakenduskunsti sihtkapitali aastaauhinna.Rausi töid on paljudes era- ja avalikes kunstikogudes nii kodu- kui ka välismaal.Lisaks maalile on Raus loonud mitmeid tänapäevaseid vitraažiprojekte. Urmo Rausi tuntuim monumentaalkunstiteos on Tartu Jaani kiriku vitraažiprojekt, mis pälvis kümnendi parima monumentaalkunstiteosena 2002. aastal Kristjan Raua nimelise kunstipreemia. Tartu Jaani kiriku vitraažiprojekt küttis esimese Eesti tänapäevase vitraažiprojektina tagurlike huvigruppide kirgi ja lõppes ainukese valminud akna hävitamisega. Aastatel 2000–2003 valmisid terviktööna Rausi kavandatud ja maalitud Kuressaare Laurentsiuse kiriku vitraažaknad.