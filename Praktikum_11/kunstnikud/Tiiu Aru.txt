Tiiu Aru (14. oktoober 1938 Ahja – 4. detsember 2003 Tallinn) oli eesti metallikunstnik.Tiiu Aru sündis kooliõpetaja perekonnas. Tema isa Eduard Püttsepp oli Ahja algkooli asutaja ja juhataja, ema Luise aga samas koolis õpetaja. Ta õppis Ahja algkoolis ja hiljem Tartus, lõpetas 1959. aastal Tartu Kunstikooli[1] ning 1965. aastal Eesti Riikliku Kunstiinstituudi.Aastatel 1966–1993 töötas ta metallikunstnike töötoas Hobusepea tänaval. Aastast 1971. oli ta Eesti Kunstnike Liidu liige.Tiiu Aru loomingu hulgas olid kohrutatud figuraalsed vaskkarikad ja kandikud ning hõbeehted. Tema teoseid on eksponeeritud paljudel näitustel, ka väljaspool Eestit.Tiiu Aru on maetud Tallinna Metsakalmistule.