Herluf Bidstrup (10. september 1912 Berliin – 26. detsember 1988 Allerødi vald, Taani) oli Taani kunstnik ja karikaturist.Herluf Bidstrupi isa oli taanlane, kes elas Saksamaal, teenides elatist kunstnik-dekoraatorina. Bidstrupi ema oli sakslanna. 1917. aastal kolis Bidstrupide pere Taani.Bidstrup omandas aastail 1931–1935 kunstihariduse Kopenhaagenis asuvas Kuninglikus Taani Kunstiakadeemias.Kolmekümnendatel sai Bidstrup produktiivseks karikaturistiks. Esimene karikatuur avaldati 1932. aastal. Aastail 1936 –1945 töötas Bidstrup ajalehe Socialdemokraten kaastöölisena. Sõjaeelses Taanis sai Bidstrup populaarseks raamatuillustraatoriks. Üksikuid töid oli Bidstrupil ka teatrikunstnikuna.Bidstrup oli Taani Kommunistliku Partei liige. Alates 1945. aastast töötas Bidstrup kommunistlikus ajalehes Land og Folk.Bidstrup oli omal ajal väga populaarne Saksa Demokraatlikus Vabariigis ja Nõukogude Liidus. Lisaks poliitilistele karikatuuridele leidis tema loomingus kajastamist inimese igapäevaelu ja inimlikud nõrkused, mis ilmusid naljapildisarjadena.Bidstrupi kui kunstniku looming jaguneb kahte loomeperioodi. Esimeses perioodis olid ülekaalus poliitilised karikatuurid, mida iseloomustab üldsõnalisus ja probleemide lihtsustamine. Teises loomeperioodis, mil ta esines humoristlike lühiseriaalidega, lõi Bidstrupi omanäolisus eriti välja ja alles siin lõi tema anne särama.[1]
Bidstrup on tänasel päeval läänes peaaegu unustatud.[viide?]