Valgetähe III klassi teenetemärk (2012) Friedebert Tuglase novelliauhind (1979, 1984 ja 2012) Eesti Kultuurkapitali aastapreemia (1997)Toomas Vint (sündinud 5. märtsil 1944 Tallinnas) on eesti kunstnik ja kirjanik.Sündis 5. märtsil 1944 Tallinnas teadlase perekonnas.Lõpetas Tallinna 10. Keskkooli 1962, samal aastal astus Tartu Ülikooli bioloogia osakonda. 1963–1965 sõjaväeteenistus Põhjamere Laevastikus, 1967–1971 töötas ETV-s režissööri abi ja assistendina. 1973. aastast Eesti Kunstnike Liidu liige. 1977. aastast Eesti Kirjanike Liidu liige. Vabakutseline.Isa Endel Vint (1907–1983) oli majandusteadlane, põllumajanduse ökonomist. Abikaasa Aili Vint (Sarv), vend Tõnis Vint ja õde Maara Vint on kunstnikud.Toomas Vindi loomingut tõlgendada püüdes on kasutatud termineid: intellektuaalne naivism, transavangard, metafüüsiline maal, magritilik sürrealism. Ta ise nimetab oma töid kontseptuaalseteks maastikeks.Üheksakümnendate keskpaiku sekkus Vint aktiivselt kunstiellu, esitades näitusele „Biotoopia” (1995) kaasaegset kunsti parodeeriva installatsiooni „Vaikelu”, misjärel jätkas ajakirjanduses eesti kunstipoliitika kirglikku arvustamist. Pärast näituse „Déjà vu” (2000) kureerimist tõmbus kunstikõnelustest kõrvale.Vindi maale on omandanud mitmed kunstimuuseumid ja prominentsed erakogud.Toomas Vint tuli kirjandusse 1970ndatel novellistina. Sageli käsitletakse teda koos Vaino Vahingu ja Rein Saluriga, kuigi nende kolme loomingus erilisi ühisjooni ei leidu. Oli üks poolpõrandaaluse ajakirja „Hees“ tegijatest. „Heesi“ väljaandel ilmus 1968 Toomas Vindi luulekogu „Suitsupilvedest unistus.“Vindi varasemat loomingut (1968–1987) iseloomustavad märksõnad: mäng, irreaalse põimumine reaalsega, üksildus, vastuolulised hingeseisundid, erootika. Iroonia seguneb enesestmõistetavusega lüürika ja tundelisusega. Aastatel 1987–1994 kirjutas Vint mõned üksikud novellid.1995–2005 oli viljakas periood, igal aastal ilmus raamat. Romaanides hakkab tööle postmodernistlik võttestik. Romaan „Kojamehe naine” šokeeris publikut seksuaalse avameesusega, „Lõppemata maastik” prototüüpidega. Ambitsioonikas Helger Tepneri triloogia („Kojamehe naine“, „Topeltvalguses“, „Mäluauguga naine“) püüdis tabada olulist, mis 1960ndatest tänase päevani eesti inimese hinges toimus. Iga raamat pakkus ajastule sobiva metafoori.Raamatuid ilmunud vene ja soome keeles, jutte tõlgitud paljudesse keeltesse.