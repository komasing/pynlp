Zenos Frudakis (sündinud 1951 San Franciscos) on kreeka päritolu Ameerika Ühendriikide skulptor.Zenose isa Vasilis Frudakis sündis Kreekas ja emigreerus lapsena Ameerika Ühendriikidesse. Temast sai muusik ja luuletaja. Tema ja Kassiani Alexise abielust sündis viis last. Zenos kasvas üles Lääne-Virginias Wheelingis ja Indianas Garys. Ta töötas muu hulgas terasetööstusettevõttes.Zenos hakkas skulptuuriga tegelema juba nooruses. Aastal 1972 suundus ta Philadelphiasse, et õppida Pennsylvania kunstiakadeemias. Ta õppis teiste seas oma skulptorist venna Evangelos Frudakise ja maalikunstnik James Hanesi käe all. Hiljem kaitses ta Pennsylvania Ülikoolis magistrikraadi kaunite kunstide alal.[1]Zenos Frudakis viljeleb eelkõige monumentaalskulptuuri. Tema töid on muu hulgas Lõuna-Carolina skulptuuripargis Brookgreen Gardens,[2] New Yorgi klubis Lotos Club,[3] Jaapanis Utsukushi ga-hara vabaõhumuuseumis,[4] New Yorgi riiklikus disainiakadeemias ja USA Lõuna-Aafrika Vabariigi saatkonnas Pretorias.[5]Zenos Frudakis on kõige rohkem mõjutusi saanud kreeka skulptuurist; talle on eeskujuks olnud ka Michelangelo, Gian Lorenzo Bernini, Jean-Baptiste Carpeaux ja Auguste Rodin.Frudakise tuntumate tööde seas on Ameerika Ühendriikide õhujõudude memoriaali auvahtkond, skulptuur "Vabadus" Philadelphias GlaxoSmithKline'i peakorteris, Philadelphia linnapea Frank Rizzo kuju, Mark Twaini kuju New Yorgi Lotos Clubis. Ta on palju kujutanud sportlasi.Arnold PalmerAmeerika Ühendriikide õhujõudude memoriaali auvahtkond Arlingtonis"Gateway to Growth" (pooleli)Kindral Yarborough, Airborne & Special Ops Museum, FayettevilleMark Twain Lotos Clubis New YorgisMike Schmidt, Citizens Bank Park, Philadelphia