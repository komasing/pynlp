Aino Kosk-Schmidt (ka Aino Kosk-Smitt; sünninimi Aino Schmidt; sündinud 14. juunil 1915 Kalugas; surmaaeg teadmata) oli eesti tarbekunstnik[1].Ta õppis Elfriede Lenderi Tütarlaste Eragümnaasiumis ja aastatel 1930–1936 Riigi Kunsttööstuskooli tekstiiliosakonnas, mille lõpetas rakenduskunstnikuna tekstiili- ja pitsitöö alal.Tema kavandite alusel on valminud altari- ja kantslikatted EELK Tallinna toomkirikusse, Tallinna Kaarli kirikusse ning Petseri Peetri kirikusse.Ta oli Rakenduskunstnike Ühingu ning E.E.L.K. mälestuslehtede ja kaunistuste komisjoni liige.1944. aastal lahkus ta Saksamaale.Ta on kujundanud ja illustreerinud kaks Aleksander Hinno raamatut.