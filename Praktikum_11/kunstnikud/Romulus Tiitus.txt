Romulus Tiitus (5. jaanuar 1906 Rakvere – 15. juuli 1982 Tallinn) oli eesti vestekirjanik ja karikaturist.1918-1924 õppis Rakvere poeglaste gümnaasiumis. Õppis 1925 Riigi Kunsttööstuskoolis ja 1927 Pallases. Oli 1927–1940 Tartus ajalehe Postimees toimetuse liige, karikaturist ja följetonist ning pilkelehe Sädemed toimetaja. Pärast II maailmasõda tuli Tallinnasse, kus töötas "Sirbis ja Vasaras", "Pikris" ja Õhtulehes.Saavutas karikatuuride löövuse elulise tüübistiku ja ühiskonnakriitilisusega. Sai 1930. aastal populaarseks humoristliku Toslemi loojana. Illustreerinud peamiselt huumoriga varjundatud teoseid.