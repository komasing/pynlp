Aubrey Vincent Beardsley (21. august 1872 Brighton – 16. märts 1898 Menton) oli inglise illustraator.Beardsley'd peetakse üheks tähtsamaks Art Nouveau esindajaks. Iseloomulikud musta tindiga joonistused valgel taustal kujutavad groteskseid ja erootilisi stseene. Teemad on tihti ajaloolised või mütoloogilised (näiteks illustratsioonid Oscar Wilde'i "Salome"le). Beardsley stiili mõjutasid 19. sajandi lõpul Pariisis moes olnud jaapani puulõiked ja Henri de Toulouse-Lautreci plakatikunst. Teda peetakse lisaks Oscar Wilde'ile ja James A. McNeill Whiltlerile üheks estetismi juhtfiguuriks.Hoolimata lühikesest loomeperioodist (Beardsley suri 25-aastaselt tuberkuloosi), oli tema panus Art Nouveau ja plakatkunsti arengusse tähelepanuväärne.