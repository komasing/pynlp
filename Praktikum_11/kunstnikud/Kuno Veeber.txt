Kuno Bernhard Veeber (ka Weber; 12. või 13. märts 1898 Adila mõis – 1. jaanuar 1929 Tallinn) oli eesti maalikunstnik ja graafik.[1]Kuno Veeber lõpetas 1917. aastal Tallinna Nikolai I Gümnaasiumi ja astus seejärel Tartu ülikooli arstiteadust õppima. Aastatel 1919–1920 oli ta Vabadussõjas velsker ja seejärel osales Riigikogu hoone ehitusel.[1]Veeber alustas kunstiõpinguid 1916. aastal Ants Laikmaa ateljeekoolis, hiljem õppis joonistamist Nikolai Triigi ja skulptuuri Jaan Koorti juures. Aastal 1922 asus kunstnik õppima Pallasesse. Ta töötas Konrad Mäe maaliateljees ja tutvus graafiliste tehnikatega Magnus Zelleri juhendamisel.[2] 1923 reisis ta Saksamaale, tutvus sealse ekspressionismiga.[2] Hoolimata ainelisest kitsikusest ja kehvast tervisest õnnestus kinnise loomuga andekal kunstnikul 1924. aastal Pallas lõpetada.[2] Sama aasta oktoobris sõitis Veeber Pariisi ja jäi sinna kuni 1926. aastani.[2] Seal õppis ta prantsuse keelt ning kunsti André Lhote'i ja D. Galanise juures Montparnasse'i akadeemias, vanu graafilisi tehnikaid Pariisi Rahvusraamatukogu estampide saalis. [2]1927. reisis kunstnik Kujutava Kunsti Sihtkapitali Valitsuse stipendiumiga Itaaliasse.[2]1929. aasta 1. jaanuaril sooritas kunstnik enesetapu.Ta viljeles muu hulgas natüürmorti, hiljem eelkõige aktimaali. Graafikas viljeles ta muu hulgas puugravüüri.[1]Tema tööd olid väljas näitustel Pariisi Sõltumatute Salongis, eesti kunsti välisnäitustel Riias, Kaunases, Helsingis, Kölnis, Kopenhaagenis, Moskvas, Roomas ja Budapestis.[2]Kuno Veeber oli abielus Agathe Veeberiga.[1]