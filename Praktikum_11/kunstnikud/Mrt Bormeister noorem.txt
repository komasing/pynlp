Märt Bormeister noorem (sündinud 4. juunil 1951) on eesti maalikunstnik ja fotograaf[1], kunstnikest abielupaari Magda (1918–1995) ja Märt Bormeister'i (1916–1991) poeg.On õppinud Eesti Kunstiakadeemia (end. Eesti Riiklik Kunstiinstituut) juures ja oma isa juhendamisel. Võttis aastatel (1982–1988) osa Eesti Kunstnike Liidu aktimaali krokiidest maalikunstnik Raivo Korstniku (1932–1992) käe all.1978. aastal lõpetas Tallinna Fotoklubi kaheaastased fotograafika kursused.Esmaesinemine oma töödega oli 1981. aasta vabariiklikul akvarellinäitusel [2] temperamaalidega varjunime Märt Brom all.1996 toimus isikunäitus koos isa 80. sünniaastapäevale pühendatud mälestusnäitusega [3]. Samuti on ta osalenud kultuurifestivali TriaLogos raames maalinäitustega vanast Tallinnast. Tema töid leidub peamiselt välismaa erakogudes Soomes, USA-s, Saksamaal ja mujal. Maalijana on ta tegelnud linnavaadete, aktimaalide ja figuraalsete ning abstraktsete kompositsioonidega. Avaldanud ka fotosid ning eksperimenteerinud erinevate tehnikate ja kunstiliikide ühendamisega.