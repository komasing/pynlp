Vabahärra Karl Johann Emanuel von Ungern-Sternberg (23. jaanuar/3. veebruar 1773 Paslepa mõis – 30. märts 1830 Pürksi mõis) oli Eestimaa maalikunstnik.[1].Aastal 1798 ostis ta Pürksi mõisa, kus ta 1830. aastal ka suri.[2] Ta on maetud Hosby külas asuvale Noarootsi kalmistule.Tema vanemad olid vabahärra ja Paslepa mõisnik Christian Renatus von Ungern-Sternberg ja Anna Margaretha (neiuna Drummond). Ta kasvas üles Nieskys.[3][2]Karl Johann Emanuel alustas oma haridusteed Elbe äärses vennastekoguduste kasvatusasutuses ja jätkas seda hiljem juuraõpingutega Saksamaal. Aastatel 1803–1806 oli ta rüütelkonna sekretär ja aastal 1812 Eesti Maakrediitseltsi sekretär. Siiski tõmbas teda kunsti poole ja aastal 1806 asus ta Dresdenis maalimist õppima.[4][2][3]Oma loominguga esindas von Ungern-Sternberg klassitsistlikku kunstisuunda. Ta maalis portreid, sealhulgas maalis ta mitmeid Tartu Ülikooli professoreid (sh Georg Friedrich Parrot ja Johann Philipp Gustav von Ewers).[4]Johann von Ungern-Sternberg rändas väga palju mööda Eesti- ja Liivimaad ning tema kireks olid keskaegsed lossid ja kultuurimälestised. Ta maalis nii linna- kui asulavaateid, hoonete plaane ja arhitektuuridetaile. Muuhulgas on ta joonistanud nt Padise kloostrit, Saha kabelit ja Kiviloo piiskopilinnust.[4][2]Tema töid leiab ka Eesti Kunstimuuseumi kogudest, muuhulgas näiteks 1827. aastast pärineva litograafia Tallinna Oleviste kiriku sisevaatega.[5]Karl Johann Emanuel abiellus 1797. aasta 12/23. juunil Saare mõisas Auguste von Roseniga.[2]Nende abielust sündis kümme last[2]: