Cristofano Allori (17. oktoober 1577 Firenze –1. aprill 1621 Firenze) oli itaalia maalikunstnik, kunstniku Alessandro Allori poeg, hilise Firenze koolkonna maneristliku suuna esindaja.Allori õppis maalimist oma isa käe all. Seejärel suundus ta õppima Gregorio Pagani juurde, kes oli üks tolleagse Firenze silmapaistvamaid maalikunstnikke. Hiline Firenze koolkond taotles Veneetsia koolkonna rikkalike värvide ühendamist Firenze koolkonnale omase täpse joonistusega. Nähtavasti õppis Allori ka Lodovico Cardi juures.Cristofano Allori pälvis tuntuse nii oma portreede kui dramaatiliste piibli- ja mütoloogiaaineliste maalidega. Tema looming paistab silma looduse täpse järgimise ning selle kujutamise tundlikkuse ja tehnilise täpsuse poolest. Tema tehnilisi oskusi tõendab see, et mitut koopiat, mida ta tegi Antonio da Correggio töödest, peeti minevikus Correggio enese tehtud duplikaatideks. Kuid tema suur nõudlikkus piiras tema tööde arvu."Ristija Johannes" (1612, Firenze, Palazzo Pitti"Maddalena portree""Juudit Olovernese peaga" (1613)"Francesco ja Caterina Medici"