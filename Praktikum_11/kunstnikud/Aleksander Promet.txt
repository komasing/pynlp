Aleksander Promet (10. november 1879 Narva – 18. september 1938 Tallinn) oli eesti maalikunstnik ja graafik.Aleksander Promet sündis Narvas Kreenholmi Kulgu ühiselamus vabrikutöölise pojana. [1]Ta õppis aastatel 1895–1903 Stieglitzi kunstikoolis tekstiili erialal tarbekunstnikuks. Kooli lõpus sai ta välisstipendiumi, millega tal oli plaanis tutvuda Inglise tekstiilitööstusega, kuid viibinud paar kuud Londonis, sõitis ta Pariisi[2]. Pariisis sai ta tuntuks ettevõtmisega, kus ostis Montmartre'i bulvari kaubalettidelt kokku kõik kodujänesed ning kastanid ning lasi kuulutada, et: "Et iga kunstnik, olgu see millisest rahvusest tahes, võis saada kodujänese prae ja peoga praetud kastaneid." Teade priitoidust levis kulutulena Pariisi kunstnikekvartalites. [3] Kuna ta ei täitnud endale võetud ülesannet, siis lõpetati 1906. aasta veebruaris talle stipendiumi maksmine ning kunstnik naasis Eestisse[2].Paar aastat pidas ta Tartus oma kunstistuudiot ning siirdus siis Tallinna kunstiõpetajaks. 1913. läks Venemaale, kus töötas neli aastat kunstiõpetajana ning 1917–1919 Petrogradis vabakunstnikuna. Tuli läbi rinde tagasi Eestisse ja jätkas Petseris, Tõrvas, Paldiskis tööd joonistusõpetajana. Alates 1925. aastast elas Tallinnas, töötas vabakunstnikuna ja erapedagoogina peamiselt kunstkäsitöö alal. [1]Aleksander Promet on maetud Tallinnas Liiva kalmistule.Loonud rahvusromantilisi, fantastilisi, osalt painajalikke maale: "Kratt", "Jaaniöö" (1909), stseen "Kalevipojast" (1920), Lembitu (1930) ja 1911. aastal korraldatud Eesti Kirjanduse Seltsi "Kalevipoja" illustreerimise võistlustel saavutas ergutusauhinna.Eesti Kunstiseltsi liige. Esines 1907 esines 28 tööga Eesti Üliõpilaste Seltsi näitusel Tartus. Esines II Eesti kunstinäitusel Tartus 1909, kus leidis elavat tähelepanu tema teoste ainestiku uudsus ning rahvuslikkus. [4] 1912. toimusid tema tööde näitused Narvas ja Helsingis. Helsingis olid tema tööd väljas Soome Kirjanduse Seltsi ruumides.[5] Välja olid pandud 27 maali 10 aasta pikkusest loomeperioodist. [5] Tema väljapanekut kirjeldati kui tehniliselt nõrka kuid aineliselt seda rikkalikumat. Promet võttis Eesti kunstimaailmast elavalt osa, vastandades ennast Noor-Eesti kunstnikerühmale. [4]Tema tütar oli kirjanik Lilli Promet.