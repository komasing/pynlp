Urmas Mikk (25. detsember 1957 – 15. jaanuar 1999) oli eesti graafik.Näitustel hakkas Urmas Mikk aktiivselt esinema pärast Tallinna 46. Keskkooli lõpetamist 1976. aastal, peamiselt vabagraafikasarjadega. Töötades kunstnikuna Noorsooteatris, hiljem aga Tallinnfilmis, andis ta oma panuse kunstnik-lavastajana filmides "Metskannikesed", "Karge meri" ja "Ringhoov". Töö kõrvalt lõpetas Urmas Mikk ERKI arhitektuuri eriala õhtuse osakonna.Alates 1986. aastast töötas Mikk Tallinna peakunstnikuna. Pärast linnakunstniku koha reorganiseerimist sai temast Tallinna kesklinna vanema asetäitja ning aastaid oli tema hooleks kesklinna haljastus, linnakujundus ja reklaamikorraldus.1979. aastast alates avaldas ta kogumikes ja ajakirjades oma novelle ning 1986. aastal novellikogu "Eraelust akadeemilise eluni".Urmas Mikk suri 15. jaanuaril 1999 ja ta maeti 23. jaanuaril 1999 Metsakalmistule[1].Urmas Miku teosed Eesti Kunstimuuseumi kogudes