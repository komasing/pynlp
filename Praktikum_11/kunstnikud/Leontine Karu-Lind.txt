Leontine Karu-Lind (aastani 1930 Lind 11. september 1892 Uue-Vändra vald, Käära – 10. juuni 1972 Tartu) oli eesti skulptor.Sündis käsitööliste perekonnas. Õppis Võiera algkoolis ning Vändra ja Kergu kihelkonnakoolis. Kunstiõpinguid alustas 1922. aastal Tallinna Kunstööstuskoolis. 1923 jätkas õpinguid Pallases Anton Starkopfi skulptuuriklassis, mille lõpetas 1927. Lõpunäitusel oli väljas 14 tema skulptuuri, millest äramärkimist leidsid "Arkadio Laigo portree" ning "Meesakt"[1]. 1928. aasta alguses viibis oma koolikaaslase, aadlipreili Natalie Verhoustinskaja seltsidaamina Leningradis ning Pariisis, kus mõlemad õppisid skulptuuri.1930. aastal abiellus ta õpetaja August Karuga ning asus elama Porkunisse Riigi Kurttummade kooli, kus töötas kunstiõpetajana. 1940. asutati Tartus kurttummade kool, mille direktoriks sai skulptori abikaasa ning perekond kolis elama Tartusse. 1941. aastal evakueerus Leontine Karu-Lind Uljanovski oblastisse, kus töötas kohalikus teatris butafoorina. Naasis 1944. aastal ning töötas 1945–1953 Tartu kurttummade koolis. Hiljem töötas Tartu Pioneeride maja nukuteatri butafoorina.1946–1950 oli Kunstnike Liidu liige. Kustutati nimekirjast.Loonud peamiselt portreeskulptuure. Viljeles ka ehisplastikat.