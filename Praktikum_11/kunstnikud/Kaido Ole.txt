Konrad Mäe medal (2012)Kaido Ole (25. veebruaril 1963 Tallinnas) on eesti kunstnik.Õppinud 1982–1992 Eesti Kunstiakadeemias disaini ja maali. Töötanud 1992–1993 maali õpetajana Tallinna Kunstikoolis. Alates 1993 aastast töötanud Eesti Kunstiakadeemias joonistamise õpetajana, 1993–1998 maali õpetajana, 1998–2003 maali dotsendina, 2003–2010 maali professorina ja maali õppetooli juhatajana. Alates 2010. aastast vabakutseline kunstnik.Kaido Olel on olnud ohtralt isiku- ja grupinäitusi nii Eestis kui välismaal, nende hulgas ka Eesti esindamine Veneetsia biennaalil koos Marko Mäetammega 2003. aastal. 1998. aastal pälvis Ole Kristjan Raua nimelise kunstipreemia ning kahel korral on ta pälvinud ka Kultuurkapitali aastapreemia. 2012. aastal määrati Kaido Olele kolme silmapaistva näituse eest 2012. aastal Konrad Mäe medal ja sellega kaasnev 3200 euro suurune preemia.[1] 2014. aastal sai ta Valgetähe III klassi teenetemärgi.[2]Tema vanaonu oli kunstnik Eduard Ole.