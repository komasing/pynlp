Balder Tomasberg (30. mai 1897 Paldiski – 25. märts 1919 Petseri lähedal Vabadussõja lahingus) oli eesti maalikunstnik.Balder Tomasberg lõpetas Paldiski linnakooli ja asus 1913 Tallinna, kus töötas joonestajana ning õppis Eesti Kunstiseltsi õhtustel joonistuskursustel. 1914 astus ta vastavatud Kunsttööstuskooli, kus tema õpetaja ja loominguline eeskuju oli Nikolai Triik.1916. aasta märtsis esines noor kunstnik seitsme tööga Kunstiseltsi näitusel. Kohe varsti pärast seda sattus ta tsaari-Venemaa sundmobilisatsiooniga Novgorodi.[1]1917. aasta novembris asutas koos Oskar Kallise, Aleksander Mülberi ja Alfred Tuule ja Aleksander Krimsiga noorte kunstnike ühingu "Vikerla".[1] Ühing seadis oma eesmärgiks edasi arendada Noor-Eesti traditsioone.1918. aasta lõpul on noor kunstnik tagasi Eestis ja astus vabatahtlikuna Vabadussõtta ning langes kolme kuu pärast Petseri lähistel[2]. Rindekaaslane Eduard Wiiralt on teinud temast joonistuse "Balder Tomasberg" kirstus[3]. Kunstnik on maetud Paldiskisse.Tomasbergi väikesearvuline looming on valdavalt heroilis-romantiline. Peamiseks kujutamisobjektiks kujunes maastik. Oma õpetaja Nikolai Triigi mõjul kaldus ta sümbolismi ja ekspressionismi.