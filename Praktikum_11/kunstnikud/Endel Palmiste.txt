Endel Palmiste (4. juuli 1930 Joandu – 9. detsember 2014)[1] oli eesti raamatugraafik ja plakatikunstnik.Ta lõpetas 1949 Rakvere 1. Keskkooli ja õppis aastatel 1949–1950 Tallinna Riiklikus Tarbekunsti Instituudis. Aastal 1950 ta arreteeriti, ta oli aastani 1956 Jakuutias Verhojanski rajoonis vangilaagris. Aastal 1956 jätkas ta õpinguid ERKIs, lõpetas selle aastal 1961 graafikuna.Ta töötas aastatel 1960–1963 kunstilise toimetajana Eesti Riiklikus Kirjastuses. Aastatel 1965–1967 töötas ta Normas reklaamikunstnikuna, aastatel 1967–1980 kirjastuses Perioodika raamatukirjastusgrupi peakunstnikuna ja seejärel vabakunstnikuna. Ta oli aastast 1964 Kunstnike Liidu liige. Lisaks tegutses ta Eesti Õigusvastaselt Represseeritute Liidus Memento, ta on tegutsenud selle organisatsiooni esimehena.