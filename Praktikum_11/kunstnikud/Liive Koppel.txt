Liive Koppel (sündinud 4. veebruaril 1940 Võrumaal Tagakülas) on eesti kunstnik. Tema meelisteemad on Eestimaa loodus ja lilled.Aastatel 1957–1962 õppis ta Tartu Kujutava Kunsti Koolis joonistamist, maalimist ja kunstipedagoogikat. On osalenud mitmetel täiendkursustel. Tema õpetajad on olnud Harri Pudersell, Alfred Kongo, Kaljo Polli, Villu Toots.Koppel on õppinud ka Kõrgemas Usuteaduslikus Seminaris.Ta on töötanud kunstiõpetajana Alatskivi Keskkoolis, Võru I Põhikoolis, Võru Huvikojas. Ta on Kunstistuudio Krisepto üks asutajaid. Kunstnikuna on ta töötanud Võru Tarbijate Kooperatiivis, Võru linna dekooriateljees ja Võru Mööblivabrikus, samuti linna kunstinõukogu sekretärina.Näitustel on Koppel esinenud järjepidevalt alates 1967. aastast, lisaks Eestile ka Soomes, Rootsis, Saksamaal, Lätis ja Venemaal.Ta on kujundanud trükiseid ja illustreerinud raamatuid.Ta kuulub Eesti Kalligraafide Koondisse ja Tartu Kunstnike Liitu, on olnud Võru Kunstiklubi president.Alates 2002. aastast elab Tartus.