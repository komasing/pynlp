Edgar Valter (21. september 1929 – 4. märts 2006[1]) oli eesti lastekirjanik ja kunstnik.Edgar Valter on illustreerinud selliseid tegelaskujusid nagu Krõll, naksitrallid, Sipsik ja Kunksmoor.Edgar Valter sündis Tallinnas kaheksalapselise pere neljanda lapsena. Aastal 1945 lõpetas Tallinna 17. mittetäieliku keskkooli. Aastast 1950 oli ta vabakutseline kunstnik.Viimased poolteist aastakümmet elas Edgar Valter alaliselt Võrumaal Urvaste vallas Pöörismäe talus.Edgar Valter suri 4. märtsil 2006. Urn tema põrmuga maeti 17. mail 2006 Tallinna Metsakalmistule.Vabakutselise kunstnikuna illustreeris ta umbes 250 raamatut, enamik neist lasteraamatud. Tema karikatuure on avaldanud paljud ajakirjad ja ajalehed.Edgar Valter on teinud kaastööd ajakirjadele Hea Laps, Täheke, Pioneer ja Pikker.1994. aastal ilmus "Pokuraamat" – esimene Edgar Valteri enda kirjutatud ja joonistatud lasteraamat, mille kirjaniku- ja kunstnikutöö tunnistasid lapsed Nukitsa konkursil (1996) I koha vääriliseks. Järjena ilmusid sellele teosele "Pokuaabits" ja "Pokulood."2008. aastal avati Eesti Lastekirjanduse Keskuses Edgar Valteri galerii.