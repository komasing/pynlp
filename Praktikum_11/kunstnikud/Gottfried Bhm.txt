Gottfried Böhm (sündinud 23. jaanuaril 1920 Offenbachis) on saksa arhitekt ja maalikunstnik.. Gottfried Böhm on kirikuarhitekt Dominikus Böhmi poeg. Ta lõpetas 1938. aastal Kölni keskkooli, oli kuni 1942. aastani kaitseväe teenistuses ja seejärel teises maailmasõjas. 1942–1947 õppis Müncheni Tehnikaülikoolis arhitektuuri ja maalikunsti. 1947. aastal asus tööle oma isa arhitektuuribüroos, mida ta pärast isa surma alates 1955. aastast edasi juhib. Samal ajal oli ta kaasategev ka Kölni sõjapurustustest ülesehitamisel.Alates 1963. aastast oli ta ka professor Rhein-Westfaaleni Tehnikakõrgkoolis linnaosaplaneerimise õppetoolis. 1976 nimetati ta ametisse kaastöölisena Linnaehituse ja maaplaneerimise Saksa Akadeemiasse (Deutschen Akademie für Städtebau und Landesplanung).1986 tunnustati teda seni ainsa saksa arhitektina ameerika Pritzkeri auhinnaga (mida on nimetatud ka arhitektuuri Nobeli auhinnaks) – tema suure panuse eest arhitektuuri edendajana. 1991 pälvis ta honorari Briti Kuninglikult Arhitektuuriinstituudilt Londonis.Nagu tema isa Dominikus Böhm ja poeg Paul Böhm, projekteeris Gottfried Böhm hulgaliselt kirikuid, eriti Rheini piirkonnas. Tüüpiline tema ehitiste puhul on betoon-klaas-arhitektuur. Tuntuim tema ehitis on Rahukuninganna Maria kirik Neviges´is (1963–1968). Böhmi kirikuehitised on varieeruva suuruse ja erineva vormikeelega lihtsatest geomeetrilistest kujunitest kuni keerukate assümmeetriliste vormimoondumisteni. Kirikute puhul kasutab ta nii spetsiaalse koostisega betoone kui ka spetsiaalselt väljatöötatud klaasmosaiike.Böhm võitis koostöös oma pojaga 2006. aastal oma kodulinna rajatava mošee arhitektuurikonkursil esimese auhinna. Märkimisväärne on selle ehitise avatus linnale ja maakerana kujundatud kuppel, et integreerida islami kultuuri pühakoda antud Saksa linna konteksti.Gottfried Böhm on rajanud ka arvukalt ilmalikke ehitisi, näiteks Gladbach-Bensbergi raekoda (1964–69), Bocholti kultuurikeskus ja raekoda, Ulmi linnaraamatukogu, mis on teosatud klaasist ja püramiidja katusega. Maritimi hotell Kölnis jm.Kronoloogiline nimekiri tema teostatud projektidest: