Piret Bergmann (neiuna Torim, kunstnikunimega PUSA, sündinud 21. veebruaril 1979 Noarootsis) on eesti kunstnik.Ta on õppinud 1998–2001 Academia Non Gratas, 2001–2002 Eesti Kunstiakadeemia Pärnu Kolledžis ning osalenud 2009 Tartu Ülikooli õpetajate täiendkoolituses.Pusa on tuntud peamiselt maalijana ning on esinenud oma teostega paljudel isiku- ja grupinäitustel. Viimastel aastatel on ta kõige rohkem tuntud oma eredavärviliste mustritega kaetud, peaaegu psühhedeelsena mõjuvate maalide poolest, läbi mille on tal Eesti kunstipildil üsna unikaalne koht. Ta on ka kirjutanud ja illustreerinud mitu lasteraamatut.Pusa elab ja töötab Pärnus.