Paul Allik (23. detsember 1946 – 14. detsember 2003) oli eesti kunstnik ja laulja.Ta sündis Tartumaal Kaarepere vallas Arukülas õigeusu preestri Ermil Alliku (1917–2003) perekonnas. Õppis aastatel 1961–1966 Tartu Kunstikoolis, kus tema vaimseks eeskujuks ja Pallase maalitraditsioonide edasikandjaks oli maalikunstnik ja õppejõud Alfred Kongo.[1]Näitustel osales juba õpingute ajal. Tema isikunäitusi on peale Eesti olnud ka Soomes ja Rootsis.[2]Paul Allik astus 1989. aastal Eesti Kunstnike Liitu ja oli aastatel 1994–1995 Eesti Kunstnike Liidu asepresident. Aastatel 1993–1994 oli ta Eesti Maalikunstnike Liidu esimees, aastatel 1994–1996 International Assotiation of Art Eesti osakonna president.1994. aastal anti Paul Allikule eesti maali aastanäituse preemia.Paul Alliku töid on Eesti Kunstimuuseumis, Tartu Kunstimuuseumis, Tallinna Kunstihoones, Eesti Rahvusraamatukogus, Underi ja Tuglase Kirjanduskeskuses ning paljudes erakogudes Eestis, Soomes, Rootsis, Austraalias jm.[2]Eesti kunstis on Paul Allikut raske paigutada mingisse kindlalt määratletud seltskonda. Tundliku ja kerge käega ekspressiivse maalija ja joonistajana huvitasid teda aktid, maastikud ja natüürmordid, aga ka abstraktsed kompositsioonid. Seejuures on ta järjekindlalt kasutanud traditsioonilisi stuudiotehnikaid, akrüülmaali lõuendil ja segatehnikas joonistust paberil.[3]Lauljana mäletatakse Paul Allikut 1970. aastate "Tippmeloodia" lauluvõistlustelt, estraadilavadelt, ETV populaarsetest telesaadetest "Horoskoop" ja "Reklaamiklubi", laulude "Mustamäe valss", "Põgenevad unenäod" jms kuulsaks lauljana, ka muusikafilmist "Duett-duell" (ETV 1970.)Paul Allik suri 14. detsembril 2003 ja maeti 20. detsembril Metsakalmistule[4].