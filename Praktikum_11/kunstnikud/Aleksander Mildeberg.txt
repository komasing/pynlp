Aleksander Mildeberg (14. märts 1902 Saku – 21. aprill 1977 Tallinn) oli eesti graafik.Aleksander Mildeberg õppis aastatel 1916–1917 Tallinna Kunsttööstuskoolis ja 1938–1941 Riigi Kõrgemas Kunstikoolis maaliosakonnas. Graafikuoskused omandas ta iseseisvalt.Ta tegutses 1925. aastast fotograafi ja rakenduskunstnikuna.Mildeberg evakueeriti 1941. aastal Baškiiriasse, kus töötas Birski rajoonis põllutöölisena. Ta oli aastatel 1942–1945 Punaarmee Eesti Laskurkorpuses rindekunstnik ja fotograaf. Tema sõjaaegseid rindejoonistusi eksponeeriti aastatel 1941–1945 Moskvas, Leningradis jm. Neid iseloomustas olustikuline täpsus ja elulisus.Mildeberg töötas Tallinna naastes 1945. aastal Rahva Hääle fotokorrespondendina, oli aastatel 1945–1946 ajakirja Pikker tehniline toimetaja ja tegutses hiljem vabakunstnikuna. Pärast sõda lõi ta kultuuritegelaste, teadlaste ja revolutsionääride portreejoonistusi. Mildeberg on portreteerinud muuhulgas Eduard Wiiraltit, Eugen Kappi, Gustav Ernesaksa, Rasmus Kangropoolt jt.1950. aastate keskel hakkas Mildeberg eelistama graafikatehnikaid. Tema loomingusse kuulub maastikke ja linnavaated. Eriti armastas ta kujutada Tallinna vanalinna motiive. Ta illustreeris ka raamatuid, lõi karikatuure ning sarže.Tema poeg on kunstnik Jüri Mildeberg, pojanaine Piret Mildeberg on lasteraamatute illustraator.