Pierre-Paul Prud'hon (4. aprill 1758 – 16. veebruar 1823) oli prantsuse kunstnik. Ta on tuntud eelkõige oma allegooriliste maalide ja portreede järgi.Pierre Prudhon sündis Saône-et-Loire'i departemangus Cluny linnas oma vanemate seitsmenda ja viimase lapsena. 23-aastasena võttis ta endale teise eesnime Paul ning hakkas perekonnanimena kasutama nime Prud'hon (tema isa nimi oli Christophe Prudon). Maalikoolituse sai ta Prantsusmaa provintsides ning 26-aastaselt läks ta Itaaliasse oma haridusteed jätkama. Hiljem Pariisis töötades dekoreeris ta eravalduses olevaid mõisaid. Rikaste pariislaste jaoks tehtud tööd tõid tunnustuse Napoleon I õukonnas.Napoleon I abikaasa Prantsusmaa keisrinna Joséphine'i portreel ei ole kunstnik kujutanud teda nii, nagu keisrinnasid reeglina kujutati, vaid ahvatleva naisterahvana, mis on andnud alust oletustele, et ta võis olla temasse armunud. Peale Napoleoni ja Joséphine'i lahutust töötas Prud'hon ka Napoleoni teise abikaasa Marie Louise'i heaks.Mõnikord oli Prud'hon oma loomingus selgelt mõjutatud neoklassitsismist, teinekord jälle romantismist. Tema töid on tema heleda-tumeda käsitluslaadi ning veenva realismi poolest hinnanud paljud kunstnikud ja kirjanikud, sealhulgas Stendhal, Eugène Delacroix, Jean-François Millet ja Charles Baudelaire. Tema töödest tuntuim on tõenäoliselt Metzi Saint Étienne'i katedraali jaoks maalitud "Ristilöömine" (1822), mis praegu asub Louvre'i muuseumis.Kunstnik Théodore Géricault maalis noorpõlves Prud'honi maalide koopiaid ning Géricault' poolt hinnatud Prud'honi "kõuehäälselt traagiliste tööde" sekka kuulub ka tema meistriteos "Õiglus ja Jumalik Kättemaks Kuritegu jälitamas", mis on selgelt inspireerinud Géricault'd maali "Méduse'i parv" loomisel.[1]"Keisrinna Joséphine'i portree" (1805), Louvre, Pariis"Louis Antoine de Saint-Just'i portree" (1793)