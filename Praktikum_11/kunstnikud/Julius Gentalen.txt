Julius Gentalen (18. jaanuar 1903 Taevere vald, Viljandimaa – 22. juuni 1966 Catskill, New Yorgi osariik) oli eesti maalikunstnik ja akvarellist.Sündis möldri perekonnas. Algahriduse omandas Viljandis ning esimase kunstilise ettevalmistuse Viljandis elanud kunstnike Villem Ormissoni ja Ants Murakini käe all. Oma esimesel kunstinäitusel osales Gentalen juba 19-aastaselt ning juba koolipoisina töötas ta ajalehtede Sakala ning Meie Mats karikaturist. 1932 lõpetas Gentalen Tallinna Rahvaülikoolide Seltsi Kolledži eragümnaasiumi ning asus Tartu Ülikooli õigusteadust õppima.Pärast õpinguid töötas Gentalen erialaselt mitmel töökohal, sh mitmes ministeeriumis. Töö kõrvalt tegeles ta loominguga ning osaleda aktiivselt kunstielu organiseerimises. Ta esines näitustel Lätis, Leedus, Poolas, Ungaris, Itaalias, Hollandis. Nendelt näitustelt soetas Rooma kohalik linnamuuseum ühe Tallinna sadamavaate, Riia kunstimuuseum Lõuna-Eesti maastiku.Tegutses Tallinnas kantseleiametnikuna. 1930ndate lõpul tegi Gentalen mitu loomingulist reisi Euroopasse, jõudes läbi Ungari, Saksamaa ja Austria ka Itaaliasse. Lahkus Eestis 1944 Saksamaale, kus viibis koos perekonnaga Kempteni põgenikelaagris. 1949. aastal sõitis kunstnik Ameerikasse, kus leidis Catskilli seenekasvatusfirmas tööd raamatupidajana.Kuulus Eesti Kujutavate Kunstnikkude Keskühingusse ning Korp! Sakala.Gentalen oli ka USAs mitme prestiižse kunstiühingu liige, esines näitustel ning töötas kunstiõpetajana. Julius Gentalen suri 1966. aastal.1930ndatel moodustasid Gentaleni loomingu enamuse linnavaated (eriti Tallinna vanalinna) ning maastikupildid. Maalilisel Gentalenit võlusid valguse vahelduvad seisundid, muutuvad atmosfäärid ja värvide kirevus. Tema inspiratsiooniallikateks olid sadamad, metsad, õhtud.Põgenikelaagris kaunistas Gentalen Kempteni endise söelao ja hobusetalli, kuhu rajati meelelahutusruum ning kino- ja einesaalid, pannoodega. Tegu oli figuraalkompositsioonidega, mille teemaks oli Eesti. Nappide vahendite kiuste suurena teostatud maalides oli teemadeks kaubandus, merendus, haridus, põllumehed, aga ka eesti rahvariietes noorpaar. Pannood valmisid ka Kempteni lastehaiglale (1946) ja Altenstadti näitusele (1946). Kuna Kempten asub Alpide lähedal, ammutas Gentalen ka sealt hulgaliselt inspiratsiooni.Gentaleni maaliloomingust Ameerikas on vähe teada. Kunstnike toonaste lemmikteemade sekka kuuluvad sadamavaated, looduspildid ning linnavaated. Ka paarkümmend aastat pärast Eestist lahkumist on tema töödel endiselt Oleviste kirikut, Tallinna sadam, vanalinna müürid. Kunstnikuna oli tal hiilgav pildiline mälu, kuid teadaolevalt võttis ta Eestist lahkudes kaasa ka fotod oma varastest töödest, maalides fotode järgi ka oma 1930ndate loomingut uuesti ümber.