Peeter Allik (sündinud 28. juunil 1966 Põltsamaal) on eesti maalikunstnik ja graafik.Aastatel 1987–1993 õppis Peeter Allik maali ja graafikat Tartu Kunstikoolis, Tartu Ülikoolis ja Eesti Kunstiakadeemias.Ta tuli oma kunstiga avalikkuse ette Kursi koolkonna ridades, selle asutajaliikmena aastal 1988. Teised kursilased on Albert Gulk, Marko Mäetamm, Imat Suumann, Ilmar Kruusamäe, Priit Pajos, Priit Pangsepp, Külli Suitso ja Reiu Tüür.Allik alustas näitustel esinemist 1980-ndate teisel poolel, mil ta eksponeeris oma sürrealistliku koega õlimaale. 1990-ndatel kujunes temast väga viljakas kunstnik, kelle loomingut on seostatud nii neopopi lainega kümnendi alguses kui ka sürrealismi teise tulemisega kümnendi teisel poolel.Linoollõige on olnud aastaid Alliku meelistehnika ja mustade triipude võrgustikust on kujunenud talle iseloomulikuks.Alliku kohta rõhutatakse, kuidas nii tema graafikas kui ka maalikunstis peegeldub terav sotsiaalne närv: Allik reageerib poliitilistele ja sotsiaalsetele nihetele ühiskonnas, kuid teeb seda läbi omapärase huumori ja groteski.Johannes Saar, Alliku kunsti kohtaPeeter Alliku elukohaks on Laasme küla Puurmani vallas Jõgevamaal.