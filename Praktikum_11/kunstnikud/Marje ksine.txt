Marje Üksine (sündinud 18. mail 1945 Tallinnas) on Eesti graafik.Ta lõpetas 1963. aastal Tallinna 7. Keskkooli ja õppis 1964–1970 ERKI-s graafika erialal.Ta alustas omapärases tehnikas kuivnõelagravüüridega, millel kujundid moodustuvad paralleeljoontest. Aastast 1985 viljeleb ta peamiselt koloreeritud värvilitograafiat. Vanema loomingu osa moodustavad vaated, millest enamikul on kesksel kohal Tallinna motiiv või loetavad vihjed vanalinna keskaegsele arhitektuurile.Näitustel esinemist alustas 1970. aastal. Ta on osalenud paljudel rahvusvahelistel graafikanäitustel, sealhulgas korduvalt Ljubljana, Fredrikstadi, Krakówi ja Banska-Bystrica näitustel, Frecheni, Firenze, Baden-Badeni, Maastrichti ja Varna graafikabiennaalidel ning Jyväskylä, Chamaliers`i ja Sofia – triennaalidel.Tema teoseid leidub peale kodumaiste kunstimuuseumide ka mitmetes nimekates maailma kunstikollektsioonides, sh Tretjakovi Galerii, Semipalainski Kunstimuuseum, Ludvig-Forum für internationale Kunst, Aachen, Saksamaa; New Orleansi Kunstimuuseum USA.Eesti Kunstnike Liidu liige 1973. aastast. Eesti Vabagraafikute Ühenduse liige 1992. aastast.Tema abikaasa on kunstiteadlane ja kultuuriloolane Jüri Hain. Tema õde oli nahakunstnik Aina Üksine.