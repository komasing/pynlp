Pauline Elfriede Leps-Estam (ka Estam-Leps, aastani 1930 Estam (ka Eschstamm) 3. november 1903 Pärnu[1] – 5. veebruar 2002 Northridge, CA, USA) oli eesti graafik.Alustas kooliteed 1922. aastal Pärnu Tütarlaste Gümnaasiumis ning jätkas neid juba järgmisel aastal Tartu Õpetajate Seminaris. Õppis 1924–1925 Tartu Kõrgemas Muusikakoolis ning 1929–1931 Kõrgemas kunstikoolis Pallas. Töötas kuni II maailmasõjani Pärnus laulu- ja muusikaõpetajana. Lahkus sõjapõgenikuna 1944 Saksamaale ja sealt 1949 edasi USAsse. Täiendas end graafika alal 1968–1975 Chicago Kunstiinstituudis ning 1975–1980 California Santa Monica City kolledžis.Tema esimesed joonistused ilmusid 1930 ajakirjas Olion. Viljelenud romantilist laadi vabagraafikas loodusvaateid ja sümbolistlikke kompositsioone.Üle 300 graafilise töö ja paarkümmend raamatuillustratsiooni jõudsid kodumaale Pärnu muuseumi koos tema abikaasa Erich Lepsi töödega, lisaks ka ta õe Ida Emilie Adamsoni töid.[2]Oli abielus kunstnik Erich Lepsiga ning tema õde oli kunstnik Ida Emilie Adamson ja poeg pedagoogikateadlane Ants Arvo Leps (1936-2008).