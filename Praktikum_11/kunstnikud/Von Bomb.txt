Von Bomb (õieti Indrek Haas; sündinud 1981 Pärnus) on Eesti šabloonkunstnik, kes on tuntud oma poliitilise, ühiskondliku stencil-kunsti poolest, mis ekspluateerib tänava- ja popkunsti vahendeid.Ta on õppinud Tartu Ülikoolis filosoofiat, kirjandust ja kultuuriteadusi. Töötanud kooliõpetajana, vabakutselise tõlkijana ja arvutigraafikuna. Bändi The Painted solist ja lugudekirjutaja. Paistnud silma vasakpoolse ja anarhistliku aktivistina, Tartus asuva A-raamatukogu üks rajajatest. Šabloonikunstiga tegelenud vahelduva eduga alates 2006. aastast.Von Bomb oli Aitab valelikust poliitikast meeleavalduste algatusgrupi liige ja tema šabloonkunst moodustas osa Tartu meeleavalduste visuaalsest kuvandist.Meelis Kaldalu kandis Eesti Vabariigi 95. aastapäeva pidustustel Von Bombi kujundatud hamet.