Vera Muhhina (läti Vera Muhina; vene Вера Игнатьевна Мухина; 1. juuli (vkj 19. juuni) 1889 Riia – 6. oktoober 1953 Moskva) oli vene skulptor.Vera Muhhina tuntuimaks tööks on 1937. aastal Pariisis toimuva maailmanäituse jaoks loodud skulptuur "Tööline ja kolhoositar". Skulptuur planeeriti 1939. aastal asetada Rõbinski hüdroelektrijaama platvormile, kuid et elektrijaama ehitus polnud tollal veel valmis, asetati see ajutiselt Moskva Rahvamajandussaavutuste Näituse tollase peasissepääsu juurde. Sellel kohal on skulptuur aga tänini. Skulptuur on 1947. aastast filmistuudio Mosfilm tunnusmärgiks ning seda on kujutatud ka markidel Nõukogude Liidu standardmarkide 5., 10. 12. ja 13. seeriast. "Suur nõukogude entsüklopeedia" nimetab skulptuuri "sotsialistliku realismi etaloniks".Ta on viiekordne Stalini preemia laureaat (1941, 1943, 1946, 1951, 1952). Teda peetakse 12-18-külgtahuga klaasist teeklaasi disaineriks.