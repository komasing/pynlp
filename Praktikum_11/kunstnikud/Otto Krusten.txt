Otto Krusten (õieti Krustein pseud Raudnõges; 18. juuni 1888 Muraste – 23. veebruar 1937 Tallinn) oli eesti karikaturist.Sündis Muraste mõisa aedniku pojana. Õppis 1905–1907 Ants Laikmaa ateljeekoolis ja 1907–1908 ja 1911–1913 vabakuulajana Peterburis Kunstide Edendamise Seltsi koolis.Töötas 1919 Tallinnas Haridusministeeriumi Põhja-Eesti kunstikaitsetoimkonna ametnikuna. 1922–1927 töötas Tartus ajalehe Postimees toimetuses. 1924–1926 toimetas ta 1905. aastal Karl August Hindrey poolt asutatud Postimehe naljalisa Sädemed. Aastast 1927 tegutses ta Tallinnas Päevalehe naljalisa "Kratt" toimetuses.Oli Erni Krusteni ja Pedro Krusteni vend.Joonistas karikatuure ajalehtedele, satiiriajakirjadele ja albumile "Õitsituled". Lähtus Müncheni rühmituse "Simplicissimus" ja O. Gulbranssoni eeskujust, kujundas isikupärase stiilse ja lakoonilise joonekäsitluse. Tegi tabavalt iseloomustavaid humoristlikke šarže eesti kultuuri- ja ühiskonnategelastest.Esines kunstinäitustel aastast 1919. 1924. aastal toimus Tallinnas isikunäitus. Esines ka mitmel välisnäitusel ning rahvusvahelistel karikatuurinäitustel, näiteks Stockholmis.Loonud muu hulgas ka raamatugraafikat, maale ja koloreeritud joonistusi.