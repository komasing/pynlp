Leida Soom (7. oktoober 1912 – 25. september 2009) oli eesti ooperilaulja, tekstiili- ja eksliibrisekunstnik.Erialase hariduse omandas Leida Soom Riigi Kunsttööstuskoolis, mille lõpetas 1933. aastal tekstiili erialal. Asus seejärel tööle osaühingusse Kunstkäsitöö, kus töötas kuni 1941. aastani.Paralleelselt kunstnikutööga õppis laulmist; tegi seda algul eraviisiliselt, aastatel 1944–1947 aga Tallinna Riiklikus Konservatooriumis Made Pätsi juhendamisel.Aastatel 1941–1969 laulis ta Estonia teatri ooperikooris ja oli aastatel 1946–1949 sama teatri solist.Alates 1956. aastast kuulus ta Eesti Teatriliitu.Laialdast tuntust kogus Leida Soom eksliibrisekunstnikuna, valmistades elu kestel umbes nelisada eksliibrist. Peamiselt kujundas ta eksliibriseid kunsti- ja teatriinimestele, näiteks Maarja Haamerile ja Teo Maistele. Lisaks eksliibriste loomisele ta ka kogus neid – tema kollektsioonis oli umbes 40 000 tööd teistelt autoritelt, teiste seas Kristjan Raualt, Ernst Kollomilt, Hando Mugastolt, Richard Kaljolt ja Arkadio Laigolt.