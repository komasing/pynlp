Banksy on üks tuntumaid inglise grafitikunstnikke.Banksy identiteeti on hoitud tugeva saladuskatte all ning mõnel üksikul ajakirjanikul on õnnestunud teda näost näkku näha ja intervjueerida.On väidetud, et Banksy tegelik nimi on Robert või Robin Banks[3][4] ja et ta sünniaasta on 1974[2], kuid need faktid ei ole kindlat tõestust leidnud.Ajakirjanik Simon Hattenstone, üks väheseid, kes on Banksyt intervjueerinud, on tema välimust iseloomustanud järgmiselt (2003. aasta artiklis "Something to spray"): Banksy on valgenahaline, 28-aastane, lohaka väljanägemisega – teksased, T-särk, hõbedast hammas, hõbekett ja -kõrvarõngas. Ta näeb välja nagu Jimmy Naili ja Mike Skinneri ristsugutis.[5]Sama intervjuu käigus väitis Banksy ka seda, et isegi ta vanemad ei tea, et ta on grafitikunstnik ning nad arvavad, et ta töötab maaleri ja dekoraatorina.2007. aasta oktoobris jõudsid meediasse fotod, millel oli väidetavalt kujutatud Banksyt. Banksyks peetud mees sattus tänaval liikunud inimese kaamera ette Bethnal Greene'is (Londoni idaosas), ning see võis olla esimene kord, kui teda avalikult pildistada õnnestus.[6][7]Banksy on oma raamatutes maininud[8], et kui ta oli 18-aastane ja üritas ühel öösel reisirongile suurte mullilaadsete hõbedaste tähtedega teksti kirjutada, ilmus välja briti politsei. Tema kaaslastel õnnestus autoga kaduda, kuid tema oli sunnitud end rohkem kui tund aega ühe veoki alla peitma ning seda nõnda õnnetult, et mootoriõli talle pidevalt peale tilkus. Siis olevat ta otsustanud, et kui tal ei õnnestu oma grafiti tegemiseks kuluvat aega vähemalt poole võrra lühendada, peaks ta üldse sellest tegevusest loobuma.Veoki all kükitades ja kütusepaagile šablooni abil kantud kujutist vahtides, olevat ta tulnud mõttele, et see olekski lahendus tema probleemidele. Sellest ajast alates on selle tehnika kasutamine üks Banksy loomingu põhitunnuseid.Banksy salatseva loomuse tõttu ei ole siiski päris selge, mis tehnikat ta kasutab, et kujutisi šabloonidele saada. On tõenäoline, et ka kasutab selleks arvuti abi, kuna paljud tema loodud pildid paistavad silma väga realistliku kujutusviisi poolest.Banksy on ise välja andnud mitmeid raamatuid, mis sisaldavad pildimaterjali tema töödest koos tema kirjutatud või tsiteeritud vahetekstide ja vaimukate märkustega.Teiste autorite poolt on välja antud kaks raamatut, mis käsitlevad Banksy töid:2005. aasta mais riputas Banksy enda versiooni varasest koopamaalingust Briti Muuseumi Londonis. Pärast selle pildi avastamist lisas muuseum selle oma püsikollektsiooni. Teos kujutas inimfiguuri ostukäru lükkamas ja selle juurde oli lisatud kirjeldus, mis väitis näiteks, et tegu on Londoni idaosast pärineva hästisäilinud primitiivkunsti näitega ning et selle autor on Banksymus Maximus.[2]Sama on Banksy proovinud ka paljude teiste muuseumide juures. Näiteks New Yorgis paiknevas moodsa kunsti muuseumis rippus USA pop-kunstniku Andy Warholi ühe tuntuima teose eeskujul loodud Tesco supipurgi kujutis kuus päeva ning samas linnas asuvas loodusloomuusemis õnnestus tema poolt modifitseeritud põrnikal 12 päeva eksponaatide seas vedeleda, enne kui see seast ära korjati. Alati ei ole tal aga nõnda palju õnne olnud ning näiteks Tate Gallery'sse üles riputatud maal, mis kujutas politseilindiga ümbritsetud rahulikku inglise maamaastikku, kukkus vähese liimi tõttu juba kahe ja poole tunni pärast alla. Mitmed teosed on aga ära korjatud juba paar tundi pärast nende ilmumist muuseumiseintele.[8]Banksy teosed müüvad hästi ka paljudel oksjonitel. Näiteks müüdi 2007. aasta alguses tema akrüülvärviga lõuendile kantud teos "Bombing Middle England" anonüümsele ostjale 102 000 inglise naela eest (hind ületas tunduvalt kunstniku eelmist müügirekordit, mis oli 57 600 naela), kuigi oksjonimaja oli varem teose väärtuseks hinnanud 30 000–50 000 naela.[10] Kõrge hinnaga ja hinnangulist väärtust tugevalt ületades on müüki läinud ka paljud teised kunstniku teosed, näiteks "Avon and Somerset Constabulary" (96 000 naela; oksjonimaja hinnang oli 60 000–80 000), "Lenin on Rollerskates (Who Put the Revolution on Ice?)" (48 000; hinnang 20 000–30 000), "Attack of the Badly Drawn Boy" (78 000; hinnang 20 000–30 000)[11] ja Andy Warholi kuulsa Marilyn Monroe portreega sarnanenud Kate Mossi portree, mis müüdi 96 000 naela eest.[12]Tema loomingut on edukalt müüdud ka eBay oksjonitel.[13]Banksy on jätnud mitmetesse populaarsetesse vaatamisväärsuste äärsetesse kohtadesse kirja "This is not a photo opportunity" (See ei ole võimalus pildi tegemiseks).Samuti on Banksy märgistanud teatud müüre ja seinu, väites, et need on legaalsed grafitialad. Kui linnavalitsus neid kirju kiiresti seintelt kustutada pole märganud, on märgistatud pinnad õige pea rohke grafitiga täidetud.Need teated olid tehtud šablooni abil musta värviga, sisaldades tavaliselt vappi ja teksti, et selle seina katmine grafitiga on lubatud linnavõimude poolt ja veel mõnda lisamärget nagu näiteks soovitust enda järel mitte prügi maha jätta. Banksy katsetas ka grammatiliselt ebakorrektse tekstiga, kuid tulemus jäi endiseks.Sama tegevust San Franciscos proovides juhtus aga nõnda, et mõni päev hiljem oli grafitit lubavad osad valge värviga kaetud, kuid muud hoiatused (tollel puhul keeld seinale teateid lisada ja muidu logeleda) alles jäetud.[8]Banksy. "Wall and Piece"Banksy. "Wall and Piece"Banksy. "Wall and Piece"Rotid on ühed sagedasemad tegelased, keda Banksy kujutabMitmetel Banksy teostel kohtab sarnaseid kollaseid smaileSuudlevad politseinikud Brightonis InglismaalThe Mild Mild West – sõnamäng, kus "metsik" on asendatud "tasasega" (mild tähendab inglise keeles 'tasane, leebe')HääletajaBanksy tõlgendus filmist Pulp Fiction