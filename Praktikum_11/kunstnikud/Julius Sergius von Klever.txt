Julius Sergius von Klever (31. jaanuar 1850 Tartu – 24. detsember 1924 Leningrad) oli Eestist pärit baltisaksa maalikunstnik.Von Klever lõpetas gümnaasiumi Tartus. 1867–1876 õppis Peterburi Kunstide Akadeemias alguses arhitektuuri, hiljem maastikuklassis S. Vorobjovi juures ja täiendas end Mihhail Konstantinovitš Klodti juures. Alates 1878. aastast töötas ta Peterburi Akadeemias ja oli seal alates 1881. aastast maastikumaali professor.Tema lemmikteemaks oli päikesetõusu ja -loojanguga loodusmotiivid ning maastikud, eriti talvel. Enamus tema maalidest kujutab Eesti maastikke. Eriti tuntuks said tema valgusefektidega mängivad, talviseid maastikke kujutavad päikeseloojangud, mis teenisid talle nimetuse "Vene Rembrand"[1].Klever oli nõutud ja viljakas kunstnik, kes esines näitustel kõikjal Euroopas. Tema töid võib muuhulgas näha Tretjakovi Galeriis ja teistes suurtes kogudes.