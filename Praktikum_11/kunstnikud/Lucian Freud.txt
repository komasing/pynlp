Lucian Michael Freud (8. detsember 1922 Berliin – 20. juuli 2011)[1] oli Briti realistlik ja ekspressionistlik maalikunstnik.Freud sündis Berliinis ja emigreerus 1933 oma perega Inglismaale.[2]Freudi tunti peamiselt paksu värvijoonega portreede ja figuratiivsete maalide järgi. Teda peeti oma aja üheks tähtsaimaks Briti kunstnikuks[3] ja 20. sajandi üheks tähtsaimaks portreemaalijaks[2]. Freudi maale hinnatakse nende psühholoogilise sügavuse ning sageli kunstniku ja modelli suhte sageli ebamugavusest tekitava vaatluse poolest[4].Freud on eriti tuntud aktimaalide poolest, mis sageli on traditsioonilistest aktimaalidest küllalt erinevad. Selles suhtes on silmapaistev 1992 valminud "Akt tõstetud jalaga (Leigh Bowery)", mis kujutab tantsijat ja muusikut Leigh Boweryt (1961–1994), kes kaks aastat hiljem AIDSi suri[2].Freudi sõnul on aktimaali peamine eesmärk tekitada juuresoleku tunne, mis fotograafia ajastul ei ole enam enesestmõistetav. Erinevus fotograafia ja aktimaali vahel seisneb tema väitel "selles, missugusel määral maali kummagi osapoole, modelli ja kunstniku tunded teineteise omadega põimuvad. Fotograafias on see võimalik vähesel määral, aga maalikunstis peaaegu lõputult."[2].Freud oli psühhoanalüüsi rajaja Sigmund Freudi lapselaps ning kirjaniku ja poliitiku Clement Freudi vanem vend[5].Lucian Freudil oli palju lapsi. Teada on neid neliteist, neist kaks esimest oli sündinud abielust.Freudi esimene teadaolev armuke oli Lorna Garman (1911–2000), kirjastaja Ernest Wisharti naine.1948 abiellus Freud Lorna Garmani õetütre Kathleen Epsteiniga (1926–2011). Abielust sündisid tütred Annie ja Annabel. Abielu lõppes 1952 lahutusega. Kathleen abiellus 1955 teist korda ja sai kolmandagi tütre.1953 abiellus Freud leedi Caroline Blackwoodiga (1931–1996). Nad lahutasid 1959. Blackwood abiellus pärast seda veel kaks korda ja sai kolm tütart.Oma õpilase Suzy Boytiga sai Freud poja Alexanderi ning tütred Rose'i, Isabeli ja Susie. Susie Boyt (1969–) on romaanikirjanik.Katherine Margaret Adam (suri 1998) sünnitas Freudile samuti neli last, kelleks olid Paul (1959–, kunstnik), Lucy, David ja Jane (1958–, kunstnik).Õpetaja Bernardine Coverley (suri 2011) sünnitas Freudile tütred Bella (1961–, moekunstnik) ja Estheri (1963–, kirjanik).Krahvinna Jacquetta Eliot, kellel oli juba abielust kaks poega sündinud, sünnitas 1971 Freudile oma kolmanda poja Francise. Jacquetta abielu lõppes 1990 lahutusega, mees abiellus veel kaks korda uuesti.Indiast pärit modell ja kunstnik Celia Paul (1959–) sünnitas Freudile 1984 poja Franki, kellest sai samuti kunstnik. Celia Paul on tuntud selle poolest, et ta 35 aasta jooksul maalis peamiselt oma ema.