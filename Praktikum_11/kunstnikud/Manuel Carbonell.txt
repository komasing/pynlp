Manuel Carbonell (25. oktoober 1918 Sancti Spíritus – 10. november 2011 Coral Gables) oli Kuuba skulptor.Ta tegi eelkõige pronksist monumentaalskulptuure, sealhulgas palju abstraktseid figuure.Manuelil oli kaks õde: vanem Josephine ja noorem Angela. Kuid tema isa pärines perest, kus oli 18 õde-venda. Kuigi Manuel elas 93-aastaseks, elasid mõlemad õed ta üle.Manuel voolis juba lapsena alailma savist kujukesi ja voltis neid paberist. Esimest korda taipas ta, et tahab skulptoriks saada, 8-9-aastaselt.Ta õppis kunsti Havanna San Alejandro kunstiakadeemias. Kui ta akadeemia katsetele tuli, küsiti talt eelneva kogemuse kohta ja Manuel tunnistas, et tal pole seda. Seepeale soovis akadeemia, et ta läbiks kaheaastase ettevalmistuskooli. Ent nädalavahetusel voolis Carbonell savist säherduse kujukese, et võeti otsekohe akadeemiasse vastu.Carbonell oli 18-aastane ja vaevalt oma õpinguid akadeemias alustanud, kui ta kukkus trepist alla. Ta sai väga raske vigastuse. Üks tema neerudest plahvatas ja ta oli aasta aega halvatud. Pikapeale õppis ta siiski uuesti käima ning lõpuks paranes ja sai õpinguid jätkata.1945–59 kestis Carbonelli loomingu esimene, klassikaline ja religioosne loomeperiood. Kriitikutele hakkas tema looming kohe meeldima. Sel ajal valmis tal palju tähtsaid tellimustöid, näiteks Havanna Katoliikliku Ülikooli tudengite assotsiatsiooni jaoks Maarja kuju. Las Villases oleva Covadonga suhkruveski juures oleva kabeli jaoks valmistas ta ristilöödud Jeesuse elusuuruse puukuju.Kuuba esimeses kommertstelekanalis Union Radio Television oli Carbonell iganädalase kunstisaate juht, kes ühtlasi intervjueeris saatekülalisi. Lisaks tegutses ta telekanalis produtsendina ja kujundas Union Radio Televisioni stuudiote sisustust.See kestis 1954. aastani, mil ta soondus ringreisile Lääne-Euroopasse. Sealsetes muuseumides tutvus ta põhjalikult impressionismi ja abstraktsionismiga, mis muutis tema edasist loometeed.Carbonell osales paljudel konkurssidel ja teenis palju auhindu. Esimene rahvusvaheline tunnustus saabus 1954. aastal Barcelonas korraldatud Ladina-Ameerika III kunstibiennaalil, kuhu ta esitas elusuuruse raidkuju "Rassi lõpp" ("Fin de una raza"). Tänapäeval asub see Havanna kunstimuuseumis.Alates 1959. aastast elas ta Ameerika Ühendriikides, esialgu New Yorgis ning alates 1974. aastast Miamis.