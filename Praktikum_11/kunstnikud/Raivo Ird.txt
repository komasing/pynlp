Raivo Ird (sündinud 10. oktoobril 1977) on eesti kunstnik ja disainer.Ta pärineb tuntud kunstnike perekonnast, ema oli moedisainer ja kunstiõpetaja Maie Ird, vanaonu tuntud lavastaja ja teatrijuht Kaarel Ird. Lõpetas 1999 Tartu Kunstikooli dekoraatori erialal, käis ennast täiendamas Berliini ja Amsterdami aerograafistuudiotes ning õppis metallikunsti Pärnus, Gunnar Varese sepikojas. Kunstikoolile järgnenud perioodil tuntud peamiselt maalikunstniku, aerografisti ja fotograafina, hiljem ka metalli- ja nahakunstnikuna, kirjutanud luuletusi, esseesid ja novelle. Töötanud disainerina erinevates kujundusstuudiotes, trükikodades ja samuti vabakutselisena.Alates 2004. aastast tegeleb aktiivselt elava ajaloo festivalide korraldamise ja mõõgaspordiga. Eesti Ajaloolise Mõõgavõitluse Liidu ja Keskaegse Võitluse Raudliiga asutaja. Alates 2014. aastast rahvusvahelise organisatsiooni Historical Medieval Battle International Association poolt sertifitseeritud sportliku täiskontaktse keskaegse võitluse kohtunik. Korraldanud Eesti rahvusmeeskonna kokkupanemist, ettevalmistamist ja osalemist rahvusvahelistel täiskontaktse keskaegse võitluse võistlustel Rahvaste Lahing (Battle of the Nations 2014, 2015) ning IMCF (International Medieval Combat Federation) World Championship (2015), samuti osalenud nendel võistlustel kohtunikuna.Tartu Kunstimuuseum, maalid "Retro I" (2002) ja "Retro II" (2002)