Claudio Abbado (26. juuni 1933 Milano – 20. jaanuar 2014) oli itaalia dirigent.Ta on töötanud Milanos La Scalas, Viini Riigiooperis ja Berliini Filharmoonia Orkestris (1989–2002).Claudio Abbado oli rahvusvaheliselt tuntud Itaalia dirigent, ta on olnud mitme tähtsa Euroopa orkestri ning teatri muusikajuht. Klaverimängu õppis ta isa juhendamisel ja Milano konservatooriumis, dirigeerimist Viini Muusikaakadeemias. 1958. ja 1963. aastal võitis ta mainekad rahvusvahelised dirigeerimisvõistlused, alates 1960. aastate keskpaigast loetakse teda oma põlvkonna üheks juhtivaks dirigendiks. Abbado oli 1968. aastast Milano La Scala peadirigent ja 1971–1986 muusikajuht, suure tunnustuse pälvis ta La Scala orkestri meisterlikkuse tõstmisel nii ooperietenduste kui ka kontsertettekannete vallas. 1979–1988 oli ta Londoni sümfooniaorkestri peadirigent, 1986–1991 Viini Riigiooperi muusikajuht, 1989–2002 Berliini Filharmoonikute kunstiline juht ja peadirigent.Abbado on asutanud mitu orkestrit ja muusikafestivali, ta on olnud eriti huvitatud noorte muusikute arendamisest.