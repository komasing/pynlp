Albert Gulk (sündinud 17. veebruaril 1969 Antslas) on Eesti kunstnik.Ta on lõpetanud Tartu Kunstikooli 1988. aastal ja Tartu Ülikooli maaliosakonna 1996. aastal. Albert Gulk osaleb näitustel alates 1988. aastast. Samal aastal asutas ta koos Peeter Alliku, Ilmar Kruusamäe ja Priit Pangsepaga Tartus Kursi koolkonna.Alates 1995. aastast kuulub Gulk Eesti Kunstnike Liitu.Albert Gulgi töid iseloomustab isikupärane joonistuslaad, milles ta juhindub monumentaalkunsti ja pannooliku esituslaadi reeglitest. Kunstiteadlane Eha Komissarov on öelnud, et Gulgi töötamislaadi kindlus ja veenvus tõstsid ta kohe eesti joonistuse esiridadesse. Gulgi algupärast taidurlikkust toonitab fakt, et kunstnik ei kasuta oma joonistustes modelli ega foto abi ja toetub üksnes oma visuaalse mälu kujunditele.[1]Gulk on kujundanud mitmeid lavastusi ja raamatuid, näiteks Heiki Vilepi „Mind oli kaks“.Albert Gulk on töötanud Tartu Lastekunstikoolis õpetajana, hetkel on ta vabakutseline ja elab Tartus.