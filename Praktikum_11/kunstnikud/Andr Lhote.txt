André Lhote (5. juuli 1885 Bordeaux – 24. jaanuar 1962) oli prantsuse maalija, illustraator ja kunstikriitik.Sündis Bordeaux's. Õppis kohalikus Kaunite Kunstide koolis skulptuuri ning töötas skulptorina. Maalijana autodidakt. Töötas kaks aastat Villa de Medici's Roomas. Debüteeris 1906. aastal Sõltumatute Salongis ja 1907. aastal Sügissalongis. Oli mõlema salongi liige. 1908. aastal kolis Pariisi. 1910. aastal osales kubistide ühisnäitusel. 1918. aastal asutas ta Montparnasse'il populaarse maalikooli, kus õppisid ka mitmed eesti kunstnikud, seal hulgas Karin Luts ja Arkadio Laigo.Lhote looming on mõjutatud Cezanne'ist ja kubistidest, kuid ta hoidus kubistidele omastest rangetest vormiprintsiipidest. Oli võrdselt võimekas nii kompositsioonis kui koloriidis. Viljeles peamiselt figuraalmaali, eriti akt ning ka maastiku- ja portreemaali.