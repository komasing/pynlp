Rauno Thomas Moss (sündinud 29. detsembril 1977 Tallinnas) on eesti maalikunstnik, graafiline disainer.Rauno Thomas Moss alustas 1993. aastal õpinguid Tartu Kunstikoolis skulptuuri erialal, millest siirdus üle kunstilise kujundamise ja maali erialale, lõpetades selle 1998. aastal. Kunstiõpingud jätkusid Tartu Ülikooli Filosoofiateaduskonna all asuvas kunstide osakonnas maalikunsti erialal prof. Jaan Elkeni käe all. Moss lõpetas Tartu Ülikooli 2002. aastal, olles omandanud maalikunsti kõrval semiootika ja kulturoloogia eriala.Aastast 2002 on Moss Tartu Ülikooli Filosoofiateaduskonna kultuuriteaduste ja kunstide instituudi joonistamise, plastilise anatoomia ja üldkompositsiooni lektor. Publitseerib filmi- ja kujutavakunsti kriitilisi artikleid.Eesti Semiootika Seltsi (ESS) liige aastast 2001. Tartu Kunstnike Liidu liige aastast 2004.