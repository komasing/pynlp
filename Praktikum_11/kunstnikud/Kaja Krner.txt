Kaja Kärner (aastani 1941 Otsason; 8. august 1920 Tartu – 1. juuli 1998 Tartu) oli eesti kunstnik.Kaja Kärner omandas kunstihariduse aastatel 1937–1948 Riigi Kunsttööstuskoolis, Kõrgemas Kunstikoolis Pallas ja Tartu Riiklikus Kunstiinstituudis. Andeka lõpetajana, kunstnik Ado Vabbe õpilasena, sai ta esialgu koha Tartu Riiklikus Kunstiinstituudis joonistusõpetajana ning võeti vastu isegi Kunstnike Liitu.Seejärel algasid aga pöördelised sündmused, mis kulmineerusid tema koolikaaslaste vangistamisega 1949. aasta lõpus ning jätkusid 1950. aastal endiste Pallase õppejõudude Anton Starkopfi, Ado Vabbe ja Aleksander Vardi mõnitamise koosolekuga – kõik nad sunniti kunstiinstituudist lahkuma. Sama saatus tabas ka Kaja Kärnerit: ta jäeti joonistusõpetaja kohast ilma ja heideti välja Kunstnike Liidust. Järgmised üheksa aastat töötas ta Tartu Kaubastu sildimaalijana.1984. aastal sai ta uuesti Kunstnike Liidu liikmeks. Aastatel 1988–1998 töötas ta Tartu Kunstiühingu maalistuudios ja Konrad Mägi ateljees õppejõuna.Aastatel 1959–1988 töötas ta vabakutselise kunstnikuna Tartus. Esimese isikunäituse tegi ta koos Valve Janoviga 1971. aastal Tartu Kunstimuuseumis.