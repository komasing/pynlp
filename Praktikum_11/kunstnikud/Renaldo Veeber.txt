Renaldo Veeber (20. juuli 1937 Leningrad – 1. mai 2010) oli eesti skulptor ja graafik.Renaldo Veeber lõpetas aastal 1958 Tartu Kunstikooli ning 1964 Eesti Riikliku Kunstiinstituudi skulptuuri erialal.Aastatel 1964–1966 töötas ta Tallinnas kujunduskunstnikuna ning seejärel vabakutselise kunstnikuna. Alates 1993. aastast oli ta Saatses setu muuseumi juhataja.Tema tuntumate teoste hulgas on 1969. aastal valminud graniidist Madisepäeva lahingu mälestusmärk Lõhavere linnamäel (koos arhitekt Ülo Stööriga), 1985. aastal valminud pronksist Friedrich Reinhold Kreutzwaldi mälestussammas Vinnis, 1986. aastal valminud malmist "Inimene ja kosmos" Sillamäel. Aastal 1989 taastas ta Otepää kiriku Voldemar Melliku tehtud pronksreljeefi.Graafikuna viljeles ta peamiselt sügavtrükitehnikaid. Ta on teinud joonistusteseeriaid muu hulgas eesti mütoloogia teemadel. Ta viljeles ka akvarelli ja maali.