Zinovi Hmelnitski (14. detsember 1928 Harkiv – 29. detsember 2009 Tallinn) oli Eesti skulptor.Zinovi Hmelnitski sündis Harkivis inseneri perekonnas. 1950. aastal lõpetas ta Tallinna Elektromehhaanikatehnikumi ning astus Eesti Riiklikku Kunstiinstituuti skulptuuri erialale. Lõpetas selle Enn Roosi õpilasena 1956. aastal. Aastatel 1956–1957 töötas Tallinnas Vene Draamateatri kunstnikuna ja 1957 Birobidžanis kunstikooli õpetajana. 1958. aastast tegutses vabakunstnikuna Tallinnas ning osales siinsetel näitustel.Zinovi Hmelnitski sängitati Tallinna Metsakalmistule.Viljeles portreed ja vabaplastikat. Loonud nappide, läbikaalutud plastiliste väljendusvahenditega elutruid portreid („Julia Gens“ (1958), „L. Sergi“ (1962) ) ning ilmeka poosi ja liikumisrütmiga figuure („Puhkus“ (1962)). 1970. aastate keskpaigast viljeles kunstnik ka metallikunsti.Aastast 1961 oli ta Eesti Kunstnike Liidu liige.Zinovi Hmelniski teosed Eesti muuseumites