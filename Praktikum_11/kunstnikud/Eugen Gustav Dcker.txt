Eugen Gustav Dücker (Eugène Gustav Dücker, Eugen Dücker; 10. veebruar 1841 Kuressaare – 6. detsember 1916 Düsseldorf) oli baltisaksa kunstnik.Eugen Gustav Dücker õppis aastail 1858–1862 Peterburi Kunstide Akadeemias, esmalt skulptuurierialal ning hiljem maastikumaalierialal professor Sokart Vorobjovi juures. Akadeemia lõputöö "Tammemets Tallinna lähedal" (kuulub praegu Tretjakovi galeriile) eest sai ta 1862. aastal esimese järgu kuldmedali.[1] Ühtlasi sai ta ka kuueaastase stipendiumi välismaale.[1] 1863 reisis Dücker Saksamaale, viibis lühemat aega Berliinis, Stuttgardis ja Karlsruhes ning jõudis järgmisel aastal Düsseldorfi, kus veetis oma kuus stipendiaadiaastat.[1]1872. aastast töötas Düsseldorfi Kunstiakadeemias professorina[2]. 1868. aastal omistas Peterburi Kunstide Akadeemia Dückerile akadeemiku ja 1874. aastal professori nimetuse.[1]Saksamaal elades külastas kunstnik korduvalt Eestit ning maalis hulga Eestimaa maastikke. Tema juures Düsseldorfis õppis terve rida Eestimaal tegutsenud maastikumaalijaid: Oskar Hoffmann, Richard Bergholz, Julius Fedders, Alexander Schlater.[1]Kõigi oma Düsseldorfi Knstiakadeemias töötatud 44 aasta jooksul, soosis realistlikku loodusekujutust, mistõttu seal seni viljeletud hilisromantiline maastikumaal taandus. Dücker jäi tihendalt seotuks Venemaa kunstieluga ja osales mitmetel näitustel, sealhulgas ka 1882. aastal toimunud teisel peredvižnikute näitusel.[1]Oma looduse motiivirikkust rõhutava loominguga uuendas ka vene maastikumaali ning pani aluse selle uuele tõusule.Eelistas valgusküllaseid selgelt liigendatud rannamaastikke (nt „Tiskre rand”, 1866 ja „Mere rannal”, 1875), eriti Rügeni saare ja Saaremaa vaateid, mida täiendas harilikult väikeste olustikustseenidega[3]. Kasutas sageli Eesti ja Läänemere motiive.Ta on loonud ka elulisi, tehniliselt meisterlikke oforte ja akvarelle "Viljalõikus", "Mere kallas", "Sügismaastik".[1]"Kõrge kallas""Maastik tuulikuga""Tee üle liiviku"""Mere rannal""Tiskre rand""Tee külasse""Küla Põhja-Saksamaal""Krabbenfischer am Ostseestrand""Mees mere ääres""Rügeni maastik""Akvarell""Kari metsa veerel"