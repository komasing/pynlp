Johannes Uiga (12. veebruar 1918 Tartu – 23. oktoober 1998) oli eesti kunstnik.Ehkki Uiga on eelkõige tuntud natuurist maalinud maastikumaalijana, kes kujutas Lõuna-Eesti maastikke, sealhulgas Pühajärve motiive, tegi ta varasemal loomingujärgul ka portreid. Samuti viljeles ta eri perioodidel aktimaale. Kadri Asmeri sõnul on Uigat nimetatud Eesti Cézanne'iks, kuna "mõlemad jõudsid impressionismi kaudu ekspressionistlike värvi ja vormi mängudeni".1988. aastal pälvis Uiga Konrad Mäe medali.Kultuurimälestiste registrisse on kantud Johannes Uiga õlimaal "Maastik järvega" (1978), mis paikneb Põlva Pensioniametis.Kunstikollektsionäär Mart Lepp on avaldanud Johannes Uiga loomingust brošüürid "Johannes Uiga. Kõrgperioodi maalid Mart Lepa kunstikogus" (2007) ja "Johannes Uiga varajane looming" (2008). 2009. aastal ilmus kirjastuses Tammerraamat kunstialbum "Johannes Uiga. Pühajärve maalija".