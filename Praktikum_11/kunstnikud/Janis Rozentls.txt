Janis Rozentāls (18. märts (6. märts vkj) 1866 – 8. jaanuar 1917 (26. detsember 1916 vkj)[1] Helsingi) oli läti maalikunstnik.Janis Rozentāls alustas kunstiõpinguid Riias saksa kaubanduskoolis.[2] Aastal 1888 alustas õpinguid vabakuulajana Peterburi Kunstiakadeemias, seejärel jätkas õpinguid samas Vladimir Makovski käe all. Õpingute ajal tegutses koos mitmete teiste lätlastest üliõpilastega kunstiringis Rūķis (Kääbus).[3] Aastal 1894 valmis diplomitööna maal "Kirikust". Lõpueksami sooritas 1896. aastal.[2]Pärast õpinguid elas vaheldumisi Peterburis ja Lätis, reisis palju Euroopas. Aastast 1901 elas Riias, kus aastail 1905–1906 töötas kunstiõpetajana B. Blumi erakunstikoolis ja 1906–1910 Riia kunstikoolis.[4]Janis Rozentāls oli 1903. aastast abielus soome lauljanna Elli Forsselliga. Neil oli kolm last – Laila, Irja ja Miķelis.[5] Majas, kus aastail 1904–1914 kunstnik perega elas, asub nüüd Jānis Rozentālsi ja Rūdolfs Blaumanise muuseum.Rozentāls suri Soomes Helsingis, kuhu ta perega 1915. aastal elama asus. 1920. aastal toodi ta põrm kodumaale ja maeti Riia metsakalmistule.Aastal 1936 püstitati rahvuskunstimuuseumi ette Rozentālsi mälestusmärk (skulptor Burkards Dzenis). Samuti on talle püstitatud mälestusmärk Salduses.Janis Rozentāls oli väga mitmekülgne. Tema loomingusse kuuluvad maastiku- ja olustikumaalid, portreed. Samuti viljeles graafikat, illustreeris raamatuid ja ajakirju.Autoportree (1900)Kunstniku ateljees (1896)Printsess ja ahv (1913)Ema ja laps (1904)Kirikust (diplomitöö, 1894)Rūdolfs Blaumanise portree (1908)Malvīne Vīgnere-Grīnberga (1916)