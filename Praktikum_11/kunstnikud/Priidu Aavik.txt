Priidu Aavik (22. aprill 1905 Novgorod – 22. aprill 1991 Tallinn) oli eesti maalikunstnik.Priidu Aavik sündis kooliõpetaja Eduard Aaviku üheksalapselise pere viienda lapsena.[1] Õppis Hageri kihelkonnakoolis. Kunstihariduse omandas 1920ndail Ants Laikmaa ateljeekoolis ja 1934–1938 kunstikoolis Pallas. Seejärel kolis Tallinna, kus asutas oma stuudio.[2] 1939. sõitis õpinguid jätkama Pariisi, kuid sõja puhkemisel oli sunnitud tagasi pöörduma. [2]1941. aasta suvel mobiliseeriti Punaarmeesse. Võttis osa lahingutest Tallinna ja Peterburi lähistel, hiljem siirdus Jaroslavli, kus oli üks Jaroslavli eesti kunstnike kollektiivi[2] ning Eesti Nõukogude Kunstnike Liidu asutajaid.Eestisse naasnult töötas ta 1944–1945 Tartu Riikliku Kunstiinstituudi direktorina, 1945–1947 Kunstnike Liidu juhatuse esimehena ja 1947–1948 Tallinna Kunstifondi esimehena. 1951–1953 Üleliidulise Põllumajandusnäituse Eesti paviljoni peakunstnik, 1954–1962 Eesti NSV Rahvamajandusnäituse peakunstnik.Tema loomingusse kuuluvad peamiselt ajaloo-, maastiku- ja olustikumaalid (peamiselt kalurielu teemadel). Osales loomingulisel reisil kalatraaleriga Atlandi ookeanil ja Nigeerias. Suviti armastas maalida Prangli rannakalurite elu ja maastikke. Esmaesinemine Tartus 1938. aastal Pallase lõpetajate näitusel.Priidu Aavik oli abielus kunstnik Salome Trei õe Helmi Treiga.