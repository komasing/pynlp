Erich Konstantin Pehap (tuntud ka nimega Eric Pehap; 10. aprill 1912 Viljandi – 22. november 1981 Toronto) oli eesti graafik ja maalikunstnik.Õppis Tartus Kõrgemas Kunstikoolis Pallas 1932–1933 ja Tallinna Kujutava ja Rakenduskunsti Koolis 1933–1934 keraamikat ja tarbegraafikat. Samal aastal naasis ta Pallasesse ning lõpetas selle 1939. graafiku kutsega. 1937. aastal omandas Pallases ka joonistusõpetaja kutse. Töötas joonistusõpetajana ning 1939–1940 vabakunstnikuna. 1940–1941 oli segakaubastu dekoraator ning 1942–1943 vabakutseline kunstnik Viljandis. Siirdus 1943 Soome ja sealt 1944 Rootsi, kus tegutses tarbegraafikuna ning täiendas ennast Stockholmi Graafikainstituudis.1949. aasta lõpus emigreerus Kanadasse, kus lõpetas 1952 Montreali Mehaanilise Joonestamise Instituudi.Pehap töötas Kanadas professionaalse maalijana, graafikakunstnikuna ja kujundajana. Reisis ta Euroopas, USAs ja Mehhikos.Kunstnik leiutas graafikas "new direct method" ehk n.d.m. (uus otsene meetod) ja kirjastas ning illustreeris mitmeid kunstialbumeid ja raamatuid, kõige hilisem nendest “Eric Pehap: Paintings & Graphics (Toronto, 1981).Osales Eesti Kunstnike Koondise Torontos loomises ning oli aastatel 1961–1968 selle president.