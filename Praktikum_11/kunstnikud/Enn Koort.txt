Enn Koort (24. september 1926 Valga – 24. oktoober 2006 Lagedi) oli eesti vabakunstnik.Tuntuse ja tunnustuse võitis ta kalanahkadest kokku seatud, maastiku- ja muid loodusmotiive kujutavate kollaažidega, millest esimene valmis 1964. aastal. Materjaliks on alusele kleebituina suitsutatud ja soolatud kalanahad, soomused ning uimed neile looduse poolt antud värvides ja mustrites. Tegu on autoritehnikaga, mis uuemal ajal on leidnud ka järgijaid.Enn Koorti pilte on tutvustatud tema eluajal ligi 50 näitusel mitmel pool Eestis. Esimene neist toimus 1971. aastal Tallinna Kalaspordiklubis. 2006. aastal jõudis ta oma esimeste näitusteni väljaspool Eesti piire, kui tema isikunäitus ringles Lätis Limbaži, Riia ja Balvi linnas.