Riho Lahi (kuni 1938. aastani Richard-Heinrich Lahi; 27. oktoober 1904 Võhma, Palmse vald – 23. aprill 1995 Rakke) oli eesti õpetaja, kirjanik ja karikaturist. Ta kasutas pseudonüümi Kihva Värdi.Tema isa oli sepp Aaspere vallast.Ta õppis 1913–1916 Piira vallakoolis, 1917–1918 Tallinna 8. algkoolis, 1919–1921 Rakvere 2. algkoolis, 1921–1927 Rakvere Õpetajate Seminaris.Töötas õpetajana 1917–1928 Narva 3. algkoolis, oli 1928–1929 sõjaväes. Siis töötas 1929–1931 Kavastu valla Varnja algkoolis, 1931–1934 Palmse valla Võsu algkoolis. Oli 1934–1938 Aaspere valla Võipere algkooli juhataja. Õpetas 1938–1940 Tartu 3. algkoolis, 1940–1941 4. algkoolis ja 1941–1944 1. algkoolis.1944–1955 oli ta õpetaja Rakveres, 1955–1962 Tartus.Ta oli organisatsiooni Noored Kotkad ajakirjade Kotkas ja Noor Kotkas toimetaja 1938–1940, ajalehe Edasi toimetaja 1956–1965, ajakirja Eesti Loodus toimetaja 1968–1988.Ta on maetud Ao kalmistule.