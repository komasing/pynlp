Paolo Uccello (sünninimi Paolo di Dono; 1397 Firenze – 10. detsember 1475 Firenze) oli itaalia maalikunstnik, mosaiigimeister ja matemaatik. Ta on tuntud oma teedrajava töö poolest perspektiivi kujutamisel. Tema loomingut on kirjeldatud kui idiosünkraatilist ja tal ei olnud otseseid järgijaid, kuigi ta on mõjutanud mõnede 20. sajandi kunstnike loomingut.Kümneaastasena sai ta kuulsa skulptori Lorenzo Ghiberti õpipoisiks. Ghiberti hilisgooti stiil mõjutas teda tugevalt. Umbes sellel ajal algas ka Paolo pikaaegne sõprus Donatelloga. 1420. aastate keskpaigas lahkus Paolo ilmselt Ghiberti juurest, kuid jäi temaga headesse suhetesse.Uccello armastas maalida loomi ning eriti linde, millest tuli ka tema hüüdnimi (uccello - 'lind'). Ta maalis meisterlikult ka maastikke.Sir John Hawkwoodi ratsamonumentPüha Jüri ja loheSan Romano lahing