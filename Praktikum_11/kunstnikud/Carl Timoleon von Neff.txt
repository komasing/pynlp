Charles Timoleon von Neff (2/14. september 1804 Püssi (Hof Pühs), Lüganuse kihelkond – 24. detsember 1876/5. jaanuar 1877 Peterburi) oli baltisaksa kunstnik, Muuga (Münkenhof) ja Piira (Piera) mõisnik.Sündinud vallaslapsena, saavutas ta andeka ja produktiivse kunstnikuna aadliseisuse, akadeemiku- ja salanõuniku auastme. Aastal 1831 sai ta tsaar Nikolai esimeseks õukonnakunstnikuks, pälvis oma suurejooneliste maalide eest Peterburi Iisaku katedraalis ja tsaari residentsides Anna ordeni, Stanislavski ordeni, Vladimiri tähe ja hiljem riiginõuniku ning siis salanõuniku tiitli.[1]Tema elu viimased aastad kulusid Muuga mõisa hoonete ehitamiseks ja sealse kunstikollektsiooni sisustamiseks, kuid paraku ei saanud ta asjaolude kokkulangemise tõttu oma elusihti täielikult valminuna näha.20. mail/1. juunil 1838 abiellus ta Mõdrikus Mõdriku mõisniku tütre vabapreili Luise Auguste von Kaulbarsiga (1804–1882) ja neile sündisid tütar ja poeg:Tütar Mary von Gruenewaldt kirjutas oma raamatus Carl Timoleon von Neffist: Isale polnud antud näha oma maja, oma loometööd, täies korras ning kunstilises lõpetatuses. Nüüd aga – ükskõik, kas on õhtu ja päiksevalgus hõõgub punasel seinal, heites marmorskulptuuridele roosakat kuma ning tekitades lillakaid varje, või on hommik ja valguskiir toob hämarusest esile õnnistava Jeesuslapse taevalikult kuldse kuju, või on hoopis öö ja kuu heidab mahedat helki rõdu karüatiididele – ikka pean ma mõtlema, miks küll mu isal see kõik nägemata jäi.