Aleksander Kaasik (14. veebruar 1908 Tallinn – 8. jaanuar 1994 Tallinn) oli eesti skulptor.Ta õppis aastatel 1917–1924 Tallinna 8. algkoolis ja aastatel 1924–1931 skulptuuri Riigi Kunsttööstuskoolis.Ta oli aastatel 1931–1941 vabakunstnik peamiselt Tallinnas. Mobiliseeriti aastal 1941 Punaarmeesse, kuulus aastatel 1943–1944 Moskvas eesti kujurite brigaadi. Töötas aastatel 1944–1982 ERKI skulptuuriõppejõuna, olles aastast 1955 dotsent, aastast 1965 professor ja aastast 1973 konsultantprofessor; lisaks oli ta aastatel 1946–1955 skulptuurikateedri juhataja.Aleksander Kaasik suri 8. jaanuaril 1994 Tallinnas ja ta maeti 13. jaanuar 1994 Metsakalmistule[1].Kaasiku 1939. aastast pärinev skulptuur "Halastajaõde" on kuulutatud kunstimälestiseks, kui "kunstiväärtuslik näide Tallinnas harvast funktsionalistliku arhitektuuriga seotud ehitusplastikast".[2] Kultuurimälestisteks on arvatud ka tema poolt 1970. aastal loodud Karl Menningu büst[3] ja 1980. aastast pärinev Georg Otsa bareljeefi (kaasautor Ike Volkov)[4].