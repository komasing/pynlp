Mall Nukke (sündinud 6. detsembril 1964 Tallinnas) on eesti kunstnik, hariduselt graafik, loonud ka popkunsti sugemetega maale, kollaaže ja installatsioone.Alates aastast 1994 õpetab ta Sally Stuudios joonistamist[1]. Mall Nukke tõusis esile 1990. aastate alguses, suhestudes oma teostes tärkava Eesti populaarkultuuriga. Tema varajased kollaažid ühendavad erinevaid kultuuritekste ja loovad uudseid tegelaskujusid, kelle eeskujuks on tuntud artistid ja ühiskonnategelased. Alates 2000. aastatest on kunstniku loomingu keskmes fotomontaažid ja õigeusu ikoonikunsti motiividest inspireeritud segatehnikas teosed.Mall Nukke sündis 6. detsembril 1964 Tallinnas. Aastail 1977–1979 õppis Mall Nukke Tallinna Lastekunstikoolis, 1981–1983 Tallinna Kopli Kunstikoolis, 1982–1983 käis Kivihalli Kirjakoolis Tallinnas, aastail 1985–1992 tudeeris Eesti Kunstiakadeemias, omandades magistrikraadi graafikas[2]. Ta on aastast 2009 Eesti Maalikunstnike Liidu liige, 1992. aastast Eesti Vabagraafikute Ühenduse liige, Eesti Kunstnike Liidu liige aastast 1992 [3]. 1998 valmis temast lühifilm “Mall Nukke” (Eesti Televisioon).Mall Nukke töid on KUMU-s, Tartu Kunstimuuseumi, Rauma Linnamuuseumi (Soome), Viinistu Kunstimuuseumi ja OÜ Sadolini (Eesti) kunstikogudes, Vexi Salmi kunstikogus (Soome) ning Nef Galeriis (Kiiev, Ukraina). 1996. aastal pälvis Mall Nukke Sadolini kunstipreemia.Mall Nukke töid on eksponeeritud paljudel näitustel nii Eestis kui ka välismaal.