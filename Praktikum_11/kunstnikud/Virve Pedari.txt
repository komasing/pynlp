Virve Pedari (16. juuli 1951 – 7. juuli 2014) oli eesti metallikunstnik.Ta sündis Virumaal ja lõpetas Kunda Keskkooli. Aastal 1970 astus ta ERKI-sse metallehistöö erialale, mille lõpetas aastal 1975, tema juhendajaks oli Leili Kuldkepp.Pärast ERKI lõpetamist töötas ta rahvatööndusettevõttes "Kodu". Samal ajal hakkas ehteid kavandama ARS-Juveelile, kus asus hiljem, 1988. aastal, tööle autoriehete kunstnikuna.Näitustel hakkas ta esinema juba viimase kursuse tudengina. Tema töid on eksponeeritud ühisnäitustel Eestis ja mujal ning viiel isikunäitusel Eestis. Ta kuulus Eesti Kunstnike Liitu ja Eesti Metallikunstnike Liitu. Tema ehteid on muuseumide kogudes Eestis ja välismaal, neid kingiti president Lennart Meri riigivisiidil Rootsi kuninganna Silviale.