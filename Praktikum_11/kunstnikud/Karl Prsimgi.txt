Karl Pärsimägi (11. mai 1902 Võrumaa, Oe küla, Sika talu – 27. juuli 1942 Oświęcimi koonduslaager) oli eesti maalikunstnik.Pärit talupoja perekonnast. 17-aastasena astus ta 1919. aastal vastavatud Pallase kunstikooli. Õppis esialgu Konrad Mäe, seejärel Nikolai Triigi ja hiljem Ado Vabbe käe all. 1923. aasta kevad-suvel tegi ta Anton Starkopfi juhtimisel õppereisi Saksamaale.1937. aastal sõitis Pärsimägi Pariisi, kus täiendas end mitmetes eraakadeemiates, sealhulgas olulisemana Academie Colarossis. Majanduslike raskuste kiuste töötas kunstnik pingeliselt ning esitas 1939. aastal oma loomingu esimese kokkuvõtte Tallinna Kunstihoones nn kuue kunstniku näitusel. Pariisi perioodil avaldas Pärsimäele tugevat mõju Henri Matisse ja Paul Cézanne'i hilislooming. Hoolimata katseist kodumaale tagasi pöörduda jäi kunstnik II maailmasõja sündmustele jalgu, paigutati 1941. aastal, Prantsusmaa okupeerimise järel Drancy koonduslaagrisse, seal aga Oświęcimi, kus ta 1942. aastal hukkus.