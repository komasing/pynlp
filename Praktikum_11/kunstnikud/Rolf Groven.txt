Rolf Groven (sündinud 11. märtsil 1943 Frænas, Romsdalis) on norra maalikunstnik, kes on tuntud oma satiiriliste ja provotseerivate maalide poolest.Groven on õppinud linnaplaneerimist, arhitektuuri ja kunsti. 1972 lõpetas ta Norra Tehnoloogiainstituudi.Ta sai tuntuks maaliga "Rolv Wesenlund ja Mona Lisa" 1971. aastal. Oma maalidel väljendab ta sageli poliitilisi seisukohti, näiteks Euroopa Liidu vastasust. Paljud 1970ndatel loodud maalid on looduskaitseteemalised. Ta on maalinud ka ajaloolisi, loodus- ja olustikumaale oma kodumaakonnast.Aastal 1999 tekitas palju vastukaja tema maal «Kinder, Kirche, Küche», kus on kujutatud tuntud Norra poliitikuid, teiste seas tünnisaunas istuvat Kjell Magne Bondeviki ja Carl I. Hagenit ning Vidar Kleppe näoga imikut, kes istub alasti raseda Valgerd Svarstad Hauglandi süles. Maali keelduti võtmast iga-aastasele norra kunstnike sügisnäitusele.Rolf Groven on olnud abielus Gro Isachseniga, kellega tal on ühine laps.