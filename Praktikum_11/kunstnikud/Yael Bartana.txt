Yael Bartana (sündinud 1970 Kfar Yehezkelis, Iisraelis) on Iisraeli videokunstnik, kes elab ja töötab Berliinis ja Tel Avivis.Yael Bartana näitusi on toimunud mitmes riigis, sealhulgas Varssavi moodsa kunsti muuseumis Poolas, New Yorgis PS1-s, Van Abbemuseumis Eindhovenis Hollandis ja Moderna Museetis Malmös Rootsis. Ta on osalenud Documenta 12-l Kasselis 2007. aastal, São Paulo kunstibiennaalil 2010. aastal ning võitnud Artes Mundi auhinna 2010. aastal[1] 2011. aastal oli Yael Bartana Poola esindaja Veneetsia biennaalil esimese kunstnikuna, kes polnud Poola kodanik. Bartana fotod, filmid ja heliteosed tegelevad ühiskonna, vaimsuse ja poliitika küsimustega.Yael Bartana filmid, videoinstallatsioonid ja fotod seavad kahtluse alla rahvusliku eneseteadvuse, mida kultiveeritakse ametlikult tema kodumaal Iisraelis. Tema kesksete teemade seas on kodumaa, naasmine ja kuuluvus.Bartana teosed käsitlevad tseremooniaid, avalikke rituaale ja sotsiaalseid kõrvalepõikeid, mis peavad riikide kollektiivset identiteeti taaskinnitama. Väljaspool riiki töötades jälgib ta seda kriitiliselt distantsilt. Tema varajased filmid jälgisid peamiselt esteetiliste sekkumiste, sealhulgas heliribade, aegluubis kaadrite ja spetsiifiliste võttenurkade mõju. Poola vastu huvi tundes alustas ta oma Poola-teemalist filmitriloogiat "and Europe will be Stunned",[2] mis vaatleb 19. ja 20. sajandi Euroopat kui aškenazi juutide ajaloolist kodumaad. Hiljem on ta oma filme üha suuremal määral lavastanud, esitledes utoopilisi narratiive ajaloo uute peatükkide jaoks.2015. aastal on Yael Bartana teos "Unistused ja õudusunenäod" (“Mary Koszmary”, 2007) üleval Tartu Kunstimuuseumi näitusel "Minu Poola. Mäletamisest ja unustamisest".[3]Bartana on olnud resideeriv kunstnik Rijksakademie van Beelden de Kunstenis.Yael Bartana on pälvinud mitmeid auhindu ning olnud korduvalt nomineeritud. Talle on antud üks Suurbritannia tähtsamaid kunstiauhindu, Artes Mundi auhind.