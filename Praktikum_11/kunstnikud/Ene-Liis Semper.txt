Ene-Liis Semper (sündinud 4. aprillil 1969 Tallinnas) on eesti video-, performance'i- ja teatrikunstnik.1982. aasta telelavastuses "Uus poiss" mängis ta Aljoškat.Ene-Liis Semper lõpetas 1995. aastal Eesti Kunstiakadeemia stsenograafia erialal ning on loonud arvukalt lava- ja kostüümikujundusi Eesti teatrites (sh ooperilavastustele). 2004. aastal lõid nad koos Tiit Ojasooga teatri NO99 ning on samast aastast selle kunstilised juhid ja lavastajad, samuti enamiku originaallavastuste teksti autorid.2010/2011. õppeaastal oli ta Tartu Ülikooli vabade kunstide professor.Ene-Liis Semper on neljal korral pälvinud aasta parima lavastuskunstniku tiitli, lisaks preemiaid kujutava kunsti vallas. Koos Tiit Ojasooga on mitmel korral pälvitud aasta parima lavastaja/lavastuse preemia.Ene-Liis Semper on üks rahvusvaheliselt tuntumaid Eesti kunstnikke. Tema 2012. aastal Kumus toimunud isikunäitus hõlmas terve viienda korruse. See ruumiinstallatsiooni ja videokunsti süntees oli kunstniku sõnul senistest isikunäitustest töömahukaim ja mastaapseim, olles samas ka Tallinna kui Euroopa kultuuripealinna 2011 kunstiprogrammi üks olulisem projekt. Semper on oma videoloominguga osalenud tervel real näitustel mitmel pool maailmas, sh kaasaegse kunsti festivalil „Manifesta“ (2000, Ljubljana) ja Veneetsia biennaalil (2001.Ene-Liis Semperi loomingut on pärjatud arvukate auhindadega, sh Eesti Teatriliidu parima kunstniku aastapreemiaga aastatel 2002, 2003, 2006 ja 2007. Koos Tiit Ojasooga nimetati ta 2004. aasta parimaks lavastajaks ning DRAAMA festivalil parima lavastuse autoriks ja parimaks lavastajaks („Julia“, Eesti Draamateater, 2004). Samal aastal pälvis Semper Eesti Vabariigi Valgetähe V klassi teenetemärgi. Rahvusooperis Estonia on ta loonud kujunduse ja kostüümid Tüüri ooperile „Wallenberg“, mille kunstiline meeskond pälvis silmapaistva töö eest Eesti Vabariigi kultuuripreemia (2007). Lisaks on Semper saanud Eesti Vabariigi kultuuripreemiad ka 2002. ja 2010. aasta loominguliste saavutuste eest.