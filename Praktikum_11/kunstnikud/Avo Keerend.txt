Avo Keerend (18. detsember 1920 – 5. juuni 2012) oli eesti graafik.Ta õppis 1936–1940 Riigi Kunsttööstuskoolis ja seejärel Jaan Koorti nimelises Riigi Rakenduskunsti Koolis graafikat, hiljem maalikunsti Tallinna Kujutava ja Rakenduskunsti Koolis Eerik Haameri käe all ning aastatel 1946–1947 Tallinna Riiklikus Tarbekunsti Instituudis. Teinud rindekunstnikuna läbi Teise maailmasõja ja viibinud sõjavangina 1945–1946 Tšehhoslovakkias, jätkas ta kunstiõpinguid lõpetades 1949. aastal Tartu Riiklikus Kunstiinstituudi maalierialal. Alates 1951. aastast tegutses ta vabakunstnikuna.Ta viljeles muu hulgas linoollõiget.