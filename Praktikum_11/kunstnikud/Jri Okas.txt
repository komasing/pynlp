Jüri Okas (sündinud 26. augustil 1950 Tallinnas) on eesti arhitekt, installatsioonikunstnik ja graafik.Keskhariduse omandas Jüri Okas Tallinna 46. Keskkoolis aastatel 1957–1968. Aastatel 1968–1970 õppis Jüri Okas Tallinna Polütehnilises Instituudis ehitust. Arhitektuurialase kõrghariduse omandas ta Eesti NSV Riikliku Kunstiinstituudi arhitektuuriteaduskonnas aastatel 1970–1974.Aastatel 1974–1989 töötas Jüri Okas projekteerimisinstituudis EKE Projekt. Alates 1989. aastast töötab ta arhitektuuribüroos Okas&Lõoke OÜ.Jüri Okase tuntumad tööd on Paide bensiinijaam, Forekspanga maja, moodne talu Saaremaal ning Delta Plaza Tallinnas. Marika Lõokesega koos valminud projekte iseloomustab hea keskkonnatunnetus, mitmekülgne materjalikasutus ning kohati ekspressiivsed vormid. Varasemaid töid iseloomustab pikkonna eripära arvestav konstruktivistlik laad.Jüri Okase kunstiloomingu moodustavad erinevad performance’id, fotod, graafikasarjad, installatsioonis, raamatukujundused ja arhitektoonid. Tema isikunäitusi on toimunud mitmetes Eesti ning Soome kunstigaleriides ja muuseumides. Lisaks sellele on Jüri Okas osalenud mitmetel grupinäitustel Eestis, Lätis, Leedus, Soomes, Rootsis, Saksamaal, Itaalias, Hispaanias, Kanadas, Šotimaal.Jüri Okas on Eesti Arhitektide Liidu liige alates 1979. aastast ning Eesti Kunstnike Liidu liige alates 1980. aastast.