Peet Moorats (20. detsember 1880 Vastemõisa vald, Viljandimaa – 23. märts 1908 Vastemõisa vald) oli eesti graafik.Moorats sündis Mustikaõue talus põllumehe perre teise pojana. Alghariduse sai Moorats kohalikus Vastemõisa Kasari vallakoolis, hiljem õppis Suure-Jaani kihelkonnakoolis ja Viljandi linnakoolis, kust siirdus Peterburi Keiserliku Kunstide Edendamise Seltsi kunstikooli, mille aastal 1902 hõbeaurahaga lõpetas. Pärast akadeemia lõpetamist asus Moorats kehva tervise pärast isatallu tagasi. Moorats põdes nimelt kurgutiisikust, mis talt ka kõnevõime röövis. 1908. aastal maeti noor kunstnik Suure-Jaani kalmistule perekonna matusepaigale.Peet Mooratsi töödest on paljud jäänud Peterburi, kus ta neid kunstikooliõpilasena rohketele tellijatele valmistas. Samuti saatis ta töid vene kunstižurnaalidele. Pärast isatallu naasemist joonistas ja maalis Moorats peamiselt portreesid enda perekonnast, kodukandist ja selle inimestest.