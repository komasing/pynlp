Eldor Renter (13. mai 1925 Tallinn – 27. juuli 2007 Tallinn) oli eesti teatri- ja kostüümikunstnik, aastatel 1957–1963 ja 1980–1995 Estonia teatri peakunstnik.Eldor Renter sündis Tallinnas riigiteenistujate perekonnas. Kõrghariduse omandas ta Eesti Riiklikus Kunstiinstituudis, mille lõpetas 1951. aastal teatridekoratsiooni erialal.Aastast 1951 oli ta Eesti Kunstnike Liidu liige ja aastast 1957 ka Eesti Teatriliidu liige. Samuti kuulus Eldor Renter Eesti Lavastuskunstnike Liitu.Lisaks Estonia teatrile tegi ta lavakujundusi ka teatrites Lätis, Leedus, Saksamaal ja Soomes. Peamiselt kujundas ta ballette, oopereid ja operette, kokku on teada umbes 150 tema tehtud lavakujundust. Oma viimase tööna kujundas ta lava ja kostüümid Tiit Härmi lavastatud balletile "Don Quijote", mis esietendus rahvusooperis Estonia 4. oktoobril 2007.Aastatel 1959–1968 töötas Eldor Renter ühtlasi Eesti Riikliku Kunstiinstituudi õppejõuna.Laulja Maarja Haamer oli tema abikaasa.