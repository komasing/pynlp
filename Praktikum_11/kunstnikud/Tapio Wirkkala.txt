Tapio Veli Ilmari Wirkkala (2. juuni 1915 Hanko – 19. mai 1985 Helsingi) oli soome disainer ja skulptor.Tapio Wirkkala õppis Helsingis Töölö koolis ning aastatel 1933–1936 kunstitööstuskoolis. Oma karjääri alguses tegi ta skulptorina peamiselt tellimustöid, sealhulgas sõjajärgseid langenute mälestusmärke. Ta tegutses ka graafikuna.Aastal 1946 võitis Tapio Wirkkala Iittala klaastoodete ja 1947 Soome Panga rahatähtede kujundamise võistluse. Aastal 1955 käibele lastud Soome margad olidki Wirkkala kujundatud.Ta kasutas väga erinevaid materjale: klaasi, puitu, portselani, metalli, plasti. Juba 1940. aastatel avastas ta lennukivineeri, millest sai hiljem üks tema lemmikmaterjale. Tema suurim vineerskulptuur on 1967. aasta Montreali maailmanäituse jaoks valmistatud üheksameetrine "Ultima Thule".Alates 1972. aastast oli ta Soome Akadeemia liige.Tapio Wirkkala oli abielus keraamik Rut Brykiga. Nende poeg Sami Wirkkala on sisekujundaja ja tütar Maaria Wirkkala maalikunstnik.