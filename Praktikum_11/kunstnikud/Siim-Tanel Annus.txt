Siim-Tanel Annus (sündinud 4. jaanuaril 1960 Tallinnas) on eesti graafik, maalikunstnik ja performance'ikunstnik.Siim-Tanel Annus lõpetas 1978. aastal Tallinna 4. Keskkooli ning alustas 1974. aastal kunstiõpinguid Tõnis Vindi erastuudios. 1978–1984 õppis kunstiajalugu Tartu Ülikoolis.Annus on Eesti moodsa kunsti nimekamaid esindajaid, tuntud nii graafiku, maalija kui ka performance'i viljelejana, olles 1980–1993 peamisi performance'i harrastajaid Eestis. Alates 1976. aastast on ta korraldanud ligi kuuskümmend isikunäitust Euroopas, Ameerikas ja Aasias. Osalenud ligi kahesajas rahvusvahelises kunstiprojektis. 1997. aastal esindas Eestit 47. Veneetsia rahvusvahelisel kunstibiennaalil. Kunstniku teosed on arvukates Eesti ja Soome kunstimuuseumides, Saksamaal ja USA-s ning paljudes erakollektsioonides üle maailma.Tema isa oli kirjandusteadlane ja bibliograaf Endel Annus.