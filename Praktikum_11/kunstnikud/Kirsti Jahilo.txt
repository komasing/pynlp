Kirsti Jahilo (sündinud 31. jaanuaril 1969 Tallinnas) on eesti kunstnik.Ta on lõpetanud Tallinna Tallinna 17. Keskkooli ja Tallinna Kunstikooli ning osalenud kolm aastat Eesti Kunstiakadeemia ettevalmistuskursustel, töötanud 12 aastat stuudios Eesti Joonisfilm joonisfilmide ümberjoonistaja ning animaatorina, osalenud rohkem kui 40 joonisfilmi loomisel. Kirsti Jahilo on tegutsenud aastatel 2005–2009 päevalehe Postimees lastelehe „Postipõnn" kunstniku ja toimetajana. Ta on teinud erinevate ettevõtetega koostööd firmasümboolika, logode, kaartide, plakatite jms. loomisel. Tegevusalad: fineart, õlimaal, graafiline joonis, seinamaaling, illustratsioonid, karikatuurid jm.Kirsti Jahilo on alates 2010. aasta aprillist loovlahendusi pakkuva ettevõtte OÜ Sulg ja Kaabu juhataja.2010. aastal Tallinna Keskraamatukogus andsid kuni 16-aastased lugejad parima lasteraamatute illustraatori valimistel kunstnike kategoorias 6. koha Kirsti Jahilo illustratsioonidele raamatust "Draakon Rudolf" (kirjutas Ivo Parbus, Hotger, 2008). Kirjanike kategoorias võistles tol korral 180 raamatut, kunstnike kategoorias 234 raamatut. [1]2010. aastal toimunud X Nukitsa Konkursil (aastatel 2008-2009 ilmunud raamatud) saavutas Jahilo kunstnike kategoorias 123. kunstniku hulgas 10. koha raamatuga "Draakon Rudolf" (kirjutas Ivo Parbus, Hotger, 2008). Võistles 234 raamatut.2008. aastal toimunud IX Nukitsa konkursil (aastatel 2006–2007 ilmunud raamatud) saavutas Jahilo kunstnike kategoorias 168 kunstniku hulgas 14.–16. koha raamatuga "Päkapikk Peetrikese lood" (kirjutas Ivo Parbus, Revelex, 2006).Kirsti Jahilo on abielus humorist Valdo Jahiloga.