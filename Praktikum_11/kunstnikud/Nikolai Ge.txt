Nikolai Nikolajevitš Ge (vene Николай Николаевич Ге; 27. veebruar 1831 Voronež – 1894) oli prantsuse päritoluga vene maalikunstnik.Nikolai Ge oli peredvižnikute ühingu üks asutajaliige.Sündis Voronežis. Tema vanaisa emigreerus Prantsusmaalt 18. sajandi lõpus. Prantsusepäraselt oli Nikolai Ge perekonnanimi Gay.Aastal 1841 kolis perekond elama Kiievisse, kus ta õppis Kiievi esimeses gümnaasiumis. Gümnaasiumi lõpetamise järel asus õppima Kiievi ülikooli matemaatika-füüsikateaduskonda, hiljem läks matemaatika-füüsikateaduskonda Peterburi ülikoolis.Aastal 1850 asus ta õppima Peterburi Kunstide Akadeemias. Õpingute jooksul anti talle tehtud tööde eest väike kuldmedal (1855) ja suur kuldmedal (1857). Suure kuldmedaliga kaasnes välismaal edasiõppimise võimalus.Nikolai Ge elas ja töötas 12 aastat Itaalias (1857–1869). Aastast 1870 elas Peterburis. Aastal 1875 siirdus elama Ukrainasse.Nikolai Ge viljeles portreed, ajaloo- ja piibliteemalist maali.