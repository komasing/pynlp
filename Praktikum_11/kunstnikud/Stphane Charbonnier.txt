Stéphane Charbonnier (21. august 1967 Conflans-Sainte-Honorine – 7. jaanuar 2015 Pariis), tuntud ka kui Charb, oli prantsuse karikaturist ja ajakirjanik, alates 2009. aastast satiirilise nädalakirja Charlie Hebdo peatoimetaja.Pärast islamiusu prohvet Muḩammadi kohta käivate karikatuuride avaldamist ajakirjas Charlie Hebdo 2012. aastal[1][2] sattus ta 2013. aastal Al-Qā‘idah "musta nimekirja".[3][4]2015. aasta 7. jaanuari ennelõunal ründasid ajakirja toimetust kaks maskides meest, kes olid relvastatud Kalašnikovi automaatide, püssi ja granaadiheitjaga. Fraasi "Allāhu Akbar" hüüdnud terroristide kümne ohvri seas olid veel Cabu, Honoré, Tignous, Bernard Maris ja Georges Wolinski.[5][6][7][8][9]