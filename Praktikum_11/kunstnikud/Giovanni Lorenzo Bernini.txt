Gian Lorenzo Bernini (Giovanni Lorenzo Bernini) (7. detsember 1598 Napoli – 28. november 1680 Rooma) oli 17. sajandi barokiajastu üks silmapaistvaim itaalia skulptor ja arhitekt.Algul töötas ta oma isa Pietro Bernini käe all. Hiljem märkasid tema võimeid kunstnik Annibale Carracci ja paavst Paulus V, kelle toetusel sai ta alustada iseseisvat karjääri. Tema esimesed tööd olid inspireeritud hellenismiaegsest skulptuurist.Bernini sai kuulsaks 1625. aastal kardinal Scipione Borghese ülesandel loodud skulptuurigrupiga "Apollon ja Daphne" Roomas Villa Borgheses.Üks Bernini suuremaid meistriteoseid on Peetri kiriku kolonnaad Roomas, mis on teostatud aastatel 1657–1667.Bernini küpse aja paljudest töödest väärib esiletõstmist paavst Urbanus VIII aastatel 1642–1647 loodud hauamonument Peetri kirikus.Kunstniku eluajal ülistati kõige rohkem tema dekoratiivset "Peetri tooli" Peetri kirikus.Louis XIV palkas Bernini Louvre'i ehitusele, ent asendas ta peatselt oma kaasmaalase Claude Perrault'ga. Bernini tekitas pahameelt sellega, et põlastas avalikult Prantsusmaad ja kiitis Itaaliat. Näiteks ütles ta, et üks Guido Reni maal on rohkem väärt kui kogu Pariis.Bernini on maetud Santa Maria Maggiore basiilikasse Roomas.