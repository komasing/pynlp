Nerva (kodanikunimi Koit Nerva, sündinud 16. septembril 1972 Karilatsis, Põlvamaal) on Eesti kunstnik.Nerva on erialalt helilooja, ta on õppinud viiulit ja heliloomingut.[1] Kuigi kunstnikuna on ta autodidakt, on viimastel aastatel tema põhitegevus graafikaga tegelemine.Kunstnikuteed alustas Nerva aastal 1998, mil ta müüs ära oma muusikainstrumendid ning tekkis väljendusvõimaluste kriis. Oma esimesed Nokkloomadega akrüülmaalid müüs ta Eesti Kunstnike Liidu liikmeile mõeldud kunstilaadal Tallinna Raekoja platsil. 2000. aasta suvel pälvis ta kunstilaatade edukaima müüja tiitli.[2] Alates aastast 2005 kasutab Nerva giclée-tehnoloogiat ning prindib oma pildid lõuendile.[3] Nerva iseloomustab oma meeskonna kunstialast tegevust järgmiselt: “Tunneme end eesrindlastena mitmes tehnoloogilises lahenduses. Moodsaid seadmeid otsime laiast maailmast ja mida ei leia, need ehitame ise. Katsetame ja leiutame.”[4]Aastatel 1998–2000 joonistas Nerva sadakond pilti, kasutades akrüülvärve. Akrüülmaalide tegemisel töötas ta välja oma tehnika, kuidas pilti osaliselt katta, et saaks pritsida sujuvaid üleminekuid. Aastal 2002 hakkas Nerva kasutama suureformaadilist digitaalset joonistuslauda, mille sisse on ehitatud ekraan, mis joonistatavat pilti reaalajas sama koha peal näitab. Joonistamiseks kasutab ta survetundlikku pliiatsit ning pärast pildi valmimist vormistab selle printeri jaoks sobilikku formaati. Kuni aastani 2004 kasutas Nerva tehnoloogiat nimetusega "tindi baasil graafika sünteetilisel paberil" ning trükkis oma pildid kaheksavärvilise kunstiprinteriga spetsiaalsele paberile, kattis need pealt UV-kaitsega laminaadiga ning kleepis aluspapile.[5] Alates aastast 2005 kasutab Nerva giclée-nimelist tehnoloogiat ning prindib oma pildid lõuendile.[6] Nerva signeerib ja nummerdab oma teosed käsitsi ning seejärel need lakitakse ja raamitakse.[7] Igast Nerva pildist on piiratud arv võrdväärseid eksemplare – tavaliselt 25 või 50. Ühe eksemplari igast seeriast jätab Nerva alati endale.Nerva pildid mõjuvad valdavalt kahemõõtmelistena ja neil esineb mitmesuguseid fantaasialoomi.[8] Nerva enda sõnul on tema loomingu eesmärk positiivse meeleolu tekitamine,[9] samas leidub piltides ka teravust ja ühiskonnakriitikat. Piltide pealkirjade valikule paneb kunstnik suurt rõhku.[10] Nerva end naivistiks ei pea.[11]Inspiratsiooniallikaks nimetab Nerva looduses esinevat värvikooslust ja kompositsioonilisi lahendusi ning suurimaks eeskujuks peab Loojat.[12] Nerva töid toodetakse mitme alltöövõtja abil ning müügitegevuses on abiks nii produtsent kui teised töötajad.[13] Nerval valmib aastas 30–40 graafikateose seeriat.[14] Paar tosinat tööd on müüdud ka oksjonitel.Nerva kunstiteosed:[15]Aastal 1996 andis Nerva välja CD-albumi „Harmony” (Harmoonia)[16], millel kõlab new age stiilis süntesaatorimuusika. Nerva ise on nii muusika autor kui esitaja.[17] Viimastel aastatel on tema muusikaline eelistus new jazz.[18]Nerval on olnud kokku 68 isikunäitust Eestis, Lätis, Soomes ja Suurbritannias:Nerva on kujundanud järgmised väljaanded:Kunstnikutee algusajal on Nerva teinud koostööd kunstnike Eugen Sterpu, Viive Sterpu ja Avo Paistikuga. Aastast 2007 teeb Nerva koostööd skulptor Tauno Kangroga, kes valab Nerva piltidel esinevaid tegelasi pronksi. Sügisest 2008 kuni kevadeni 2009 korraldasid Nerva ja Kangro seeria ühisnäitusi teemal "Loomkatsed pronksi ja lõuendiga",[34] kus nad kujutasid inimeste iseloomu ja veidrusi loomade abil.[35] [36] [37]Nerva ema on tekstiilikunstnik Eevi Nerva, isa kirjanik ja luuletaja Silver Silliksaar[38] ning õde moekunstnik Kaja Raitar.[39]Nerva elab ja töötab Lõuna-Eestis Põlvamaal Maaritsas.Nerval ja tema abikaasal Evel on kolm last: poeg Ef Nei Net (sündinud 2000) ning tütred Ke Nette (sündinud 2002) ja Mona Rea (sündinud 2006).