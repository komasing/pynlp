Vilhelms Purvītis (3. märts (20. veebruar vkj) 1872 Zaube – 14. jaanuar 1945 Bad Nauheim) oli läti maalikunstnik, Läti Kunstiakadeemia asutaja ja esimene rektor.Aastail 1890–1895 õppis Peterburi Kunstiakadeemias Arhip Kuindži juhendamisel.[1] Õpingute ajal tegutses koos mitmete teiste lätlastest üliõpilastega kunstiringis Rūķis ('Kääbus').[1] Akadeemia lõpetas suure kuldmedaliga, millega kaasnes õigus riigi arvel sõita välismaale. Ta reisis mitmel pool Euroopas, külastas Berliini, Pariisi ja Viini. Oli aastail 1895–1910 kunstnikerühmituse Mir Iskusstva liige.Aastail 1906–1909 elas Tallinnas ja töötas joonistusõpetajana.[1]Aastal 1909 kutsuti ta Riia linna kunstikooli direktoriks ja selles ametis töötas ta aastani 1916.[1] Ta oli koolis ühtlasi õpetaja, juhendades maaliklassi, kus õppisid mitmed eesti kunstnikud, teiste seas Villem Ormisson, Jaan Vahtra, August Pulst ja Konstantin Süvalo. Lisaks andis ta eratunde, teiste seas Paul Burmanile.[2]Aastail 1917–1919 elas ja töötas Norras.[1]Aastal 1919 asutas Vilhelms Purvītis Läti Kunstiakadeemia. Ta oli akadeemia esimene rektor 1934. aastani ja juhendas maaliklassi kuni 1941 aastani.[1] Aastail 1919–1940 ja 1941–1944 oli ta ühtlasi ka Läti Rahvusliku Kunstimuuseumi direktor.Aastal 1941 emigreerus Saksamaale, kus ta 14. jaanuaril 1945 72-aastasena suri. 1994. aastal toodi ta põrm kodumaale ja maeti Riia metsakalmistule.[1]Talv (umbes 1910)