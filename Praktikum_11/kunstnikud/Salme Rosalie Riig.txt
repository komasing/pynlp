Salme Rosalie Riig (ka Riig-Schönberg ja Riig-Reiman 12. august 1903, Pärnu – 5. september 1973, Palo Alto, California) oli eesti skulptor ja graafik.Ta lõpetas 1922 Pärnu tütarlastegümnaasiumi ja 1924 Stettini (Szczecini) kodumajanduskooli ning töötas Tartus majapidamisõpetajana. 1934. aastal lõpetas ta Tartu Ülikooli kunstiajaloolasena ning 1943. aastal kunstikooli Pallas skulptuuriosakonna, kus õppis Anton Starkopfi juhendamisel. Kunstinäitustel hakkas esinema juba 1938. aastal. Tema väikesed aktifiguurid ja uusasjalikud seinapannood oli 1930. aastate teisele poolele omaselt natuurilähedased.Põgenes Eestist 1944. aastal. Asus esmalt Rootsi, sealt edasi 1949 Argentinasse ja 1968 USA-sse. Jätkas kunstnikuna tegutsemist ka Argentinas, pälvides 1951 Salon Nationali välismaalaste preemia ja 1957 Buenos Airese Salon Municipali Yrurtua auhinna. Käsitles oma loomingus mütoloogilisi ja Piibli teemasid.