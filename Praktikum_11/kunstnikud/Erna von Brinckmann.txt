Erna von Brinckmann (õieti Brinkmann-Westphal 9. oktoober 1899 Moskva – 8. mai 1967 Lääne-Berliin) oli baltisaksa maalikunstnik ja graafik.Sündis Singeri firma esindaja peres, mis asus 1914. aastal Eestisse. Pärast keskkooli lõpetamist õppis ta 1921–1931, seega ligi 10 aastat Ants Laikmaa ateljeekoolis. Oma õpetajalt omandas Brinckmann laitmatu pastellitehnika ning pärast seda, kui Laikmaa kooli sulges ning Taeblasse kolis, jätkas Brinckmann vabakutselise kunstnikuna[1]. Ta omandas iseseisvalt õlimaalitehnika ning esines pidevalt kunstinäitustel.1940. aasta lahkus Brinckmann sakslasena Eestist ning töötas 1941. aastast Berliinis linna senati tellimusel. 1966. aasta kevadel tuli Brinckmann külla oma Tallinnas elavale vennale viiuldaja Kurt Brinckmannile ning endistele stuudiokaaslastele. Järgmisel aastal kunstnik suri ning pärandas kogu oma loomingu Eesti Kunstimuuseumile.Maalinud maastikke, akte, lillepilte, figuraalkompositsioone (sh Vabadussõja ainetel) ning Berliini vaateid. Üks Brinckmanni lemmikžanre oli sarž. Ta on portreteerinud mitmeid kaaskunstnikke sealhulgas Kristjan Rauda, Ants Laikmaad, Roman Nymani ja Johannes Greenbergi[1].