Nikolai Guli (16. juuni 1936 Leningradi oblast, Venemaa – 12. mai 2008 Tallinn) oli Eesti maalikunstnik.Ta sündis Leningradi oblastis, ajaloolisel Ingerimaal, kuhu asusid elama tema esivanemad Soomest. 1947. aastal tuli Nikolai Guli Eestisse. Siin lõpetas ta 1956. aastal Tartu Kunstikooli ja omandas seejärel kõrghariduse Eesti Riiklikus Kunstiinstituudis, mille lõpetas 1962. aastal.Maalikunstniku tegevuse kõrval töötas ta Eesti Riiklikus Kunstiinstituudis alates 1968. aastast õppejõuna. Aktiivse õppejõu karjääri viimasel perioodil 1983–1994 oli ta seal joonistuskateedri juhataja ja aastast 1985 ka dotsent.Samuti osales Nikolai Guli 1970. aastatel Tallinna Laste Kunstikooli rajamisel ja oli aastatel 1975–1980 selle esimene direktor.Tema loomingust on tuntud eelkõige kunstiinimeste portreed ja mitmed figuraalkompositsioonid. Viimastest on silmapaistvaimad "Lillemüüjad" (1969), "Linn" (1971), "Lõunatund" (1984) ja "Figuratiivne" (1996).