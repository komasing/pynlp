<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_aja_maaleht.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Maaleht 21.02.2002 ( number 08 ( 750 ) ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_aja_maaleht">header_aja_maaleht.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="ajalehenumber">
        <head> Maaleht 21.02.2002 ( number 08/2002 ( 750 ) ) </head>
        <div2 type="rubriik">
          <head> </head>
          <div3 type="artikkel"><head> Suursaadik Karin Jaani : Putin pole Rüütlit endale külla kutsunud </head>
<p> <s> <hi rend="kaldkiri"> 21.02.2002 </hi> </s> </p>
<p> <s> <hi rend="rasvane"> Mis kasu tõusis Eestil sellest , et suursaadik Karin Jaani kohtus asevälisminister Jevgeni Gussaroviga ? </hi> </s> </p>
<p> <s> Tähtis on see , et Eesti saadik kohtub Vene välispoliitikat juhtivate inimestega . </s> <s> Kuna me ei olnud aseminister Gussaroviga näost näkku kunagi kohtunud , siis selline kokkusaamine tegi meid teineteisega tuttavaks . </s> </p>
<p> <s> Asevälisminister palus mul avaldada arvamust Eesti-Vene suhete kohta ja samas väljendas oma muret sellega seoses , mis takistab tema meelest Vene-Eesti suhete arengut . </s> <s> Hea on see , kui asjadest räägitakse . </s> </p>
<p> <s> <hi rend="rasvane"> Kas võib seda kohtumist win-win kohtumiseks pidada ? </hi> </s> <hi rend="rasvane"> <s> Või oli see win-loose ? </s> <s> Või hoopiski loose-loose kohtumine ? </s> </hi> </p>
<p> <s> See oli kokkuvõttes ikka win-win . </s> </p>
<p> <s> <hi rend="rasvane"> Tegelikult ka ? </hi> </s> </p>
<p> <s> Ütlen , mida mõtlen . </s> </p>
<p> <s> <hi rend="rasvane"> Eesti avalikkus on kursis , et suursaadik Karin Jaani käis hiljuti visiidil Pihkva oblastis . </hi> </s> <hi rend="rasvane"> <s> Millal avatakse laevaliin Eesti ja Venemaa vahel ? </s> </hi> </p>
<p> <s> Laevaliin tuleb . </s> <s> Asi seisab kahe riigi transpordiministrite allkirjade taga . </s> <s> Lepingule kirjutatakse alla nii kiiresti kui võimalik . </s> <s> Tähtis on , et veel enne navigatsioonihooaja algust . </s> <s> Ärimehed on huvitatud allkirjastamisest mitte oluliselt hiljem kui aprillis . </s> </p>
<p> <s> <hi rend="rasvane"> Kuivõrd on ette näha , et ka kaks ministrit lähiajal kohtuvad ? </hi> </s> </p>
<p> <s> Minu andmetel on Eesti majandus- ning teede- ja sideminister Liina Tõnisson Venemaa kolleegile Sergei Frankile saatnud vastava ametliku kirja , kus ta teeb ettepaneku tulla minister Frankile sobival ajal Eestisse lepingut alla kirjutama . </s> </p>
<p> <s> Samas ei välista minister Tõnisson ka võimalust minna ise Moskvasse või Venemaale , näiteks Pihkvasse lepingule alla kirjutama . </s> </p>
<p> <s> <hi rend="rasvane"> Kuidas Moskvast paistab , kui palju näib olevat minister Frankil tahtmist selle lepingu allkirjastamisega tegelda ? </hi> </s> </p>
<p> <s> Julgen arvata , et Pihkva oblasti lobitöö Moskvas on tõsine . </s> <s> Pihkvas on noor haritud dünaamiline kuberner Mihhailov . </s> <s> Ta käib sageli Moskvas . </s> </p>
<p> <s> <hi rend="rasvane"> ... ja kohtub tihti kurikuulsa Vladimir Žirinovskiga . </hi> </s> </p>
<p> <s> Mitte vist enam . </s> <s> Teda , tõsi jah , on seostatud liberaalidega . </s> <s> Pihkva kuberner on Moskvas arvestatav inimene . </s> <s> Kui tal on ikka tõsised argumendid , miks see leping peaks olema allkirjastatud , siis ta suudab selle Moskva võimudele selgeks teha . </s> </p>
<p> <s> <hi rend="rasvane"> Kellele on laevaliiklus kasulik , kas pigem Eestile või Venemaale ? </hi> </s> </p>
<p> <s> Pihkva oblast on Venemaa ääreala . </s> <s> Sellest faktist tulenevalt on laevaliini avamisest vaat et rohkem kasu Venemaale . </s> <s> Eesti ärimeeste arvates on laevaliikluse taastamisest suur kasu ikka ka Lõuna-Eestile . </s> </p>
<p> <s> <hi rend="rasvane"> Kumb suund on Eestile olulisem , kas Leningrad või Pihkva oblast ? </hi> </s> </p>
<p> <s> Kui ma oleksin pandud olukorda , mille puhul üks välistab teise , siis ütleksin Pihkva oblast . </s> <s> Muidu on mõlemad suunad Eestile võrdselt tähtsad . </s> <s> Kui aga veidike analüüsida , siis Leningradi oblast on üpris korralikult ekspluateeritud . </s> <s> Väga palju välisinvestoreid on nii seal kui ka Peterburi linnas . </s> <s> Eestigi kohalolek on nii oblastis kui linnas tunnetatav . </s> </p>
<p> <s> <hi rend="rasvane"> Millal kaovad topelttollid ? </hi> </s> </p>
<p> <s> Topelttollide kadumine pole kuidagi seotud valitsustevahelise kokkuleppega . </s> <s> See on tegelikult Venemaa ühepoolne poliitiline akt . </s> <s> See , kas Venemaa soovib kujunenud olukorda muuta , sõltub ainuüksi tema suveräänsest tahtest . </s> </p>
<p> <s> Majanduse enamsoodustusrežiim kui teema on üleval meie valitsustevahelises komisjonis . </s> <s> Mis aga ei tähenda seda , et Venemaa ei võiks kas või täna õhtul meie suhtes kehtestatud topelttolle ühepoolselt ära lõpetada . </s> </p>
<p> <s> <hi rend="rasvane"> Millest jutustab Eesti saatkonna käsutuses olev teave , kas topelttollid kaovad enne Venemaa astumist WTOsse ehk Maailma Kaubandusorganisatsiooni ? </hi> </s> </p>
<p> <s> ( Muigab . ) </s> <s> Luuretegevusega on kehvasti . </s> <s> Nagu teada , luureandmeid ajakirjanduses ei avaldata . </s> <s> Ma kriipsutan veel kord alla , et topelttollid on Venemaa poliitilise tahte küsimus . </s> </p>
<p> <s> Ma ei välista võimalust , et Venemaal ei võiks tekkida poliitilist tahet enne veel , kui Venemaast saab WTO liige , mil topelttollid Eestiga tahes-tahtmata peab ära kaotama . </s> </p>
<p> <s> <hi rend="rasvane"> Mis on ometi see põhjus , miks pole viimasel kahel aastal koos käinud VVK ehk valitsustevaheline komisjon ? </hi> </s> </p>
<p> <s> Kui kaks valitsust peavad läbirääkimisi , siis peab mõlemal valitsusel olema tahe läbi rääkida . </s> <s> Eesti poolel on see tahe olemas olnud ja on ka praegu . </s> <s> Eestil on kõik valdkonnad ette valmistatud nii sisuliselt kui ka tehniliselt . </s> <s> Eesti oli valmis Laari-Matvejenko kohtumiseks 2001. aasta suvel . </s> <s> Kohtumine jäi aga ära . </s> </p>
<p> <s> Veel kord - läbirääkimiste puhul ei ole tegemist ühe , vaid kahe poolega . </s> <s> Venemaal pole siiamaani olnud väga tõsist poliitilist tahet edasi liikuda . </s> <s> Ilmselt on Venemaal oma kaalutlused , miks ta pole tahtnud seda kokkusaamist . </s> </p>
<p> <s> <hi rend="rasvane"> Miks Siimanni-Matvejenko kohtumisel 1998. aastal lahutati raamlepingust üks olemuslikumaid asju Eesti jaoks ehk piirileping ? </hi> </s> </p>
<p> <s> Teatavasti nõuab piirileping parlamendi poolt ratifitseerimist . </s> <s> Juttu oli ja on sellest , et Vene Riigiduumas pole ühtegi poliitilist jõudu , kes hakkaks seda asja tõukama . </s> </p>
<p> <s> Või kes teeks Eesti-Vene piirilepingu oma südameasjaks . </s> </p>
<p> <s> Kui Eesti pool tollal nõustus piirilepingu eraldamisega raamlepingust , siis ainult sellepärast , et Eesti poliitikud mõistsid Venemaal valitsevat poliitilist olukorda . </s> </p>
<p> <s> <hi rend="rasvane"> Kas siiski polnud tegemist Venemaa poolt väga hästi ette valmistatud sammuga , mille puhul Eesti oli lihtsalt sunnitud heaks kiitma talle peale surutud mõttemalli ? </hi> </s> </p>
<p> <s> Ega see Eesti jaoks teab mis suurt tähtsust oma . </s> <s> Loomulikult oleks suurepärane , kui meil oleks kõikide naabritega piirid kokku lepitud . </s> <s> Lõuna- ja põhjanaabritega piiriprobleeme pole . </s> <s> Ka idas võiks olla piirileppega fikseeritud piir , kuid kokkuleppele saab siiski jõuda ainult kahe poole hea tahte olemasolu korral . </s> </p>
<p> <s> <hi rend="rasvane"> Eesti ärimehed väidavad , et loodetava majanduskasu ehk topelttollide kaotamise nimel peaks Eesti riik Moskva patriarhaadi Eesti õigeusu kiriku kärmelt registreerima . </hi> </s> <hi rend="rasvane"> <s> Kuivõrd on suurettevõtjate pragmatism leidnud mõistmist välisministeeriumi analüütikute poolt ? </s> </hi> </p>
<p> <s> Ma arvan , et õigeusu kiriku registreerimine ei tähenda mitte millegi loovutamist . </s> <s> Kuna Eestis on usuvabadus , siis võiksid kõik usuühingud olla registreeritud . </s> <s> Me oleme huvitatud hea juriidilise lahenduse leidmisest . </s> <s> On loogiline , et reaalselt tegutsev usuühing peab saama registreeritud . </s> <s> Loomulikult Eesti seaduste raames . </s> </p>
<p> <s> Alati on võimalik leida kompromisse seadusi rikkumata . </s> <s> Minu meelest praegu just niimoodi toimitaksegi : Vene õigeusu kirik on huvitatud registrisse kandmisest , Eesti on huvitatud kiriku registreerimisest . </s> <s> Olen veendunud , et juristid leiavad pooli rahuldava lahenduse . </s> <s> Tõsijutt , ma ei näe siin järeleandmist . </s> </p>
<p> <s> <hi rend="rasvane"> Mida lohutavat saate ütelda Aleksius II-le , kas patriarh saab suvel sõita Kuremäe kloostrisse ja ema-isa hauale ? </hi> </s> </p>
<p> <s> Mina ei ole mingi prohvet , aga võin lubada , et Aleksius II pole takistusi sõita suvel Eestisse . </s> <s> Olen elu jooksul kohtunud Vene õigeusu praeguse patriarhiga mitmes olukorras ning julgen väita , et Pühtitsa klooster on Aleksiusele alati olnud midagi erilist juba sellest ajast saadik , kui ta oli metropoliit Tallinnas . </s> </p>
<p> <s> Ma usun südamest , et õigeusu kirik on suveks registreeritud . </s> <s> Ja kui patriarh kord tuleb , siis loodetavasti mitte ainult kloostrit külastama , vaid teeb visiidi ka Kadriorgu . </s> <s> Vähemasti olen ma aru saanud , et president Rüütel sooviks kohtuda patriarh Aleksius II-ga . </s> </p>
<p> <s> <hi rend="rasvane"> Mis tähendust omab Vene õigeusu patriarh Venemaa poliitikas ? </hi> </s> </p>
<p> <s> Ortodoksi kirik on Venemaal alati mänginud suurt poliitilist rolli . </s> <s> Nii sise- kui ka välispoliitikas . </s> <s> Isegi Nõukogude ajal. </s> <s> Vene õigeusu kirik on üks enim vaenatud ja vaevatud kirik kogu oma ajaloo jooksul . </s> <s> Mõelgem vaid sõjaeelseid Stalini repressioone kiriku kallal . </s> <s> Sealsamas on Venemaa deržaava , teisisõnu suurriik . </s> <s> Tal on oma kirik . </s> </p>
<p> <s> Seda , et kirikut on vaenatud ja vaevatud , võib pidada kodusõja üheks osaks . </s> <s> Või perekonnatüliks , kus üks osapool on teatud ajal alla surutud . </s> <s> Ega ta sellepärast perekonnast välja astu . </s> <s> Ta on ikkagi selle riigi - olgu seal milline kord tahes - ja rahva eestseisja ning ühendaja . </s> <s> Vene õigeusu kirik täidab seda rolli suurema heameelega , kui ta seda võibolla omal ajal tegi . </s> </p>
<p> <s> <hi rend="rasvane"> Nii et Aleksius II kuulub Vene poliitilisse eliiti ? </hi> </s> </p>
<p> <s> Täiesti paratamatult . </s> <s> Arvan , et mitte keegi ei saaks olla vene õigeusu kiriku patriarh , kui ta kuulutaks , et ta on 100% usutegelane . </s> <s> Õigeusu kirik on täiesti lahutamatu Vene riigi osa . </s> <s> Iga süsteemi osa peab täitma oma rolli . </s> </p>
<p> <s> <hi rend="rasvane"> Mitu korda te isiklikult olete kohtunud Aleksius II-ga ? </hi> </s> </p>
<p> <s> Moskvas suursaadiku aja vältel üks kord . </s> <s> Enne seda , kümmekond aastat tagasi Eesti kirikute nõukogu sekretärina väga sageli . </s> <s> Tookordne metropoliit Aleksius osales alati väga kohusetundlikult kirikute nõukogu koosolekutel . </s> <s> Ja võttis lahkesti vastu kirikute nõukogu oma õigeusu majas Tallinnas . </s> </p>
<p> <s> <hi rend="rasvane"> Kuidas iseloomustaksite teda ? </hi> </s> </p>
<p> <s> Ma olen elu jooksul õige mitme maailmakuulsusega kokku puutunud . </s> <s> Patriarh Aleksius II on üks sümpaatsemaid ja kenamaid inimesi üldse . </s> <s> Väga paljud , kes Aleksiusega kohtunud , väidavad tema kohta sedasama mis minagi . </s> <s> Sellel inimesel on väga palju vaimu . </s> </p>
<p> <s> Viimasel kohtumisel jälgisin suure huviga tema silmi . </s> <s> See sügavus vapustas mind . </s> <s> Aleksius on erakordselt karismaatiline mees . </s> <s> Kõik see , mida ta teeb poliitiliselt , kirikupoliitiliselt või hingekarjasena , on kahtlemata väga mõjuv . </s> <s> Ma pean sellest inimesest lugu . </s> </p>
<p> <s> <hi rend="rasvane"> Teie ekstsellents , kas selline ülestunnistus pole Eesti välispoliitikale ohtlik ? </hi> </s> </p>
<p> <s> Eesti kodanik võib rahuliku südamega magada . </s> <s> Eestit pole maha müüdud . </s> <s> Eesti suursaadikuna ajan ma Eestile kasulikke asju . </s> <s> Kohtumine Aleksiusega siin Moskvas toimus väga asjalikus õhkkonnas . </s> <s> Me rääkisime pikalt ja põhjalikult . </s> <s> Me saime teineteisest aru . </s> <s> Eesti seadusi tundev Aleksius mõistab hästi probleemi , millega oleme silmitsi . </s> <s> Teisalt , igaüks seisab enda eest . </s> </p>
<p> <s> <hi rend="rasvane"> Kuivõrd peab vett väide , kui täna Eesti registreerib õigeusu kiriku , siis homme võtab Venemaa maha topelttollid ? </hi> </s> </p>
<p> <s> Ma ei usu , et kõik nii lihtsalt käiks . </s> <s> Samas see sillutab natuke teed . </s> <s> Venemaa on päris mitmel korral rahvusvahelisel areenil öelnud , et suhted Eestiga ei saa edasi minna enne , kui Moskva patriarhaadi Eesti õigeusu kirik on registreeritud . </s> </p>
<p> <s> Kui asi Eesti poolt saab korda , siis on see kui mitte roheline , siis vähemasti kollane tuli suhete parandamiseks . </s> <s> Kas selleks Venemaa hea tahte avalduseks saab just topelttollide kaotamine , on raske öelda . </s> </p>
<p> <s> <hi rend="rasvane"> Venemaad on võrreldud lohega : lööd ühe pea maha , kasvab kolm asemele . </hi> </s> <hi rend="rasvane"> <s> Täidad ühe nõudmise , tuleb asemele kolm uut . </s> </hi> </p>
<p> <s> Ega selles pole ka midagi uut . </s> <s> Oma kümne iseseisvusaasta vältel oleme näinud üht ja teist . </s> <s> Igasuguseid nõudmisi . </s> </p>
<p> <s> Mis aga puudutab kirikut , siis sellel nõudmisel on oma moraalne sisu ju tegelikult olemas . </s> <s> Aga ma tõesti ei tahaks õigeusu kiriku varade jagamisel peatuda , sest tegelikult on ju tegemist ortodoksi kiriku sisese kanoonilise territooriumi jagamisega . </s> </p>
<p> <s> <hi rend="rasvane"> Kui kaugel on Putini-Rüütli tippkohtumise korraldamine ? </hi> </s> </p>
<p> <s> Küll tahaks ise ka seda küsimust esitada , kui teaks , kelle käest küsida . </s> <s> Nii palju kui mina tean , pole president Putinilt tulnud ametlikku kutset president Rüütlile . </s> <s> Riikidevahelisest tippkohtumisest ilma kirjaliku kutse olemasoluta pole midagi rääkida . </s> </p>
<p> <s> <hi rend="rasvane"> Kui kohtusid Meri ja Jeltsin , oli tulemuseks Vene vägede lahkumine Eestist . </hi> </s> <hi rend="rasvane"> <s> Mis võiks olla president Rüütli ja Putini kohtumise sisu ? </s> </hi> </p>
<p> <s> Kuna kutse puudub , siis järelikult pole ka Vene pool leidnud tippkohtumisele piisavalt sisu . </s> <s> Presidendid ei tule kokku , et heietada mineviku teemadel või rääkida ilmast . </s> </p>
<p> <s> <hi rend="rasvane"> Eestile sobiks hästi rääkida põllumajandussaaduste ekspordist , aga mis teema sobiks Venemaale ? </hi> </s> </p>
<p> <s> Siin võib ainult fantaseerida . </s> <s> Arvestades Vene poliitika lähenemist Lääne poliitikale , võiks kõneks tulla koostöö Euroopa Liiduga . </s> <s> Piiriäärsete riikide kaudu oleks Venemaal võibolla kergem sõlmida majandussidemeid kogu liiduga . </s> </p>
<p> <s> Julgeolekuküsimus on natuke delikaatsem . </s> <s> 11. septembri järgne aeg on möödas . </s> <s> Tunda on teatud tagasitõmbamist , ehkki mitte ümberpööramist . </s> <s> Eufooriat on igatahes märgatavalt vähem . </s> </p>
<p> <s> Psühholoogiliselt on Venemaal väga raske alla neelata teadmist , et teispool Narva jõge asub piir NATOga . </s> <s> Sealjuures tuleb toonitada , et Venemaa praegune juhtkond paistab silma oma pragmaatilisusega . </s> </p>
<p> <s> <hi rend="rasvane"> Kummad praegu Venemaal peale jäävad - läänlased või slavofiilid ? </hi> </s> </p>
<p> <s> Rohkem ikkagi on orientatsioon Läände . </s> <s> President Putinil on äärmiselt raske murda aastakümnetega sisse juurdunud arusaama , et NATO on vaenulik . </s> <s> Et USA on vaenulik . </s> <s> Viimase aja traagilised sündmused ei ole suutnud üldist mentaliteeti muuta . </s> <s> Vähemasti see on minu tähelepanek , jälgides poliitikute esinemisi ja lugedes-vaadates Vene meediat . </s> </p>
<p> <s> Ikkagi pole lahti saadud krambist NATO kui sõjalise bloki suhtes ja USA kui riigi suhtes , kes on peategija NATOs . </s> <s> Tunnetan jätkuvat vastasseisu . </s> </p>
<p> <s> <hi rend="rasvane"> Venemaa on siis endiselt Balti riikide NATOsse saamise vastu ? </hi> </s> </p>
<p> <s> Tuleb tunnistada , et suhtumises on tunda teatud dünaamikat . </s> <s> Kui veel paar aastat tagasi oldi ülimalt jäigal seisukohal , siis praegu pole suhtumine enam nii ühene . </s> </p>
<p> <s> Nüüd nõustutakse või nõustutakse teatud reservatsioonidega või et üldse toimub arutelu . </s> <s> See kõik ühtekokku annab tunnistust sellest , et suhtumine on muutumas . </s> </p>
<p> <s> <hi rend="rasvane"> Mis juhtub siis , kui president Rüütli riigivisiidi ajal paneb president Putin talle kaela presidendi auraha ? </hi> </s> </p>
<p> <s> Spekuleerida võib nii ja naa . </s> <s> Kui tippkohtumine toimub ja president Putin president Rüütlile selle auraha kaela paneb , siis ma leian , et seda võiks käsitleda kui sõbralikku akti . </s> <s> Ma ei näe selles midagi hullu . </s> </p>
<p> <s> Aga ainult auraha kaela panemise pärast Venemaa küll tippkohtumist korraldama ei hakka . </s> </p>
<p> <s> <hi rend="rasvane"> Nii et te ei jaga seisukohta , nagu oleks Rüütli-Putini kohtumine pelk Venemaa poolne propagandatrikk ? </hi> </s> </p>
<p> <s> Seda ma ei arva . </s> <s> Mul on hoopis teine küsimus . </s> <s> Kui keegi saaks mulle näidata must valgel Vene suursaadiku Provalovi sõnasõnalist ütlust : “ Härra president , tulge Venemaale külla ! ” , siis ma mõtleksin asja üle tõsiselt järele . </s> </p>
<p> <s> Kuna keegi pole suutnud mulle sellist tsitaati ette näidata , siis jääb vaid õlgu kehitada . </s> <s> Mind näiteks huvitab väga , mis kontekstis serveeriti küllakutset . </s> </p>
<p> <s> <hi rend="rasvane"> Miks Venemaa välispoliitikale heidetakse ette läbipaistmatust ? </hi> </s> </p>
<p> <s> Tegemist on väga suure riigiga . </s> <s> Suurriik ajab suurriiklikku välispoliitikat . </s> <s> See ei saagi olla läbipaistev . </s> <s> Suurriigil on siseriiklikult kümneid kui mitte sadu eri arusaamu . </s> <s> Erimeelsusi varjates tuleb esineda ühtse riigina . </s> <s> Siis tulebki just nagu suitsuklaas ette . </s> </p>
<p> <s> Aga olgem ausad , ega Venemaa pole ainus riik , kes ajab suurriiklikku välispoliitikat . </s> <s> Küsimus on põhiliselt selles , kui demokraatlik see suurriik on . </s> <s> Demokraatia tase Prantsusmaal ja Venemaal on väga erinev . </s> <s> Ega Venemaalt suurt rohkem praegu nõuda saagi . </s> </p>
<p> <s> <hi rend="rasvane"> Mis on iseloomulik Vene diplomaatiale ? </hi> </s> </p>
<p> <s> Vene diplomaadid on ülimalt professionaalsed : väga võimekad ja väga hästi ette valmistatud . </s> <s> Sellel aastal lõpetab Moskva Rahvusvaheliste Suhete Instituudis väike grupp Eesti-spetsialiste . </s> <s> See tähendab , et Venemaa välispoliitikas ei alahinnata Eestit . </s> </p>
<p> <s> Need kevadel kooli lõpetavad Vene diplomaadid on erakordselt kõrgelt haritud noored inimesed , kes on igakülgselt tundma õppinud civilisation Estonienne'i ja teavad eestlase käitumisharjumusi ning tunnetavad eestlase hingeelu . </s> <s> Lisaks valdavad nad eesti keelt . </s> <s> Imetlen suurriigi huvi oma diplomaate nii põhjalikult ette valmistada . </s> </p>
<p> <s> <hi rend="rasvane"> Kuidas tunneb väikeriik Eesti end Venemaal ? </hi> </s> </p>
<p> <s> Kellelegi pole saladus , et Eestis pole teab mis palju spetsiaalselt ette valmistatud diplomaate . </s> <s> Oma vigadest õppimine on paraku olnud meie tee . </s> <s> Aga sealjuures on oluline rõhutada , et oleme järeldusi teinud ka teiste vigadest . </s> </p>
<p> <s> Olgem ausad - see , et mina kui Eesti suursaadik ei ole saanud erikursust vene inimese psühholoogiast , ei tähenda seda , et ma ei või kui võrdne võrdsega Vene diplomaatidega laua taha istuda mõlemale poolele huvipakkuvaid küsimusi arutama . </s> </p>
<p> <s> <hi rend="rasvane"> Mitu diplomaati töötab Eesti saatkonnas Moskvas ? </hi> </s> </p>
<p> <s> Me oleme suurim saatkond . </s> <s> Brüsselis on summa summarum küll rohkem inimesi , aga nende hulgas on ka eri ministeeriumide esindajad . </s> <s> Kuigi meid on siin Moskvas üksjagu palju inimesi , võiks olla selle suure riigi kohta ikkagi mõneti rohkem diplomaate . </s> </p>
<p> <s> Kindlasti peaks olema kultuuriatašee , meil võiks olla majandusdiplomaate enam . </s> <s> Tingimata peaks olema kohapeal resideeruv sõjaväeatašee . </s> </p>
<p> <s> Tunnen heameelt selle üle , et vabariigi valitsus on teinud ettepaneku määrata kindralmajor Laaneots sõjaväeatašeeks Moskvasse . </s> <s> Ootame Vene poole nõusolekut . </s> <s> Ma oleksin kõrge aukraadiga sõjaväeatašee saabumise üle väga rõõmus , kuna teiste riikide saatkondades Moskvas on mitte üks , vaid mitu kohapeal resideeruvat sõjaväeatašeed . </s> </p>
<p> <s> Kindlasti võiks olla üks atašee , kes tegeleb nn kaasmaalastega . </s> </p>
<p> <s> <hi rend="rasvane"> Kes kelle juurde on tee leidnud , kas kaasmaalaste juht Eestis Arkadi Prisjažnõi leidis tee suursaadik Karin Jaani juurde või vastupidi ? </hi> </s> </p>
<p> <s> Me oleme üksteist leidnud . </s> <s> Mina arvan , et niisama palju kui nn kaasmaalased kuuluvad Venemaa kaasmaalaste hulka , kuuluvad nad Moskvasse jõudes ka Eesti suursaadiku kaasmaalaste hulka . </s> <s> Nad ju elavad minu isamaal . </s> </p>
<p> <s> Kui oktoobris Moskvas kaasmaalaste kongressil käies otsisin mina üles Eestist tulnud delegatsiooni ja korraldasin saatkonnas neile vastuvõtu , siis nüüd , veebruaris , pidasid kaasmaalased Moskvasse tulles ise vajalikuks minuga ühendust võtta . </s> </p>
<p> <s> Ma leian selle vene inimestele olevat väga tähtsa , et nad Eestis elades tunnetaksid : neist hoolitakse . </s> </p>
<p> <s> Isegi kui nad järgivad president Putini kutset naasta Venemaale , ei tee nad seda sellepärast , et neil Eestis oli halb . </s> <s> Liisk langeb siis pigemini sellepärast , et Venemaal on neil suuremad võimalused ja seega on Venemaal neil parem . </s> </p>
<p> <s> <hi rend="rasvane"> Millal teie kui suursaadik annate üle president Putinile kutse osaleda Tartu Ülikooli juubeliüritustel ? </hi> </s> </p>
<p> <s> Ma olen otsinud võimalust kohtuda presidendi nõuniku Prihhodkoga , et talle seletada , mis tähendust omab Tartu Ülikool Venemaa ajaloos . </s> <s> Ma loodan , et murran läbi Vene bürokraatia barjäärist . </s> </p>
<p> <s> Oleksin olnud väga tänulik rektor Jaak Aaviksoole , kui ta oleks , arvestades Vene bürokraatiat , esitanud selle kutse juba palju varem , näiteks möödunud aasta juunis . </s> <s> Praegu aga ootab ülikooli rektori kutse minu kabineti lauasahtlis oma tundi . </s> </p>
<p> <s> <hi rend="rasvane"> Kas võib loota , et Putin 3.-4. mail Tartusse saabub ? </hi> </s> </p>
<p> <s> Kui 200 aastat tagasi osales Tartu Ülikooli taasavamisel Vene imperaator isiklikult , siis president Putin vaevalt et Tartusse jõuab . </s> <s> Praegu loodan , et president arvestab meie ühise kultuurilooliselt tähtsa sündmusega ja saadab kellegi ennast esindama . </s> </p>
<p> <s> <hi rend="rasvane"> Marianne Mikko , ETV </hi> </s> </p></div3>
          <div3 type="artikkel"><head> Tursalaevad lähevad peagi vanarauaks </head>
<p> <s> <hi rend="kaldkiri"> 21.02.2002 <bibl> <author> Merike Pitk </author> </bibl> </hi> </s> </p>
<p> <s> <hi rend="rasvane"> Euroopa Liit ei andnud isepäisele Eestile õigust eurovetes turska püüda </hi> </s> </p>
<p> <s> “ Laevad tuleb vanarauaks lõigata ja mehed tänavale visata , ” tõdes OÜ Nautex Hiiumaa juhatuse liige Margo Purru . </s> <s> Firmal on kaks tursapüügilaeva , kummaski kuus meest . </s> <s> Sama saatus ootab ees ka teisi tursalaevu . </s> </p>
<p> <s> Kuna Eesti vetes leidub turska väga vähe , on Eesti laevad püüdnud osa oma tursapüügikvoodist välja Euroopa Liidu ( EL ) vetest , peamiselt Taanist ja Rootsist . </s> </p>
<p> <s> <hi rend="rasvane"> Eelistati räimepüüki </hi> </s> </p>
<p> <s> Tänavu keeldus Euroopa Komisjon Eestile tursapüügivõimalust andmast . </s> <s> Komisjoni liige Franz Fischler põhjendas keeldumist Eesti vastulausega räimekvoodi vähendamise osas . </s> </p>
<p> <s> “ Eestit karistati põikpäisuse eest , ” möönis Kalurite Liidu juhatuse esimees Toivo Orgusaar . </s> <s> “ Eesti ei järginud IBSFC - Rahvusvahelise Läänemere Kalanduskomisjoni soovitust vähendada räimepüügilimiiti võrreldes mullusega pea poole võrra . ” </s> </p>
<p> <s> Komisjon pani Eestile ette püüda tänavu räime 20 280 tonni , kuid keskkonnaministeerium , arvestades teadlaste hinnangut , et räimevarud on Liivi lahes head , eraldas limiiti 39 000 tonnile räimele ( kilu lubatakse püüda komisjoni soovitatud 39 140 tonni asemel 41 200 tonni ) . </s> </p>
<p> <s> “ Eesti valis mitmest halvast parima , ” ütles keskkonnaministeeriumi kalavarude osakonna peaspetsialist Enno Kobakene . </s> </p>
<p> <s> Kuna räime- ja kilupüügiga tegeleb Eestis 88 firmat ja 140 laeva ning kalatööstused töötlevad põhiliselt räime ja kilu , oleks IBSFCi soovituse täitmine jätnud Kobakese sõnul hoopis rohkem inimesi töötuks kui praegu tursalaevade puhul . </s> <s> Tursapüügiga tegeleb Eestis neli firmat ja kuus laeva . </s> <s> Seitsmes püüab kala juba Leedu lipu all . </s> </p>
<p> <s> Mullu sügisel pakkus EL Eestile võimaluse püüda 300 tonni turska liidu vetest , vastu tahtis aga osta Eestilt vähemalt 500 tonni tursa püügikvooti ( Eesti tursakvoot on tänavu 1353 tonni ) ning suurendada oma laevastiku kilupüügivõimalusi Eesti vetes , Toivo Orgusaare andmeil vähemalt 6000 tonni võrra . </s> </p>
<p> <s> “ Nii ahistavate tingimustega polnud meie kalurid nõus , ” ütles Orgusaar . </s> </p>
<p> <s> Kalurid tahaksid püüda turska ka Leedu ja Poola vetes ning on nõus osa oma kvoodist sealsetele kaluritele loovutama . </s> <s> Eesti ei ole nende riikidega kalandusalaseid raamkokkuleppeid sõlminud . </s> <s> Kobakene põhjendab seda Leedu ja Poola viivitamisega . </s> </p>
<p> <s> “ Leedu kalurid on meie laevade oma vetesse laskmise vastu , sest kontroll välislaevade tegeliku püügi üle on nõrk , ” teadis Kobakene . </s> <s> Samas ei usu ta ka võimalusse püüda turska Poola vetes . </s> </p>
<p> <s> <hi rend="rasvane"> Tursk Eesti jaoks kadunud </hi> </s> </p>
<p> <s> “ Kõikide riikide tursapüügikvoote vähendati . </s> <s> Kuna tursavarud on madalseisus , soovitasid teadlased Läänemere idaosas üldse tursapüügi keelata , ” ütles Kobakene . </s> </p>
<p> <s> Orgusaare sõnul väidavad tursapüüdjad vastupidist : täiendava tursakvoodi saamisel lepitakse ka mõne võõra laeva juurdetulekuga . </s> </p>
<p> <s> “ Kui Eesti ei kasuta oma tursakvooti ära , siis ELi astudes , kui meie laevad saaksid vabalt eurovetes kala püüda , on tursapüük meie jaoks läbi , ” näeb Orgusaar . </s> </p>
<p> <s> Ühe lahendusena pakub Kobakene tursalaevadele lõhepüüki , ka eurovetes . </s> <s> “ Igal aastal jääb 90% lõhekvoodist kasutamata , ” nentis Kobakene . </s> </p>
<p> <s> Margo Purru sõnul ei ole lõhe nii püsivalt kättesaadav , et selleks laevu pidada tasuks . </s> <s> Orgusaar lisas , et kuna turska püütakse põhja- , lõhet aga triivvõrkudega , tähendaks lõhepüügile orienteerumine uue püügivarustuse ostmist , samas ka turu otsimist , sest turg on täis odavat Norras kasvatatud lõhet . </s> </p>
<p> <s> Siiski ei pea Kobakene ja Orgusaar kõike veel kadunuks , sest ka 1999. aastal jäid Eestil ELiga läbirääkimised tursapüügivõimaluste üle pooleli . </s> <s> 2000. aasta aprillis eraldati siiski Eestile 500 tonni tursa püüdmise võimalus eurovetes . </s> </p>
<p> <s> Veel 1980ndail püüti Eesti oma vetest aastas üle 24 000 tonni turska . </s> </p>
<p> <s> Tursk on lääneturul väga hinnaline kala ( 1 tonni tursa hind on umbes 22 000 krooni ) . </s> </p></div3>
          <div3 type="artikkel"><head> Reform piinutab väikehaiglaid </head>
<p> <s> <hi rend="kaldkiri"> 21.02.2002 <bibl> <author> Viio Aitsam </author> </bibl> </hi> </s> </p>
<p> <s> <hi rend="rasvane"> Väikehaiglad peavad hooldus- või pikaravihaiglateks muutuma või uksed hoopis kinni panema </hi> </s> </p>
<p> <s> Haigekassa ei sõlmi enam väikehaiglatega eriarstiabiks lepinguid ning ka hooldus- või järelraviks makstavad summad on napid . </s> </p>
<p> <s> Raplamaa Märjamaa 55kohaline haigla saab raha vaid 15 hooldusvoodikoha jaoks . </s> <s> Ida-Virumaa Sillamäe haiglas rahastab haigekassa 70 hooldus- ja järelravikohta , Sillamäe lapsed saavad aga haiglaravi Jõhvis . </s> </p>
<p> <s> “ Mina ei saa aru , kas meie oleme pimedad või nemad on kurdid , ” ohkas Sillamäe aselinnapea Jelena Koršunova , kelle sõnul on linn kirjutanud kirju nii sotsiaalministeeriumile kui haigekassale . </s> <s> Sooviga , et antaks aega , enne kui lasteosakond kaob . </s> </p>
<p> <s> Nüüd käivad lapsevanemad tema juures kurtmas , et laps on kaugel , vaatamas käia pole raha ja miks ei oleks võinud osakond Sillamäele alles jääda . </s> </p>
<p> <s> “ Ma ise ei saa sellest ka aru , ” ütles Koršunova . </s> <s> “ Sillamäel on laste ravimise litsents selle aasta lõpuni . </s> <s> Siin on väga hea lastearst , ja mis veel tähtsam , hoopis paremad haiglatingimused kui praegu Jõhvis . ” </s> </p>
<p> <s> <hi rend="rasvane"> Vägisi uksed kinni </hi> </s> </p>
<p> <s> Pärnumaal suleb jätkuva pikaravilitsentsiga Sindi haigla uksed aprillis . </s> <s> “ See oli absoluutne sundseis , ” kommenteeris Sindi volikogu otsust volikogu esimees Toomas Asi . </s> </p>
<p> <s> Mullu rahastas haigekassa pärast pikka võitlust Sindi 19 voodikohast kümmet . </s> <s> Selleks aastaks on loota raha 4,9 voodikohale . </s> </p>
<p> <s> “ Igaüks saab aru , et nii väikest haiglat pole võimalik ülal pidada , ” ütles Asi . </s> <s> “ Linn on igal aastal haiglat oma rahaga toetanud , kuid nii suures ulatuses toetust , kui nüüdne vajadus on , linna eelarve ei võimalda . ” </s> </p>
<p> <s> Volikogu esimees oli haigekassa peale tige . </s> <s> “ Tahab teiste kätega asjad ära teha , ” rääkis Asi . </s> <s> “ Haigekassa Pärnumaa osakonna juhataja ütles Sindi linnapeale , et ega meie haiglat kinni pane , vaid teie ise panete . </s> <s> Raha , mida nad kiivalt jagavad , on pärit meie kõigi taskust . ” </s> </p>
<p> <s> Asi märkis , et Sindis toimuv näib olevat üldine tendents : näiteks Kilingi-Nõmme haigla loodab vähemalt selle aasta vastu pidada , Kihnus on uksed juba kinni . </s> </p>
<p> <s> Kihnu arst Martin Ruumet ütles , et saarel vajab haiglaravi kuni kolm inimest kuus . </s> <s> “ Vanemad inimesed ei taha kindlasti Pärnu haiglasse minna . </s> <s> Nad vajaksid haiglaravi enne kroonilise haiguse ägenemist , ent Pärnusse lähevad viimases hädas , ” rääkis Ruumet . </s> </p>
<p> <s> Mullu oli Eestis veel 78 haiglat . </s> <s> Tänavu 8. veebruaril ei osanud haigekassa ravikindlustushüvitiste osakonna juhataja Helvi Tarien veel öelda , mitu on neid praegu . </s> <s> Tal puudus ülevaade , mitu väikehaiglat vahepeal suletud on . </s> </p>
<p> <s> Tarien kinnitas , et akuutravi oma prioriteediks kuulutanud haigekassa viib ellu Eesti haiglavõrgu arenguprogrammi , mis jätab 2015. aastaks eriarstiravi vaid 13 haiglasse . </s> </p>
<p> <s> Arengukava järgi peaksid väikehaiglad end ümber korraldama hooldus- või pikaravihaiglateks . </s> <s> Samuti võib kõne alla tulla taastusravi . </s> </p>
<p> <s> Hooldushaigla saab Tarieni sõnul tõhusalt tegutseda , kui seal on 50-60 voodikohta . </s> <s> Eestis on praegu aga ka palju 10-20 voodikohaga väikehaiglaid . </s> <s> Raviasutused paiknevad ebaühtlaselt . </s> </p>
<p> <s> Näiteks haigekassa Rakvere osakonnas pakub umbes 100 000 ravikindlustatud isikule raviteenust kaks maakonnahaiglat , aga Pärnu osakonnas on umbes 120 000 kindlustatu kohta kaks maakonna- ja viis väikehaiglat . </s> <s> Suhteliselt palju haiglaid on ka Tartumaal . </s> </p>
<p> <s> Helvi Tarieni meelest peaksid omavalitsusjuhid üheskoos arutama , missuguseid haiglaid on mõttekas säilitada . </s> <s> Arutelu oleks vajalik ka seetõttu , et haigekassa ei sõlmi hooldushaiglate puhul lepinguid kogu tegevuse rahastamiseks . </s> <s> “ Ravikindlustuse rahastada on ikkagi vaid raviosa , hooldusabi kulud jäävad kohaliku omavalitsuse kanda . ” </s> </p>
<p> <s> “ Haiglaravi on äärmiselt kallis ja kallite aparaatidega aktiivravi pole võimalik väikehaiglates korraldada , ” põhjendas Tarien haigekassa sihti koondada eriarstiravi keskustesse ning avaldas lootust , et väikehaiglad on aru saanud paratamatust vajadusest ümberkorraldusi teha . </s> </p>
<p> <s> <hi rend="rasvane"> Eriravi keskustesse </hi> </s> </p>
<p> <s> Maakondade ametnikud on üldjuhul nõus , et eriarstiabi tuleks koondada , ent hoopis rohkem küsimusi tekitab hooldus- ja järelraviga seonduv . </s> </p>
<p> <s> “ Rootslaste tehtud arengukava näitab tulevikusihti , aga enne kui eriarstiravi keskustesse koondada , tuleb välja arendada pikaravi- ja hooldushaiglate ning koduteenuste süsteem , ” ütles Tartu maavalitsuse sotsiaal- ja tervishoiuosakonna juhataja Martin Johanson . </s> <s> Ta lisas , et rootslaste kava järgi on selleks ka haigekassa raha ette nähtud . </s> </p>
<p> <s> Rootsi konsultatsioonifirmadelt tellitud haiglate arenguprogrammi kõrval on nüüd sotsiaalministeeriumis valminud Maailmapanga juhendatud Eesti hooldusravivõrgu arengukava 2015. aastani . </s> </p>
<p> <s> Kuigi väikehaiglad sulgevad juba uksi , märgivad hooldusravivõrgu arendajad , et see haiglateenus peab jääma inimestele lähedale . </s> </p>
<p> <s> Maakondade ametnikud soovivad nagu ühest suust sotsiaalministeeriumi ja haigekassa koostöö paranemist . </s> </p>
<p> <s> “ Kõne all on eestlaste tervis . </s> <s> Arengukava ei või ellu viia jupikaupa . </s> <s> Tuleks uuesti otsast alata , ” arvas Rapla peaarst Sulo Puusta . </s> </p></div3>
          <div3 type="artikkel"><head> Vabadussammas või ausammas vabadusele </head>
<p> <s> <hi rend="kaldkiri"> 21.02.2002 <bibl> <author> Tõnu Hagelberg </author> </bibl> </hi> </s> </p>
<p> <s> <hi rend="rasvane"> Kas pealinna plaanitav Vabadussammas peab kandma ainult vabaduse ideed , või peab see olema mälestusmärk Vabadussõjas langenud kangelastele ? </hi> </s> </p>
<p> <s> Suurettevõtja Aadu Luukas küsib : “ Kas meil üldse peab selline ausammas olema ? ” </s> <s> Luukas arvab , et kui pealinna ikkagi see ausammas püsti panna , siis pigem lihtsalt vabadusele , suunaga tulevikku . </s> </p>
<p> <s> Ka kultuuriminister Signe Kivi leiab , et selle samba või monumendi mõte peaks olema pigem tulevikku suunatud . </s> </p>
<p> <s> Kaitseväe peainspektor Einar Laigna on aga kindel : “ Ausammas Vabadussõjas langenud kangelastele ! ” </s> </p>
<p> <s> Teenekas vabadusvõitleja ja Riigikogu liige Enn Tarto on Laignaga sama meelt : praegu Vabadussõja kangelastele . </s> <s> Hiljem , kui eesti rahvas areneb , võib ausamba ka Eesti vabadusvõitlejatele püsti panna , arvab Tarto . </s> </p>
<p> <s> Sõjaajaloolane Hannes Walter võtab asja kokku : “ Kuniks konsensust ei ole , pole mõtet ka seda ausammast rajada . ” </s> </p>
<p> <s> Punkti paneb arhitektuuriajaloo professor Mart Kalm : “ Ei ole veendunud , et vabaduse monumendi puhul suudetakse saavutada väga tervitatavalt oodatud konsensust kunstiringkondade ja rahva maitse vahel . ” </s> </p>
<p> <s> Nii seisab must valgel Kalmu eksperthinnangus vabaduse monumendi konkursi esimesele voorule , mis lõppes enne jõule . </s> </p>
<p> <s> <hi rend="rasvane"> Algatus Maalehe kaudu </hi> </s> </p>
<p> <s> Pärast vabaduse taastuleku algust mitmeks aastaks soiku jäänud Vabadussamba rajamise tõi avalikkuse ette 1997. aasta 17. aprilli Maaleht , kus 86 tuntud ühiskonna- ja kirikutegelast , teadlast , kunstnikku , muusikut ja kirjanikku tegid pöördumise “ Vabaduse plats või Äri väljak ” . </s> </p>
<p> <s> Loo moraal oli : Vabaduse väljak on ohus . </s> <s> Nimelt plaanisid tollane linnapea Robert Lepik-son , abilinnapead Kalev Kallo ja Mait Metsamaa Vabaduse väljaku alla kahekorruselise autoparkla rajamist . </s> </p>
<p> <s> Plaani järgi oleks väljaku all lisaks 1800 autole endale koha leidnud ka kaubandusettevõtted . </s> </p>
<p> <s> Enne aateliste haritlaste pöördumist tegid 25. märtsil oma tahte teatavaks ka poliitvangide , represseeritute ja vabadusvõitlejate ühendused . </s> </p>
<p> <s> Nende sõnum president Lennart Merile , Riigikogule ja valitsusele oli : saagu pealinna Vabadussammas ! </s> </p>
<p> <s> <hi rend="rasvane"> Kõik nõus , asi venib </hi> </s> </p>
<p> <s> 7. mail 1997 arutas vabaduse monumendi püstitamist Riigikogu juhatus koos fraktsioonide esindajatega . </s> <s> Otsus kõlas : nõus , esitada vastav eelnõu , leida selleks riigieelarvest raha . </s> </p>
<p> <s> 3. juunil otsustasid rahvaesindajad 57 poolthäälega : toetada Vabadussamba rajamist Tallinna Vabaduse väljakule . </s> <s> Pealinna võimudele tehti ettepanek määrata monumendi asupaik , anda lähteandmed detailplaneeringuks . </s> </p>
<p> <s> Seejärel saabus vaikus . </s> <s> Asi takerdus ametnike kabinettidesse ja poliitikute loidusesse . </s> </p>
<p> <s> Ärgati alles läinud kevadel , mil Isamaaliit andis abilinnapea Liisa Pakostale parteilise ülesande : aja asi korda ! </s> <s> Linnapeatoolil istus Jüri Mõis , samuti isamaaliitlane . </s> </p>
<p> <s> Läinud aasta 18. märtsil otsustas Tallinna linnavalitsus kuulutada monumendi asupaiga leidmiseks välja konkursi . </s> <s> 5. aprillil kiitis Tallinna volikogu heaks Vabadussamba kompleksi rajamise . </s> <s> Ja tegi linnavalitsusele ülesandeks korraldada kaheetapiline konkurss . </s> </p>
<p> <s> Toonane linnavalitsus plaanis 2003. aastaks , Eesti Vabariigi 85. aastapäevaks samba lõpuks valmis teha . </s> <s> Uus linnavalitsus pole seni midagi lubanud . </s> </p>
<p> <s> <hi rend="rasvane"> Avamise asemel sõjaväljale </hi> </s> </p>
<p> <s> Enne sõda oli asi selge : ausammas rajatakse Vabadussõja kangelaste mälestuseks . </s> <s> Tehti kolm konkurssi . </s> <s> Kindral Johan Laidoner ütles , et Vabadussõja monument peab olema lihtne , ilmekas , mõjuv . </s> </p>
<p> <s> Tegelikult vaieldi ka kogu sõjaeelse aja jooksul nii Vabadussõja ausamba väljanägemise kui ka tema asukoha üle - kas teha ausammas Vabaduse väljakule või Harjumäele . </s> <s> Vaieldakse ka nüüd . </s> </p>
<p> <s> Viimane otsus enne sõda aga oli selge ja kindel : Vabadussammas pannakse pealinna püsti 24. veebruaril 1943 , mil möödub 25 aastat Eesti Vabriigi sünnist . </s> </p>
<p> <s> Paraku läks hoopis nii , et 24. veebruaril 1943 andis “ vabaduspäeva ” aktusel kindralkomissar Litzmann 55-le eesti taluomanikule normikohustuste eeskujuliku täitmise eest nende talud “ pärisomandina ” tagasi . </s> </p>
<p> <s> Samal päeval kuulutati välja esimene eesti noormeeste sundmobilisatsioon Saksa relvajõududesse ja tööteenistusse . </s> <s> Enne seda , 14. veebruaril , tegid venelased õhurünnaku Tallinnale . </s> <s> Pommid langesid Narva maanteele , Viru värava piirkonda , Raekoja platsile , Koplisse ja ka mujale . </s> <s> Surma sai paarkümmend tsiviilisikut . </s> </p>
<p> <s> Veel varem , 9. ja 10. veebruaril , tegid venelased õhurünnaku Narvale . </s> <s> Süttis sakslaste laskemoonarong . </s> </p>
<p> <s> <hi rend="rasvane"> Maarahvas sai sambad valmis </hi> </s> </p>
<p> <s> Küll püstitati enne Teist ilmasõda üle Eestimaa Vabadussõja kangelastele umbes 200 mälestusmärki , neist üle saja olid ausambad . </s> </p>
<p> <s> “ Iga kihelkond sai oma ausamba , ” teab sõjaajaloolane Hannes Walter . </s> </p>
<p> <s> 1980ndate lõpus pandi neist 80 taas püsti - need kaevati maast välja , otsiti pööningutelt ja peidikutest üles , lapiti kokku või tehti vana eeskujul uus . </s> </p>
<p> <s> Professor Mart Kalmu hinnangul jäi Vabadussõja monument pealinna esivabariigi ajal püstitamata mitte rahapuudusel või omavahelise tülitsemise pärast , kuivõrd tõeliselt hea lahenduse puudumisel . </s> </p>
<p> <s> “ Viimases ei saa aga süüdistada mitte niivõrd kunstnikke ja arhitekte , kuivõrd sobiva asukoha puudumist , ” väidab Kalm . </s> </p>
<p> <s> Kalmu arvates on antud kohta linnaehituslikult väga raske paigutada suurt keskse tähendusega mälestusehitist . </s> </p>
<p> <s> Arhitektist riigikogulane Ignar Fjuk ütleb , et meil on Vabadussõja monumente küll , milleks sõtkuda minevikus . </s> </p>
<p> <s> “ Olen seda meelt , et kui eestlased üksteist süüdistavad , pole me ise vabad , ” arvab Fjuk . </s> <s> “ Eesti on veel vilets ja mahajäänud riik , teeme parem mõned koolimajad korda . </s> <s> Eesti ei ole veel sedavõrd valmis , et kõigile meelepärast rahvuslikku lelu teha . ” </s> </p>
<p> <s> <hi rend="rasvane"> Kommentaarid </hi> </s> </p>
<p> <s> <hi rend="rasvane"> Kultuuriminister Signe Kivi : </hi> </s> </p>
<p> <s> Kümme välja valitud projekti oli väga paljude žürii liikmete ühisarvamus . </s> <s> Enamik kümnest on suurejoonelised lahendused , käsitlevad ruumi ja Vabaduse väljakut . </s> <s> Ei keskendu mingile ühele elemendile . </s> </p>
<p> <s> XX sajandi algul , kui eesti rahvas kehtestas vabaduse , tehti palju üsna konkreetseid vabadussambaid , kus kujutati sõdureid jne. </s> <s> Nii oli ka mujal maailmas . </s> </p>
<p> <s> Aasta 2002 on teine aeg . </s> <s> Ka kunst on edasi arenenud . </s> <s> Paljud kunstnikud käsitlevad tänapäeva võimalusi laiemalt . </s> <s> On demokraatilik lähenemine ruumile . </s> </p>
<p> <s> Kui nüüd riigi aspektist küsida , kas meil on pärgade panemise koht , siis peab vastama , et on , aga see pole täielik . </s> <s> Oleme vabad , aga Vabadussammast pole . </s> </p>
<p> <s> Teine küsimus on Vabaduse väljaku rekonstrueerimine , kus soovime luua ruumi , kus kõik saaksid tunda ennast hästi , Vabadussõja kangelaste sugulased ja ka teised - on ju Eesti vabadusel olnud mitu etappi , kõigil neis osalejatel peab olema koht , kus mõelda-mälestada . </s> </p>
<p> <s> <hi rend="rasvane"> Riigikogu liige Enn Tarto : </hi> </s> </p>
<p> <s> Tegelikult tuleks püstitada Eesti vabadusvõitlejate ausammas , aga Eesti ühiskond pole selleks veel küps , pole sinnani veel arenenud - ei saada aru , mida mõeldakse vabadusvõitluse all . </s> </p>
<p> <s> Kui tahetakse aga teha ausammas üldisele vabadusele , siis hakkavad seal käima ka endised KGB-lased , Nõukogude sõjaväe luurajad , laskurkorpuse mehed , kommunistid ja kollaborandid . </s> <s> Ja ütlevad , et see on ka nende vabadussammas . </s> </p>
<p> <s> Selline üldise vabaduse sammas tekitaks üsna palju segadust . </s> <s> Nii et praegu tuleks püstitada Vabadussõja ausammas . </s> </p>
<p> <s> <hi rend="rasvane"> ASi Pakterminal nõukogu esimees Aadu Luukas : </hi> </s> </p>
<p> <s> Olen nii pragmaatiline inimene , et pole Vabadussamba diskussiooni jälginud . </s> <s> Pole sellele ka mõelnud . </s> </p>
<p> <s> Kui aga valida , kas püstitada see ausammas Vabadussõja auks või lihtsalt vabadusele , suunaga tulevikku , siis eelistaksin viimast . </s> </p>
<p> <s> Olen paljudes maailma pealinnades käinud , aga sellist üldriiklikku mälestussammast vähemalt nende linnade keskel pole ma tähele pannud . </s> </p>
<p> <s> Kas meil üldse peab selline ausammas olema ? </s> <s> Kui midagi mälestada , siis mingit konkreetset ja tähtsat sündmust . </s> <s> Ja püstitada ausammas selle sündmuse toimumise kohta , et see oleks selle kohaga seotud . </s> </p>
<p> <s> Vabadussõjas oli tähtis sündmus sõda Landeswehriga . </s> <s> Aga Läti Vabariigi territooriumile ei saa me oma ausammast püsti panna . </s> </p>
<p> <s> <hi rend="rasvane"> Sõjaajaloolane Hannes Walter : </hi> </s> </p>
<p> <s> Igas vaba riigi pealinnas on üks väljak , kus saab läbi viia suuri ja tähtsaid riiklikke-rahvuslikke üritusi . </s> <s> Eestis on selleks Tallinnas Vabaduse väljak . </s> </p>
<p> <s> Kui Vabaduse väljak ehitatakse täis mingit kola , siis on see rahvavaenulik tegu . </s> <s> See on ju meie viimane plats , kus sellised üritusi saab läbi viia . </s> <s> Me ei saa paraade hakata ju kusagil Lasnamäe veerul korraldama . </s> </p>
<p> <s> Teiseks peab sellise ausamba rajamiseks olema rahvuslik konsensus - ehk kelle sammas see siis on . </s> <s> Kui konsensust pole , saab sellest ausambast ühe rühmituse sammas . </s> <s> Ja see ei saa olla üldrahvalik pühamu . </s> <s> Nii et kuni konsensust ei ole , pole mõtet ka ausammast rajada . </s> </p>
<p> <s> <hi rend="rasvane"> Kaitseväe peainspektor Einar Laigna : </hi> </s> </p>
<p> <s> Me peame olema tänulikud sellele põlvkonnale , kes meile vabaduse Vabadussõjas kätte võitles . </s> <s> Aeg on küll edasi läinud , aga vähemalt vabadussõjalik peaks see monument kindlasti olema . </s> </p>
<p> <s> Ka Teises maailmasõjas võideldi Eesti vabaduse eest . </s> <s> Nii et see ausammas peab olema meie tänuvõlg põlvkonnale , kes meile vabaduse kätte võitles . </s> </p>
<p> <s> Mingisuguseid abstraktseid monumente mina ei poolda , parem siis juba üldse mitte seda ausammast rajada . </s> <s> Sest vabadus kas on või teda ei ole . </s> </p></div3>
          <div3 type="artikkel"><head> Eesti nõuab suuremaid tootmiskvoote </head>
<p> <s> <hi rend="kaldkiri"> 21.02.2002 <bibl> <author> Silja Lättemäe </author> </bibl> </hi> </s> </p>
<p> <s> Brüsselis toimunud Euroopa Liidu ( EL ) põllumajanduse ja maaelu arengu komitee istungil osalenud põllumajandusminister Jaanus Marrandi rõhutas , et Eesti põllumajandus vajab suuremaid tootmiskvoote , kui praegu euroliidust pakutakse . </s> </p>
<p> <s> Minister lisas , et ükski ELi kandidaatriik ei lepi liitumisel madalama otsetoetusega . </s> </p>
<p> <s> Istungil olid kõik kandidaatriigid kriitilised Euroopa Komisjoni kava suhtes anda põllumeestele pärast liitumist vaid 25% sellest abirahast , mida saavad ELi põllumehed praegu . </s> </p>
<p> <s> “ Ei saa tekkida olukorda , kus väikestest tootmiskvootidest tulenevalt peaks Eesti hakkama oma seni niigi kokku tõmbunud põllumajandustootmist vähendama , ” ütles Marrandi . </s> <s> “ Meie seisukoht Brüsselis oli : otsetoetused võrdsetele alustele ja suurendada tootmiskvoote . ” </s> </p>
<p> <s> Ka 100% teraviljatoetus EList oleks Marrandi sõnul Eesti põllumehele liiga vähe . </s> <s> Eestile pakutakse praegu teravilja baashektari saagiks vaid 17,7 tsentnerit hektarilt , mis on umbes pool korralikult viljapõllult tulevast saagist . </s> </p>
<p> <s> Marrandi sõnul arvestas EL tootmiskvoodid Eesti põllumajandusele just kõige raskemate aastate põhjal , kui Vene kriisi ja halbade ilmastikuolude tõttu oli põllumajandus madalseisus . </s> </p>
<p> <s> Ehkki kandidaatriigid kujundavad oma seisukohad välja ühiselt , hakatakse iga riigiga eraldi läbi rääkima ja siin sõltub juba läbirääkijate oskustest , kui heade või halbade tingimustega me euroliitu astume . </s> </p>
<p> <s> “ Me peame leidma Eestile eriomased põhjused , miks just meie peame saama suuremad piimakvoodid ja suurema baashektari saagi , kui meile praegu pakutakse , ” rõhutas Marrandi . </s> </p>
<p> <s> Brüsselis toimunud põllumajanduse ja maaelu arutelul toetasid kõik osalevad kandidaatriigid ELi pakutavat uut liitumiseelset abi INPARD . </s> <s> Samas rõhutati , et INPARDi rahastamine ei tohiks toimuda SAPARDi arvel . </s> </p>
<p> <s> Põllumajandusministeeriumi asekantsleri Toomas Kevvai sõnul kahtles osa riike selles , kas me suudame INPARDi raha õigeaegselt kasutusele võtta , arvestades SAPARDi käivitamise aeglust ja tohutut bürokraatiat . </s> </p>
<p> <s> “ Osa riike peab INPARDit mõttetuks , “ ütles Kevvai . </s> <s> “ Kui arvestada , et SAPARDi käivitumine võttis ka kõige kiirematel riikidel aega poolteist aastat , aga plaanis on liituda ELiga juba 2004. aastal , siis võib juhtuda , et me reaalselt seda liitumiseelset abi ei saagi . ” </s> </p></div3>
        </div2>
        <div2 type="rubriik">
          <head> Päevateema </head>
          <div3 type="artikkel"><head> Eesti-Vene sasipundar </head>
<p> <s> <hi rend="kaldkiri"> 21.02.2002 </hi> </s> </p>
<p> <s> <hi rend="rasvane"> Otsustavat rolli Eesti ja Venemaa erimeelsuste klaarimisel saavad etendada vaid riigipead </hi> </s> </p>
<p> <s> Eelmine välisminister Toomas Hendrik Ilves ütles 2001. a 6. detsembri Maalehes : “ Teisalt - nagu on kuulda mõnelt Venemaal käinud poliitikult ja ärimehelt , siis Venemaa ei kavatsevatki muuta oma poliitikat Eesti suhtes enne , kui Eestis ei vahetu valitsus . </s> <s> See on minu meelest väga huvitav lähenemine . ” </s> </p>
<p> <s> Minu meelest ei ole sugugi huvitav see , et Venemaa ei soovinud oma suhtumist Eestisse muuta peaminister Mart Laari valitsuse ajal. </s> </p>
<p> <s> Huvitav on hoopis Eesti toonase välispoliitikajuhi ülestunnistus , et tal pole mingeid suhteid Venemaa välispoliitikutega ega seetõttu ettekujutust Venemaa Eesti-poliitikast . </s> </p>
<p> <s> <hi rend="rasvane"> Vähe valikut </hi> </s> </p>
<p> <s> Tegelikult pole imestada midagi . </s> <s> Seni on Eesti juhid Moskvat kartnud . </s> <s> Endine president Lennart Meri kohtus viimati Venemaa presidendiga ( Boriss Jeltsiniga ) 1994. </s> </p>
<p> <s> Mis ei sobinud presidendile , ei saanud sobida ka pea- ning välisministrile . </s> </p>
<p> <s> Õieti ei võtnud Eesti juhid midagi ette , et suhtlemist Moskvaga vähegi elavdada . </s> <s> Nii ei saanudki loota , et Venemaa muudaks oma hoiakuid Eesti suhtes . </s> </p>
<p> <s> Nüüd on siis Eestil uus valitsus , kes on lubanud tõsiselt käsile võtta ka suhete arendamise Venemaaga . </s> <s> Seni oli meil kaks suurt strateegilist eesmärki : saada NATO ja ka ELi liikmeks . </s> <s> Kõik muu , k.a suhted Venemaaga , oli kribu-krabu . </s> <s> Isegi Soomet ja Rootsit võeti eelkõige kui ELi liikmeid , alles seejärel kui iseseisvaid riike . </s> </p>
<p> <s> Kui oli ilmsiks tulnud , et Eestis on valitsuskriis , ilmutas Venemaa huvi Eesti vastu ja tegi ettepaneku hakata ette valmistama kahe naaberriigi tippkohtumist . </s> <s> Kohe pääses Eesti poliitilistes ringkondades ja ajakirjanduses lahti hädakisa : tippkohtumisel on veealused karid . </s> <s> Isegi see , et president Arnold Rüütel võib saata tippkohtumist ette valmistama eriesindaja , olevat diplomaatilise tava ränk rikkumine . </s> </p>
<p> <s> Kohtumisel president Rüütliga ei esitanud Venemaa suursaadik Konstantin Provalov siiski president Putini ametlikku kutset tippkohtumisele . </s> <s> Eriesindaja nimetamine tuleb kõne alla alles siis , kui kokkulepe tippkohtumiseks on saavutatud . </s> </p>
<p> <s> Kui president Rüütel peab vajalikuks saata Moskvasse eriesindaja , on see riigipea õigus ning kellelgi ( ka mitte pea- ega välisministril ) pole vaja otsust kritiseerida . </s> </p>
<p> <s> Eriesindaja nimetamine on küll diplomaatias tavatu , nagu arvas Riigikogu väliskomisjoni esimees Andres Tarand , kuid praegune olukord nii Eesti sisepoliitikas kui ka Eesti-Vene suhetes on selline , mis ei jäta president Rüütlile erilisi võimalusi teistsugusteks otsusteks . </s> </p>
<p> <s> Uus välisminister Kristiina Ojuland on seni tegelnud põhiliselt Lääne-Euroopas . </s> <s> Tal oli tuline õigus , kui ta Eesti Päevalehes ütles : “ See ( Eesti-Venemaa suhted - V. L. ) vajab ikka väga tõsiseid teadmisi ja kogemusi , et seda sasipundart lahti arutada . </s> /---/ <s> Kindlasti ei taha ma öelda , et see valitsuskoalitsioon on selleks suuteline . ” </s> </p>
<p> <s> <hi rend="rasvane"> Välisminister kahtleb </hi> </s> </p>
<p> <s> Kui juba välisminister ise nii arvab , mida peavad siis arvama president Rüütel ja Venemaa analüütikud . </s> </p>
<p> <s> Eesti-Venemaa suhted on praegu normaalsest seisust kaugel . </s> <s> Lahendamist või vähemalt leevendamist vajavaid küsimusi on palju . </s> <s> Otsustavat rolli erimeelsuste silumisel saavad etendada vaid riigipead . </s> <s> Moskvas ei otsustata selliseid asju ilma presidendita , aga see eeldab ka Eesti presidendi isiklikku osavõttu . </s> </p>
<p> <s> Ent iga tippkohtumine nõuab oskuslikku ettevalmistamist . </s> <s> Muidu võibki tippkohtumine kujuneda lihtsalt Arnold Rüütli ja Vladimir Putini tutvumiskohtumiseks . </s> </p>
<p> <s> Mis puutub eriesindaja saatmisse , siis ÜROs on 8. detsembril 1969 vastu võetud konventsioon , mis sätestab põhinõuded erimissioonide saatmiseks teise riiki . </s> <s> Erimissiooni staatuses võib olla ka üks isik - eriesindaja . </s> <s> Oluline on , et ta täidab oma ülesannet lühiajaliselt ja kindla eesmärgiga ( diplomaatias ad hoc ) . </s> </p>
<p> <s> Nii et kui president Rüütel saadab eriesindaja Moskvasse , on see igati kooskõlas rahvusvaheliste normidega . </s> </p>
<p> <s> Ainult et see eriesindaja peab olema tõesti põhjalikult valmistunud jutuajamisteks Venemaa esindajatega - sellest sõltub , mis teemad on Eesti ja Venemaa presidendi kohtumisel päevakorras . </s> <s> Kui tippkohtumisest ikka asja saab . </s> </p>
<p> <s> Moskvas tugevneb üha kindlamini arusaam , et Venemaa areng saab kulgeda ainult koostöös ELiga . </s> <s> Ja et Venemaa julgeolek sõltub paratamatult suhetest NATOga ja eeskätt USAga . </s> <s> Venemaa on selle poolt , et Balti riigid saaksid ELi liikmeks . </s> <s> Venemaa tahab saada Rahvusvahelisse Kaubandusorganisatsiooni , kus Eesti juba on . </s> </p>
<p> <s> Kui Eesti ei püüa sellist olukorda heas mõttes ära kasutada , oleks see lühinägelik . </s> </p>
<p> <s> <hi rend="rasvane"> Vello Ladva </hi> </s> </p></div3>
        </div2>
        <div2 type="rubriik">
          <head> Uudised </head>
          <div3 type="artikkel"><head> Raamat eesti hobusest </head>
<p> <s> <hi rend="kaldkiri"> 21.02.2002 </hi> </s> </p>
<p> <s> Jaanuaris ilmus Ago Ruusi koostatud raamat “ Meie hobune ” , üks väheseid viimase poolsajandi jooksul hobustest kirjutatud raamatuid Eestis . </s> </p>
<p> <s> “ Tänapäeval on raske kujutleda , kui tohutu oli hobuse osa inimese elus , ” ütles tõuaretusinspektsiooni peadirektor Ago Kööp . </s> <s> “ Raamatut koostades oli eesmärk , et see oleks kergesti arusaadav ja samas vastaks nõudlikuma hobusekasvataja vajadustele . ” </s> </p>
<p> <s> Kogumikus on arvamusi ja tähelepanekuid eesti hobusest ja tema kasutamisest rohkem kui kümnelt autorilt . </s> </p>
<p> <s> Raamatu toimetaja Hanna Tamsalu sõnul on seda trükitud 1000 eksemplari ning üllitist jagab Eesti Hobuse Kaitse Ühing oma liikmetele ja teistele huvilistele . </s> <s> Samuti saavad raamatut tellida raamatukogud . </s> </p>
<p> <s> Põllumajandusministeeriumi toetusel ilmunud raamatut “ Meie hobune ” kaupluselettidelt ei leia . </s> </p></div3>
          <div3 type="artikkel"><head> Järvere loss Võru maavalitsusele </head>
<p> <s> <hi rend="kaldkiri"> 21.02.2002 </hi> </s> </p>
<p> <s> Võru maavalitsus sai Sõmerpalu vallas asuva Järvere lossi peremeheks . </s> <s> Seni haldas lossi Riigimetsa Majandamise Keskus . </s> </p>
<p> <s> Üle viie miljoni kroonise turuväärtusega lossi sai maavalitsus riigivarana tasuta . </s> <s> Lossist peaks remondi järel kujunema esinduslik koht koolituste , maakonna kultuurisündmuste ja maavanema vastuvõttude tarvis . </s> </p>
<p> <s> “ Loss on üsna heas korras , katus ja kommunikatsioonid terved , kuid ta on räämas - viimati tehti remonti 80. aastatel , ” ütles maasekretär Krista Paal . </s> <s> Majanduskava koostamise järel selgub ka remondiraha suurus . </s> </p>
<p> <s> Maasekretär peab võimalikuks lossi rendileandmist . </s> <s> Rentnik hoiaks lossi korras ning võimaldaks ka maavalitsusel seda kasutada . </s> <s> Lossi erastada pole kavas . </s> </p>
<p> <s> “ Vagula järve ääres asuvat lossi ümbritseb ääretult ilus park , ” rääkis Krista Paal . </s> <s> Pärast kogu kompleksi kordategemist saab maasekretäri arvates sellest paigast tõeline pärl . </s> </p>
<p> <s> Järvere eklektilises stiilis ehitatud mõisaloss pärineb XX sajandi algusest ja jääb Võrust vähem kui kümne kilomeetri kaugusele . </s> </p></div3>
        </div2>
        <div2 type="rubriik">
          <head> Päevakaja </head>
          <div3 type="artikkel"><head> Nädala uba </head>
<p> <s> <hi rend="kaldkiri"> 20.02.2002 </hi> <hi rend="rasvane"> Riigikogu suutmatus </hi> </s> </p>
<p> <s> Kuna parlament hääletas Euroopa tuleviku konvendi Riigikogu delegatsiooni sisse rahvaliitlase Janno Reiljani ning jättis Mõõdukate esimehe ja eelmise välisministri Toomas Hendrik Ilvese sellest välja , katkestas väliskomisjon taas eelnõu arutelu . </s> <s> Seega jäi Toompeal jälle nimetamata Riigikogu esindaja Euroopa tuleviku konventi . </s> <s> Eestit esindab esialgu vaid president Lennart Meri . </s> </p>
<p> <s> <hi rend="rasvane"> Kommenteerib Reformierakonna fraktsiooni esimees Jürgen Ligi : </hi> On kokku lepitud , et konvendikohad jaotatakse koalitsiooni ja opositsiooni vahel . </s> <s> Reformierakond ei soovi kuidagi sekkuda opositsiooni kandi-daatide määramisse ja ei saa võtta vastutust , kui opositsioon oma kandidaadi osas ei suuda üksmeelele jõuda . </s> </p>
<p> <s> Me mõistame Keskerakonna soovi asendada Toomas Hendrik Ilvese kandidatuur mõne teise parlamendiliikmega , kuna sellel on olemas sisuline põhjendus . </s> </p>
<p> <s> Ilves on Euroopa Liidu tulevikust rääkides avalikkuse ees korduvalt esitanud Euroopa-keskseid visioone , kuid avalikkus ei ole midagi kuulnud sellest , kuidas ta kavatseb kaitsta konvendis Eesti huve , kuidas seista Euroopa väikeriikide keelte ja kultuuride säilimise eest . </s> </p>
<p> <s> Reformierakonna soov oli , et Eestit esindaks Euroopa tuleviku konvendis põhiliikmena Lennart Meri . </s> <s> Tema visioon Euroopa tulevikust on sarnane meie ettekujutusega Eesti rahvuslikest huvidest . </s> </p>
<p> <s> <hi rend="rasvane"> Venemaa nõudmised </hi> </s> </p>
<p> <s> Venemaa esitas Eestile nõudmised muuta suhtumist mitte-eestlastesse ning senisesse kodakondsuspoliitikasse . </s> <s> Nõudmised : ettepanek tõsta vene keele tähtsust , naturaliseerida kuni 20 000 mittekodanikku aastas , tagada venekeelne riiklik kesk- ja kõrgharidus , registreerida Moskva patriarhaadi kirik , anda endistele KGB-lastele sotsiaalsed tagatised ja lõpetada õigusemõistmine küüditajate üle . </s> </p>
<p> <s> Algul suuliselt , hiljem allkirjata paberilehel esitatud nõudmiste täitmist peab Venemaa riikidevaheliste suhete ülessoojendamise aluseks . </s> <s> Eesti jätab Venemaa nõudmistele vastamata . </s> </p>
<p> <s> <hi rend="rasvane"> Kommenteerib Keskerakonna peasekretär Küllo Arjakas : </hi> Ka eelnenud kümnel aastal on Vene pool esitanud Eestile erinevaid nõudmisi , näiteks seoses piirilepinguga . </s> <s> Tegemist näib olevat mingi uue diplomaatilise aktiviteediga , mida ma ei tähtsustaks üle , ning nõustun Eesti ametliku välispoliitilise hoiakuga seda mitte kommenteerida . </s> <s> ( Postimees ) </s> </p>
<p> <s> <hi rend="rasvane"> Lõuad pidada ! </hi> </s> </p>
<p> <s> Keskerakondlasest siseminister Ain Seppik soovitas politseiametnikel hoiduda poliitikute kritiseerimisest , samuti pole politseis soositud arvustada kohtuid . </s> </p>
<p> <s> Siseministri seisukohalt ei peaks riigi esindajad , sealhulgas ka politseinikud , avalikkuse ees süüdistama kohtuid valede otsuste tegemises . </s> </p>
<p> <s> Samuti ei soovita Seppik politseinikele saadetud ringkirjas asuda avalikku väitlusse poliitikutega ning kritiseerida Riigikogu kehvade seaduste eest . </s> </p>
<p> <s> Siseministeeriumi pressinõuniku Anu Adra kinnitusel ei ole tegu politseinike sõnavabaduse piiramisega . </s> <s> See on meeldetuletus , et politseinikud teeksid ise tööd ja ei otsiks ebaõnnestumistele muid põhjusi . </s> </p>
<p> <s> <hi rend="rasvane"> Kommenteerib Isamaaliidu juhatuse liige Aimar Altosaar : </hi> Pean siseministri poolt politseinike sõnavabaduse piiramist ohtlikuks sammuks , mis näitab liikumist vaikiva oleku poole . </s> </p>
<p> <s> Politseinikele ei saa eraisikuna ajalehte kirjutamist keelata . </s> <s> Samuti ei saa kriitikat keelata väljaspool tööaega . </s> <s> Kuidagi ei saa inimeselt võtta sõna- ja trükivabadust , see on ju põhiseaduslik õigus . </s> <s> Seda ei saa kuidagi piirata . </s> <s> ( ETA ) . </s> </p>
<p> <s> <hi rend="rasvane"> Pitka ausammas </hi> </s> </p>
<p> <s> Teisipäeval avasid president Lennart Meri ja kaitseväe juhataja kontradmiral Tarmo Kõuts Kaitseliidu peastaabi hoone kõrval Kaitseliidu , mereväe ja Vabadussõja-aegsete soomusrongide looja admiral Johan Pitka mälestusmärgi . </s> </p>
<p> <s> <hi rend="rasvane"> Kommenteerib kaitseväe juhataja kontradmiral Tarmo Kõuts : </hi> Igavene ja iseseisev Eesti riik on monumendiks , mida admiral Pitka ihkas endale kõige enam . </s> <s> Johan Pitka ise suutis juba eluajal ehitada endast sirgeseljalisuse , vabadusiha ja ennastsalgava vastupanu monumendi . </s> <s> Meil ei ole õigust olla nõrgemad kui Pitka . </s> <s> Ta oli ennastsalgava vabadusvõitluse võrdkuju . </s> </p>
<p> <s> <hi rend="rasvane"> Maine lõpetamine </hi> </s> </p>
<p> <s> Valitsus otsustas lõpetada Ettevõtluse Arendamise Sihtasutuse ( EAS ) mainekujundusprojekti “ Eesti tuntuks ! ” praegusel kujul . </s> </p>
<p> <s> Eelmine valitsus otsustas käivitada mainekujundusprojekti mullu juunis . </s> <s> Novembris sõlmis mainekujundusrühm koostöölepingu riigihanke võitnud Suurbritannia firmaga Interbrand . </s> <s> Projekt on saanud valitsuselt juba üle kaheksa miljoni krooni . </s> </p>
<p> <s> <hi rend="rasvane"> Kommenteerib majandus- ning teede- ja sideminister Liina Tõnisson : </hi> Mainekujunduse vallas jätkub töö ekspordi ja turismi edendamisel ning välisinvesteeringute kaasamisel EASis . </s> </p>
<p> <s> Valitsus pidas vastavalt koalitsioonilepingule oluliseks suurendada EASi tähelepanu Eesti ettevõtluskeskkonna tutvustamisele nii kohalikele kui ka välisinvestoritele . </s> </p>
<p> <s> <hi rend="rasvane"> Palamets loobus </hi> </s> </p>
<p> <s> Ajaloolane Hillar Palamets esitas Tartu linnavolikogule ja linnavalitsusele avalduse , millega loobus Tartu linna aukodaniku tiitlist , kuna talle heideti ette tema punaminevikku . </s> </p>
<p> <s> <hi rend="rasvane"> Kommenteerib Hillar Palamets : </hi> Palun vabandust Tartu linna juhtkonnale tehtava ebameeldivuse pärast , kuid kujunenud ( õigemini kujundatud ) olukorras ei ole mul puht inimlikel põhjustel võimalik vastu võtta kõrget tunnustust Tartu linna aukodanikuks valimise näol . </s> <s> Loodan , et saate minust aru . </s> </p>
<p> <s> <hi rend="rasvane"> Kommenteerib Tartu linnapea Andrus Ansip : </hi> Hillar Palamets jääb hoolimata aukodaniku tiitlist loobumisest teenekaks ja väga austusväärseks Tartu linna kodanikuks . </s> <s> Ei ole võimalik mõõta seda ajalooarmastust , mida ta on süstinud kümnetesse tuhandetesse tartlastesse . </s> <s> Õeluse kandjad langesid minu silmis ja Hillar Palamets muutus oma kindlameelsuses veelgi auväärsemaks . </s> </p></div3>
        </div2>
        <div2 type="rubriik">
          <head> Maasõnumid </head>
          <div3 type="artikkel"><head> Ehitajad leidsid punaväelaste läkituse </head>
<p> <s> <hi rend="kaldkiri"> 21.02.2002 </hi> </s> </p>
<p> <s> Tapa sõjaväeosa võimla põrandat vahetavad ehitajad leidsid pehkinud laudade alt punaväelaste läkituse aastast 1972 , kirjutas Virumaa Teataja . </s> </p>
<p> <s> Tapa suurtükiväegrupi kaplan Raivo Nikiforov rääkis , et Kaliningradi sõjakoolist pärit kümne kursandi nimega kiri oli enne põranda alla pistmist pandud tavalisse klaaspudelisse . </s> </p>
<p> <s> Läkituse autorid selgitavad , et neil on jäänud kojusõiduni veel 70 päeva ja varsti , s.t 8. septembril tulevad ülemused kontrollima nende lõputööd . </s> <s> “ Ilmselt ehitasid samuti saali põrandat , ” arvas kaplan Nikiforov . </s> <s> Kirja leidjal palutakse see saata märgitud Kaliningradi oblasti aadressil . </s> </p>
<p> <s> Nikiforov ütles , et sõjaväeosas peeti punaväelaste palve üle aru ja otsustati , et võibolla saadetakse antud aadressil kirja koopia . </s> <s> Originaal aga pannakse taas põranda alla koos nüüdsete sõdurpoiste läkitusega . </s> </p></div3>
          <div3 type="artikkel"><head> Jaanalinnud jõudsid Saaremaale </head>
<p> <s> <hi rend="kaldkiri"> 21.02.2002 </hi> </s> </p>
<p> <s> Viis aastat on Vilsandil ja kolm aastat Muhus jaanalinde kasvatatud , nüüd võttis asja käsile ka Kaarma valla Kungla küla Pärna talu peremees Elmut Vahter . </s> </p>
<p> <s> Kui Vilsandi jaanalindudel on juba teine hooldaja ja järglasi seni ikka veel pole , on Muhus Laasutalu perenaine ning peremees Helena ja Elmet Eerik saanud jaanalindude järglasi üle paarisaja . </s> </p>
<p> <s> “ Elmet Eerik on meie maakonnas teinud tublit tööd jaanalindude kasvatamiseks , minul pole sööda muretsemisega enam mingeid probleeme , ” ütles Elmut Vahter ajalehele Meie Maa . </s> </p>
<p> <s> Vahter kavatseb kõik oma talu 3,6 hektarit jaanalinnukasvatuse alla panna . </s> </p></div3>
          <div3 type="artikkel"><head> Peremees tõrjub võõraid relvaga </head>
<p> <s> <hi rend="kaldkiri"> 21.02.2002 </hi> </s> </p>
<p> <s> <hi rend="rasvane"> Lihula valla Kloostri küla taluperemees Andres Karell kaitseb koduõue kutsumata külaliste eest tulirelva ähvardusel , kirjutas Lääne Elu . </hi> </s> </p>
<p> <s> “ Panin sildi üles hingerahu huvides . </s> <s> Tahan oma õues vaba mees olla , ” ütles Matsalu looduskaitseala inspektor Karell . </s> </p>
<p> <s> Karellile kuuluv Kloostri talu asub samanimelise mõisa varemete kõrval . </s> <s> Mõisaaja munakivisillutisega tee viib peahoone vare ja mõisalauda vahelt mehe koduõue . </s> </p>
<p> <s> Karelli sõnul riputas ta sildi tekstiga “ Tulistatakse hoiatamata . </s> <s> Keeluala . </s> <s> Sissesõit maaomaniku loal . ” </s> <s> mullu suvel . </s> <s> Turistid eksisid Kloostri linnutorni otsides ja mõisa pargis uidates tema õuele , rääkis ta . </s> <s> Pärast hoiatussildi paigaldamist võõrad ta õuele enam ei tükkivat . </s> </p>
<p> <s> “ Hull oled ! ” hüüatas Karell vastuseks küsimusele , kas ta mõnd kontvõõrast ka lasknud on . </s> <s> “ Mul on relv ja ma tunnen relvaseadust . </s> <s> Halvemal juhul lasen mõnda võõrast oma poja veepüstoliga . ” </s> </p>
<p> <s> Lääne politseiprefekt Margus Sirts ütles , et hoiatussildi ähvardus pole konkreetselt kellegi vastu suunatud . </s> <s> “ Eetiliselt pole sellise sildi ülespanek õige , ” lisas ta . </s> </p></div3>
          <div3 type="artikkel"><head> Maalihe vedas elumaja kaldu </head>
<p> <s> <hi rend="kaldkiri"> 21.02.2002 </hi> </s> </p>
<p> <s> <hi rend="rasvane"> “ Ärkasin selle peale , et voodi värises , akna taga sahises ja krigises . </hi> </s> <hi rend="rasvane"> <s> Piilusin välja ja imestasin , et tuult ei ole , kuid elaks nagu maavärinat üle , ” rääkis Pärnumaa Paikuse valla Silla küla elanik Valdek Lepa . </s> </hi> </p>
<p> <s> Pühapäeva öösel kell kaks juhtunu oli Kuuse talu peremehel hommikuks meelest läinud . </s> </p>
<p> <s> Teisipäeval märkas ta , et settekaev maja taga on meeter-poolteist ojajärsakust alla sadanud . </s> </p>
<p> <s> “ Kaevutoru oli pooleks ja tilpnes maa peal , läksin asja vaatama ja nägin siis , et kaldajärsak oli pikalt tükkis täiega alla vajunud , ” rääkis Lepa Pärnu Postimehele . </s> </p>
<p> <s> Lepa elamust vaevalt kuue meetri kaugusel on kaldajärsak vähemalt kümmekonna meetri laiuselt alla vajunud ja paljastanud tükati kuni meeter tüseda liivakihi . </s> </p>
<p> <s> Maalihe on ummistanud ühel lõigul Reiu jõkke voolava Ränga oja , kallutanud ühe kõrge männi tugevalt elamu poole ja kolm hiiglast Reiu tee poole . </s> </p></div3>
        </div2>
        <div2 type="rubriik">
          <head> Turg </head>
          <div3 type="artikkel"><head> Turul Eesti õun hinnas </head>
<p> <s> <hi rend="kaldkiri"> 20.02.2002 </hi> </s> </p>
<p> <s> Turgudel valitseb soojade ja sombuste ilmade tõttu suhteline vaikus . </s> <s> Juurviljavalik on hea ja hinnad stabiilsed . </s> <s> Tallinna Keskturul pakuti kartuleid hinnaga 4-8 krooni kilo , kõige sagedamini küsiti 7 kr. </s> </p>
<p> <s> Tartu turul oli kartul müügil hinnaga 3-7 kr/kg , enamlevinud olid viiekroonised mugulad . </s> <s> Riia turul maksid kartulid jaanuari lõpus keskmiselt 7.68 ja Vilniuse turul 6.26 , Kiievi turul 3.36-4.37 kr/kg . </s> </p>
<p> <s> Värske peakapsas maksis Tallinna Keskturul 6-9 , Tartu turul 6-8 kr/kg . </s> <s> Riias maksis värske peakapsas jaanuari lõpus turul keskmiselt 3.07 ja Vilniuses 3.36 kr/kg . </s> <s> Kiievi turul müüdi värsket peakapsast jaanuari lõpus hinnaga keskmiselt 3.36-5.04 kr/kg . </s> </p>
<p> <s> Võrreldes eelmiste aastate veebruariga , on rohkem müügil näha Eestis kasvatatud õunu , mida jätkub nii turgudele kui kauplustesse . </s> <s> Turul eelistavad ostjad seitsmekroonistele Poola õuntele kallimaid Eesti õunu , mis lõhnavad ja maitsevad tarbijale meelepärasemalt . </s> <s> Eriti suur lemmik tundub olevat sort “ Cortland ” . </s> </p>
<p> <s> Tallinna Keskturul müüdi Polli “ Tellissaaret ” hinnaga 15 kr/kg ja “ Karksi renetti ” 8-10 kr. </s> <s> Tartu ja Valga turul müüdi “ Cortlandi ” ja “ Karksi renetti ” 6-10 kr/kg . </s> </p>
<p> <s> Eesti õunte valik oli kõige laiem Pärnu turul . </s> <s> Hinnaga 6-9 kr olid müügil Pollist pärit “ Tellissaare ” , “ Paide taliõun ” ja “ Talvenauding ” . </s> <s> Sindis kasvatatud “ Tellissaare ” ja “ Cortland ” maksis enamikul müüjatel 12 kr/kg , Saugast pärit “ Tellissaare ” hind oli 6-14 kr/kg . </s> </p>
<p> <s> Rakvere turul seisavad ostjad laupäevahommikuti järjekorras ja ootavad , millal jõuab kohale ASi Rõngu Aed õunakoorem , mis toob müügile viit-kuut sorti Eesti talveõunu . </s> </p>
<p> <s> Tallinna Kaubamaja pakub “ Tellissaaret ” soodushinnaga 9.50 kr/kg , Stockmannis on müügil ilusad suured “ Cortlandi ” ja “ Tellissaare ” õunad hinnaga 14.90 kr/kg . </s> </p>
<p> <s> <hi rend="rasvane"> Eesti Konjunktuuriinstituut </hi> </s> </p></div3>
        </div2>
        <div2 type="rubriik">
          <head> Juhtkiri </head>
          <div3 type="artikkel"><head> Õnne sünnipäevaks , Eesti ! </head>
<p> <s> <hi rend="kaldkiri"> 20.02.2002 </hi> </s> </p>
<p> <s> Pühapäeval saab Eesti Vabariik 84aastaseks . </s> <s> Vahel küll kipub sünnipäevi - nii enda , lähedaste kui ka riikide omasid - üha kiirenevas ja askeldusterohkemas ajas ununema . </s> <s> Et jälle lipud väljas , aga mis tähtpäeva puhul ? </s> <s> Ahaa , vist jah , seepärast ja toopärast . </s> </p>
<p> <s> Siiski peaks kõikidele isiklikele või muudele muredele vaatamata oma riigi sünnipäeval kas või veidikeseks aja maha võtma . </s> <s> Tuleks mõtiskleda . </s> <s> Tuleks pühadetunnet tunda . </s> <s> Õnneks saame seda sünnipäeva vabalt ja avalikult tähistada . </s> <s> Peame olema selle üle uhked ja tänulikud nii saatusele kui ka iseendile . </s> </p>
<p> <s> Kui näiteks vaadata kas või ainult XX aastasaja ajaloole , siis on Eesti sünnipäeva tähistamisega olnud , nagu on olnud . </s> <s> Kes unustanud , sellele meeldetuletuseks : pikka aega ähvardas Eesti riigi sünnipäevalisi kriminaalkaristus , karmimal ajal vangilaager , kergemal ajal töökoha kaotus , koolist väljaviskamine ja muud repressioonid . </s> </p>
<p> <s> Mitu korda tallas XX sajandil Maarjamaa pinda võõra sõduri saabas ? </s> <s> Kui palju eestlasi seeläbi hukka sai , kui palju lapsi seetõttu sündimata jäi . </s> <s> Kui nüüd sellel taustal küsida , kuidas meil täna läheb , siis ega siin muud vastust pole , kui et Eestil ja kõigil inimestel , kes siin elavad , on läinud hästi . </s> </p>
<p> <s> Teadagi , paljudel Eesti elanikel pole tööd , ei palka ega muud sissetulekut , mõnel pole peavarjugi . </s> <s> Maal on inimestel raskem kui linnas . </s> <s> Aga kui võrrelda tänast elu ja olu kas või kümne aasta taguse olukorraga , olgu siis selles vallas , mida rooste ja koi sööb , või vaimuvallas , siis on ilmselge , kuhu poole kaalukauss vajub . </s> <s> Nüüd ja praegu on Eesti ja kõik siin elavad inimesed vabad . </s> <s> Ja see ütleb kõik . </s> </p>
<p> <s> Tabavalt lausub selle kohta tänases lehes mõtleja Toomas Paul : “ Vabadus on üks inimlikke nähtusi , koguni eriti inimlik nähtus . ” </s> <s> Veel ütleb Toomas Paul , et inimene võib tõusta tingimustest kõrgemale , inimlikkuse dimensiooni . </s> <s> Ning need pole pelgalt kirikhärra lohutussõnad , pigem sõbra suunav nõuanne , mille käegakatsutav väärtus seisneb nende sõnade üle mõtisklemises argimuredes , mis vahel ähvardavad meil üle pea kasvada . </s> </p>
<p> <s> Meie tänane torin ühe või teise asja-nähtuse-inimese üle Eestis on ju tegelikult eluterve õiendamine ehk kriitika omaenda riigi asjade kallal . </s> <s> Tahame ju kõik , et Eesti riigi asjad ikka paremini ja paremini edeneksid - siis läheb ka inimestel hästi . </s> <s> Ja kui vahel ka ei lähe just nii , nagu ise parimaks peame , siis ühte tahame küll kõik . </s> <s> Et meie riik vaba püsiks . </s> <s> Selleks Eestile palju õnne ! </s> </p></div3>
        </div2>
        <div2 type="rubriik">
          <head> Arvamus </head>
          <div3 type="artikkel"><head> Ääremaad aitaks metsamaks </head>
<p> <s> <hi rend="kaldkiri"> 21.02.2002 </hi> </s> </p>
<p> <s> Avo Blankin endine Ida-Virumaa omavalitsusjuht </s> </p>
<p> <s> <hi rend="rasvane"> Kohalikud omavalitsused peaksid kehtestama metsamaksu </hi> </s> </p>
<p> <s> Kett on just niisama tugev kui selle nõrgim lüli . </s> <s> Ega teisiti ole ka riigiga - tema edukus on otseselt seotud tema valdade edukusega . </s> <s> Enamik valdu vajab toimetulekuks lisaraha , arenguks investeeringuid . </s> </p>
<p> <s> Välja on pakutud haldusreformi , nagu suudaks see liitmiste läbi toimetulekut parandada . </s> <s> Kui jätta kõrvale halduse edasise tsentraliseerimise ja kohalike eelarvete kasutamise kontrolli eesmärgid , peaks tühi kott ikka kokku kukkuma . </s> </p>
<p> <s> Kaksikliit lubas koalitsioonilepingus maksukoormust mitte tõsta . </s> <s> Kahju , sest järgneva 14 kuu jooksul halveneb ääremaavaldade olukord veelgi . </s> </p>
<p> <s> Häda on selles , et ilma lisamaksuta ei parane ääremaade olukord . </s> <s> See on kõigile selge . </s> <s> Mida aga maksustada ? </s> </p>
<p> <s> Maksustama peaks minu arvates seda , mis praegu on maksustamata , ja maksustama nii , et ääremaadel sellest tõesti kasu oleks . </s> </p>
<p> <s> Ettepanek on järgmine : lisada maksuseadusse kohaliku omavalitsuse volikogu kehtestatav metsamaks maksumääraga vahemikus 5-18% . </s> </p>
<p> <s> Sellega maksustatakse kõiki metsaomanikke , kes realiseerivad tarbe- või tehnoloogilist puitu . </s> <s> Põletuspuid ei maksustata . </s> <s> Maksumäära eelolevaks aastaks kehtestab kohaliku omavalitsuse volikogu . </s> </p>
<p> <s> Metsamaks laekub täies ulatuses metsa asukohajärgse omavalitsuse eelarvesse maksuameti kaudu . </s> </p>
<p> <s> Maksust tagastatakse metsaomanikule uue metsa istutuskulud istandiku kahe aasta vanuse saavutamise järel . </s> </p>
<p> <s> Miks maksustada metsaomanikke ? </s> <s> Miks maks läheb vallale ? </s> </p>
<p> <s> Küsimustele annan põhjendatud vastused lähiajal . </s> <s> Praegu vast niipalju , et valla teede esimeseks lõhkujaks on metsamaterjali müüja ja teede ainsaks parandajaks on vald oma peenrahaga . </s> </p>
<p> <s> Samal ajal jaotatakse riigimetsa miljardeid tegelike metsaomanike osaluseta igasse ilmakaarde . </s> <s> Meenutagem - mets aitas omal ajal Eesti krooni . </s> <s> Nüüd on Eesti mets vaba ja aeg aidata ka inimest . </s> </p>
<p> <s> Mida arvate teie sellest ettepanekust ? </s> <s> Veel parem oleks , kui te selle hädajutu kohta küsiksite arvamust mõnelt tuttavalt volikogu liikmelt . </s> </p></div3>
          <div3 type="artikkel"><head> Meie olemegi Eesti </head>
<p> <s> <hi rend="kaldkiri"> 21.02.2002 </hi> </s> </p>
<p> <s> Sulev Vahtre </s> </p>
<p> <s> Lapseeas ja noorpõlves alguse saanud arusaamad ning väärtushinnangud on üldiselt visad püsima ja sageli määrava tähendusega . </s> <s> Edasine elu võib neid korrigeerida ja ümbergi muuta , aga võib ka kinnitust anda ja süvendada . </s> </p>
<p> <s> Sündisin ja kasvasin meie esimesel iseseisvusajal päris keskmises Eesti külas ja keskmises Eesti talus , kus vaieldamatuteks autoriteetideks olid isa ja ema - taluperemees ja taluperenaine . </s> <s> Need on seisused , mille vastu tunnen sügavat lugupidamist tänini . </s> <s> Siinkohal mõned mõtted seoses esimesega . </s> </p>
<p> <s> Lapsena ei jõudnud ma ära imestada , kuidas küll isa oskas kõiki nii paljusid ja erisuguseid talutöid nõnda korraldada , et kõik oli õigeaegselt tehtud , otsustada , mida tuleb teha just täna ( mõnikord poole päeva pealt üle minnes teisele tööle ) , mida teha ise ja mida panna tegema teisi . </s> </p>
<p> <s> <hi rend="rasvane"> Maailmalinna väärilised noormehed </hi> </s> </p>
<p> <s> Tagantjärele mõeldes see muidugi enam nii üle mõistuse käivana ei paista , aga tõele tuleb au anda ja tunnistada , et talumajapidamise juhtimine nõudis ka tollal mitmesuguseid oskusi , et see ei olnud pelgalt tuim töörügamine , vaid vajas ka korraldusvaimu ja mõttetööd , nii jõudu kui mõistust . </s> <s> Kui end tööle pakkunud noormees oma võimete demonstreerimiseks võttis niisugused hangutäied , et hanguvars pooleks läks , saatis isa vägilase minema , sest “ pole õige töömees see , kes tööriista ära lõhub ” . </s> </p>
<p> <s> Vist mitte päris juhuslikult olen viimasel ajal mitmel korral silmitsenud üht fotot 1939. aastast , kus suvisel pühapäeval on üles võetud minu koduküla taluperemehed . </s> <s> Tundsin hästi neid kõiki , sest ega külas suurt midagi varjule ei jäänud , naabrid ise ja nende majapidamised olid kõigi silma all ja kõigile nähtavad . </s> <s> Mehed olid iseloomult ja käitumiselt üsnagi erinevad , igaüks omamoodi isiksus , talud enam-vähem ühtmoodi korras , mitte just näidiseksemplarid , kuid silmanähtavalt iga aastaga edenevad . </s> </p>
<p> <s> Tehti tublisti ja rasket tööd , aga osati seda nõnda organiseerida , et jäi mahti ka hinge tagasi tõmmata . </s> <s> Igas talus käis ajaleht , 1930. aastate lõpul oli kõigil raadio , peeti pühapäevi ja pühi , võeti agaralt osa seltsi- ja üldse nn avalikust elust . </s> <s> Pildil on mehed kvaliteetsetes ülikondades , triiksärkides ja lipsud ees . </s> <s> Eriti nooremate meeste riietus on selline , millises võinuks rahumeeli jalutada iga maailmalinna peatänaval . </s> </p>
<p> <s> Need mehed olid peremehed oma talus , aga nende vaatepiir ulatus kaugemale oma krundi piirikividest . </s> <s> Kindlasti tundsid nad end ka oma riigi peremeestena . </s> </p>
<p> <s> Alatiseks on mulle meelde jäänud üks lause mingilt koduselt jutuajamiselt koolihariduse vajalikkusest , nagu seda tuttav külamees väljendas : “ Haritud inimesi on meil tarvis . ” </s> <s> Asetan rõhu just sõnale meil , mis antud kontekstis tähendas täiesti ühemõtteliselt Eestit . </s> <s> Ütleja jaoks võrdus “ meie ” Eestiga , või - mis teeb sama välja - Eesti “ meiega ” . </s> </p>
<p> <s> Niisugused mehed ei vajanud riigilipu väljapanekuks vabariigi aastapäeval sundust , vaid nad tegid seda kodanikutundest . </s> <s> Ja poisikese hinge jätsid sügavtalvises põhjamaises kodupaigas lehvivad sinimustvalged kangad nii sügava jälje , et hiljaaegu tõstatatud arutelu ristilipu teemal tundub lausa pühaduseteotamisena . </s> </p>
<p> <s> <hi rend="rasvane"> Mõtteviis , millele rajaneb riik </hi> </s> </p>
<p> <s> Meie külas oli kaheksa talu . </s> <s> Aga terves Eestis oli talusid kokku umbes 140 000. </s> <s> See oli suur ja riigile ilmet andev jõud . </s> <s> Enamikus taludes valitses mõtteviis , millel riik võis rajaneda . </s> <s> Seda väites pole siin tahetud kuidagi alahinnata kõiki teisi riigile vajalikke tegevusalasid , mille esindajad samuti peremehe- ja kodanikutunnet kandsid . </s> </p>
<p> <s> On meil praegu sellest midagi õppida ja eeskujuks võtta ? </s> <s> Arvan , et on ja isegi päris palju . </s> <s> Ajad on küll teised , kuid teatud põhiväärtused ikka samad . </s> <s> Omariiklusest paremat kooseluvormi me endale välja mõtelnud ei ole . </s> <s> Ega see praegune Eesti sõja- ja okupatsioonide eelsest nii kardinaalselt ka erine . </s> <s> Väärnähtusi ja viltulaskmisi oli tollalgi küllalt , nendel ei lastud aga üle pea kasvada . </s> </p>
<p> <s> Oleme toonaste riigikodanike otsesed järglased nendelt päritud eelduste ja iseloomuomadustega . </s> <s> Paremat osa sellest pärandist peaksime olema võimelised edasi kandma ja edasi arendama . </s> <s> Ja miks ei võiks siis keskmise kodaniku mõtlemises jälle võrdsustuda meie ja Eesti . </s> </p></div3>
          <div3 type="artikkel"><head> Naised vajavad võrdsust </head>
<p> <s> <hi rend="kaldkiri"> 21.02.2002 </hi> </s> </p>
<p> <s> Sirje Kiin Riigikogu Isamaaliidu fraktsiooni nõunik </s> </p>
<p> <s> <hi rend="rasvane"> Kas poleks jube seis , kui Riigikogus töötaks 18 meest , kõik ülejäänud 83 oleksid naised ? </hi> </s> <hi rend="rasvane"> <s> Aga praegune ? </s> </hi> </p>
<p> <s> Kas keegi on kunagi tellinud artikli või loengu teemal “ Mehed poliitikas ” ? </s> </p>
<p> <s> Ei iialgi , ei keegi , sest mehed poliitikas on ju nii endastmõistetav ja loomulik asi . </s> <s> Mis imeloom on poliitika , et seda meeste pärusmaaks peetakse ? </s> </p>
<p> <s> Sõna “ poliitika ” pärineb kreekakeelsetest sõnadest polis ( Vana-Kreeka linnriik ) ja politikos , mis tähendab riiki . </s> <s> Poliitika on ühiskonna ja riigi toimimist korraldav sihiteadlik ja järjekindel tegevus , ütleb entsüklopeedia . </s> <s> Ühesõnaga : poliitika on ühise asja ajamine . </s> </p>
<p> <s> Aga miks peaksid ühist asja ajama ainult mehed ? </s> <s> Ühiskond koosneb ju naistest ja meestest . </s> </p>
<p> <s> <hi rend="rasvane"> Kes toob praegu kastaneid tulest ? </hi> </s> </p>
<p> <s> Patriarhaalse , s.t mehekeskse ühiskonna kombel on meil sajandeid harjutud mõtlema , et mees on nii perekonna- kui ka riigipea . </s> <s> Naisele öeldakse lohutuseks : sina oled kael , mis pead keerab . </s> </p>
<p> <s> Tagajärjeks on agressiivne , ründav ja alistav ajalugu , mida on tuhandeid aastaid kirjutatud kui sõdade ajalugu , mitte kui perekondade , suguvõsade või rahuaja eluviiside ajalugu . </s> </p>
<p> <s> Kujutlegem korraks Eesti viimast kümmet aastat selliselt , et Edgar Savisaare asemel oleks Keskerakonda juhtinud Siiri Oviir . </s> </p>
<p> <s> Kas meil oleks siginenud säärast teravat valusat sisepoliitilist vastasseisu , nagu see nüüdseks on välja kujunenud ? </s> </p>
<p> <s> Kas pärast eelmisi parlamendivalimisi oleks president Lennart Meri nimetanud peaministri kandidaadiks valimised võitnud erakonna esinaise ? </s> </p>
<p> <s> Arvan , et oleks . </s> <s> Savisaar jäi ju 1999. aasta märtsis peaministri kandidaadiks nimetamata mitte presidendi jonni pärast , vaid ühelainsal põhjusel . </s> </p>
<p> <s> Savisaar ise oli oma suures poliitilises tarkuses mänginud Keskerakonna pikkadeks aastateks opositsiooninurka , sest oli korduvalt osutunud koostöövõimetuks ja ebausaldusväärseks poliitiliseks partneriks . </s> </p>
<p> <s> Siiri Oviir on väga koostööaldis poliitik ning hea suhtleja . </s> <s> Küllap oleksid meid tema peaministrikäe all valitsenud loogilisemad kesk- ja parempoolsete erakondade liidud , mis suutnuks leevendada ühiskonna pingeid märksa sujuvamalt , kui see on õnnestunud sisemiselt keerulistes koalitsioonides , kus olid koos nii parempoolseimad reformistid kui ka vasakpoolsed sotsiaaldemokraadid . </s> </p>
<p> <s> Isamaaliit on Keskerakonnale kuluaarides korduvalt märku andnud , et kui erakonna esimees poleks Edgar Savisaar , oleks koostöö võimalik ja tõenäoline nii Tallinna linnas kui ka Toompeal . </s> <s> Ära oleksid jäänud mitmed valitsuskriisid ja Eesti sisepoliitika kulgenuks märksa sõbralikumas vaimus . </s> </p>
<p> <s> Ent “ oleks ” on paha abiline . </s> <s> Tagantjäreletarkus ei aita kedagi . </s> <s> Üle oma varju ei hüppa . </s> </p>
<p> <s> Tõsi küll , uues valitsuses on seekord rekordarv naisministreid , kaasa arvatud suurte kogemustega sotsiaalminister Siivi Oviir . </s> <s> Kahjuks on põhjust oletada , et seekord usaldati naisi justkui rohkem pigem pragmaatilisel või isegi küünilisel eesmärgil . </s> </p>
<p> <s> Milline mees tahaks või viitsiks minna vahetult enne valimisi ministrina opositsiooni turmtule alla ? </s> <s> Eks ikka naised too jälle kastanid tulest välja . </s> </p>
<p> <s> Pealegi on tegu vaid mõne-teistkuulise vahevalitsusega , kus nagunii midagi suurt ära teha ei jõua - nii mõtles ilmselt kogenud meespoliitik ja keeldus ministriportfelli võtmast , keskendudes parem eelseisvatele valimistele . </s> </p>
<p> <s> Kui kandideerisin mullu suvel ainsa naisena meie erakonna peasekretäri kohale , ütles üks hea meeskolleeg , juhatuse liige , lausa otse ja ausalt , et ehkki ta peab mind kolme meeskandidaadiga võrreldes pädevaimaks , ei saa ta siiski kuidagi minu poolt hääletada sel lihtsal põhjusel , et olen naine . </s> </p>
<p> <s> Ning lisas selgituseks : mitte et tema oleks nii eelarvamuslik , aga Eesti ühiskond on paraku selline ja seda tuleb arvestada . </s> <s> Nii läkski : peasekretäriks valiti tubli mees . </s> <s> 14-liikmelise juhatuse ainus naisliige valis samuti mehe , ehkki erakonna naiskogu oli esitanud naise kandidatuuri . </s> </p>
<p> <s> Kuigi tulemus oli ette teada , kandideerisin siiski puht põhimõtte pärast , et harjutada erakonnakaaslasi naiskandidaadi võimalikkuse mõttega . </s> <s> See oli ka mulle endale õpetlik kogemus . </s> </p>
<p> <s> Meeskolleegil on tuline õigus , tema sõnu kinnitavad sotsioloogilised uurimused ja valimistulemused : nii naised kui mehed eelistavad valimistel valida mehi . </s> <s> Naiste solidaarsust valimistel on praegu veel vara oodata , ehkki nooremad naised on pisut rohkem valmis naist valima . </s> </p>
<p> <s> Meestega on lugu üllatuslikult vastupidine . </s> <s> Mida parempoolsema ilmavaatega , parema sissetulekuga ja noorem mees , seda kindlamalt valib ta mehe . </s> <s> Selles suhtes erineme praegu tuntavalt arenenud Euroopa riikidest , sest seal on suund risti vastupidine . </s> <s> Lääne noored haritud mehed usaldavad valimistel või töökohtadel rohkem naisi kui vanemad ja vähem koolis käinud mehed . </s> </p>
<p> <s> Ehkki keskastme juhtidest on meil kolmandik targad naised , sulgeb ühiskonna tipus naistele tee otsekui nähtamatu klaassein . </s> <s> See asjaolu on üllatanud mitmeid Eestis pikemalt elanud-töötanud välismaalasi . </s> <s> Nad küsivad : millest see tuleb ? </s> <s> Kas me oskame või tahame neile vastata ? </s> </p>
<p> <s> Jaanuaris korraldas Isamaaliit koostöös Pro Patria koolituskeskuse ja Konrad Adenaueri Fondiga Tallinnas konverentsi “ Eestluse elujõud ” . </s> <s> Seal esines üllatava ettepanekuga noor mees Andrei Hvostov . </s> <s> Ta arvas , et eestluse ainus pääsetee oleks see , kui iga naine saaks valimistel lisaks enda häälele nii mitu häält , kui mitu alaealist last tal on . </s> <s> See on hea mõte . </s> </p>
<p> <s> Usun koos Andrei Hvostoviga , et Eesti ühiskond muutuks naiste võimulepääsu korral teistsuguseks . </s> </p>
<p> <s> Ent Hvostov soovib veel rohkemat : et kogu meie poliitika muutuks naistekeskseks , et edaspidi ei annaks teemat mehed , vaid naised . </s> <s> Sellega ei saa mina kuidagi nõus olla . </s> <s> Me ei vaja ei matriarhaati ega patriarhaati . </s> <s> Me ei vaja ei meeste ega naiste ülemvõimu . </s> <s> Me vajame võrdsete koostööd . </s> <s> Võrdsete õiguste ja kohustustega . </s> </p>
<p> <s> Kujutlege korraks , et Riigikogus töötaks vaid 18 meest , kõik ülejäänud 83 rahvaesindajat oleksid naised . </s> <s> Oleks ju ebanormaalne ? </s> <s> Vaat et jube ? </s> <s> Aga miks te , head meeslugejad ja meesvalijad , arvate , et naised praegu end hästi tunnevad ? </s> </p>
<p> <s> Kui me praegust naiste-meeste vahekorda ühiskonna juhtimisel normaalseks peame , siis oleks kummalgi osapoolel aeg küps küsida , miks ? </s> </p>
<p> <s> <hi rend="rasvane"> Tasakaal tagasi ! </hi> </s> </p>
<p> <s> Eesti ühiskond on tasakaalust väljas mitmes mõttes , aga üks suuremaid ebavõrdsuse allikaid on meeste ja naiste väga erinev osakaal ühiste otsuste tegemisel . </s> </p>
<p> <s> Olen sügavalt veendunud , et Eesti elu oleks märksa soojem , pehmem , pere- ja lastelembesem , kokkuvõttes ka meestesõbralikum ja tervislikum , kui naised saaksid meestega võrdselt otsustada riigieelarve eelistuste üle . </s> <s> Iive tõuseks ja suremus langeks . </s> <s> Mehed elaksid märksa kauem . </s> </p>
<p> <s> Veendumust kinnitavad mitmed Lääne-Euroopa riikides tehtud sotsioloogilised uuringud : mida võrdsem on naiste ja meeste olukord riigis , mida rohkem naised osalevad riigielu juhtimisel , seda rohkem on eluga rahul nii mehed kui naised . </s> <s> Naised ei vaja mitte võimu , vaid võrdsust . </s> </p>
<p> <s> Feministlik loll jutt , arvate teie ? </s> <s> Täpselt , just see , et te nii mõtlete , ongi põhjus , miks ma täna seda juttu teile kirjutan . </s> <s> Alustage uuesti algusest . </s> </p></div3>
        </div2>
        <div2 type="rubriik">
          <head> Kommentaar </head>
          <div3 type="artikkel"><head> Vabaduse ja elu hind </head>
<p> <s> <hi rend="kaldkiri"> 21.02.2002 </hi> </s> </p>
<p> <s> <hi rend="rasvane"> Toomas Paul </hi> </s> </p>
<p> <s> Igal asjal on hind ja tema eest peab maksma . </s> <s> Ka vabadusel . </s> <s> Iisraeli lapsed nurisesid kõrberännakul Moosese vastu ning himustasid tagasi Egiptuse lihapottide juurde . </s> <s> Just nagu eestlased , kes praegu virisevad : kas me sellist riiki tahtsime ? </s> <s> Ei tahtnud . </s> <s> Vennad , meid on petetud ! </s> </p>
<p> <s> <hi rend="rasvane"> Teeni ja armasta </hi> </s> </p>
<p> <s> Vabadus on üks inimlikke nähtusi , koguni eriti inimlik nähtus . </s> <s> Ka inimene ei ole sõltumatu välistingimuste mõjust , kuid tingimused ei seo teda täielikult . </s> <s> Lõppude lõpuks on see siiski tema teha , kuivõrd ta nendele alla jääb . </s> <s> Inimene võib tõusta tingimustest kõrgemale , inimlikkuse dimensiooni . </s> <s> Käitumist ei määra niivõrd olud , millesse inimene satub , kui otsused , mida ta siis langetab . </s> <s> Tema peab otsustama , kas trotsida tingimusi või anda neile järele , teiste sõnadega : kas ta laseb oma käitumist mõjutada , ja kui laseb , siis mil määral . </s> </p>
<p> <s> Inimese vabadus sisaldab võimet endast distantseeruda . </s> <s> Oluline ei ole mitte hirm või mis tahes tunded meid ühel või teisel puhul valdavad , vaid see , kuidas me toimime . </s> <s> Mida me hindame ja oluliseks peame . </s> <s> Hoiak on meie valida . </s> </p>
<p> <s> Oma tegude mõistmises , eriti aga tehtud vigade tunnistamises avaldub suutmine ennast eemalt silmitseda . </s> <s> Just sellest võimest jääme ilma , kui veeretame kogu süü väliste tingimuste kaela . </s> <s> Kas kellestki saab pätt või pühak , ei ole ette määratud . </s> <s> Pärilikkus ja kasvatus annavad üksnes materjali , mille abil end üles ehitada . </s> </p>
<p> <s> Teeme rumalasti , kui ei erista põhjust ja põhjendusi , põhjustatust ja tingitust . </s> <s> Milles seisneb nende vahe ? </s> <s> Kui keegi koorib sibulat , hakkavad ta silmad kipitama . </s> <s> Pisaratel on põhjus , aga nutuks pole põhjust . </s> <s> Mägironijat , kes on jõudnud nelja tuhande meetri kõrgusele , võib vallata ängistus . </s> <s> Sellel võib olla põhjus või ainult põhjendus . </s> <s> Hapnikupuudus on hingeldamise põhjus . </s> <s> Kui alpinist aga teab , et ta pole piisavalt treeninud , siis ei ole tema hirm põhjustatud , vaid põhjendatud . </s> </p>
<p> <s> Olla inimene tähendab võimet pühenduda millelegi muule peale oma isiku , teenida oma eluga kedagi või midagi peale iseenda . </s> <s> Pelgalt endale elav inimene on armetu ja hõlpsalt manipuleeritav olend , kes peab iga hinna eest oma elunatukese külge klammerduma . </s> </p>
<p> <s> Silma nägemisvõime on kummalisel kombel seotud tema suutmatusega näha iseennast . </s> <s> Kui silm näeb iseennast , reedab see , et tema talitlemine on häiritud . </s> <s> Kui mul on kae , siis ma näen midagi pilvetaolist : minu silm näeb kaed . </s> <s> Või kui mul on glaukoom , siis ma näen vikerkaarevärve valgusallikate ümber : minu silm tajub glaukoomi põhjustavat pinget . </s> <s> Normaalselt funktsioneeriv silm ei näe iseennast , ta vaatab endast läbi . </s> <s> Samamoodi on inimene inimolend niivõrd , kuivõrd ta vaatab endast üle ja unustab iseenda , andudes millegi teenimisele või kellegi armastamisele . </s> </p>
<p> <s> <hi rend="rasvane"> Koiduni öö kaudu </hi> </s> </p>
<p> <s> Elu väärtus on selles , et teda saab millegi suurema vastu ära anda . </s> <s> Meie rahval on tulnud ränkadest katsumustest läbi minna . </s> <s> Ent just rindel ja laagris on ilmnenud elu transtsendentsus , viitamine endast kõrgemale . </s> <s> Isegi kui paljud tollal hirmunult küsisid : kas ma jään ellu ? - sest kui ei jää , siis justkui poleks kannatamisel mõtet - , oli neid , kelle küsimus kõlas : kas mu kannatusel , kas mu surmal on mõte , sest muidu poleks ka ellujäämisel mõtet . </s> <s> Elu , mis sõltub juhuse armust , üksnes sellest , kas pääsetakse eluga või mitte , ei muutu mõttekaks seigast , et juhtumisi jäädaksegi ellu . </s> </p>
<p> <s> Näiliselt mõttetute kannatuste ja ohvrite varjust tuleb ilmsiks tingimatu mõttekus , mis kätkeb endas ka kannatuse ohvrite ja surma mõtet . </s> <s> Äärmuslikes olukordades on tulnud endale selgeks teha elu ja surma viimne tähendus . </s> <s> Selles selgusele jõuda - ja siis sirge seljaga surmale vastu astuda . </s> <s> Teades oma elu hinda . </s> </p>
<p> <s> Kahlil Gibran on öelnud : inimene ei jõua võibolla teisiti koiduni kui öö tee kaudu . </s> <s> Asi pole selles , kas keegi pidi Vabadussõja lahingutes eluga hüvasti jätma . </s> <s> Varem või hiljem peame siit minema kõik . </s> <s> Küsimus on pigem selles : kas meil ikka on midagi , mida endast maha jätta sel päeval , kui meie aeg otsa saab ? </s> </p></div3>
        </div2>
        <div2 type="rubriik">
          <head> Sõna sekka </head>
          <div3 type="artikkel"><head> Kaheks jagab suhtumine </head>
<p> <s> <hi rend="kaldkiri"> 20.02.2002 <bibl> <author> Annika Poldre </author> </bibl> </hi> </s> </p>
<p> <s> Näitus “ Kaks Eestit ” Pärnus Moodsa Kunsti Keskuses paneb õlgu kehitama ja küsima : kus on kunst ? </s> </p>
<p> <s> Piilusin minagi seal seinaprao vahelt videot presidendi vastuvõtust ja sattusin nägema , kuidas presidendipaari tervitasid põllumajanduskooli juht , kodanik , kes invarahva heaks aastaid tegutsenud , kooliõpetaja , kirjanik , ja selle kõige peale küsiks : noh , ja siis ? </s> </p>
<p> <s> Usun , et nende jaoks , kes ainult kord elus sellele pidulikule sündmusele pääsevad , on see üks suurpäevi , millest on palju kõnelda nii enne kui pärastki veel . </s> <s> Nagu me ei sõida kõik olümpiamänge vaatama ega isegi laulupeole mitte , vaid istume sel puhul televiisori ette , nii on loomulik seda teha ka vabariigi aastapäeval . </s> </p>
<p> <s> Kas oleksime õnnelikumad , kui televisioon vastuvõttu üle ei kannaks ? </s> <s> Siis oleks põhjust kadetsemiseks veel rohkem . </s> </p>
<p> <s> Kõik need peetud rõivad , mis Pärnu näitusesaalis ripuvad , äratavad aga eelkõige nostalgiat . </s> <s> Oleme kõik selliseid kandnud ja mõnigi seitsmekümnendate rõivas on taas moes . </s> <s> Ega riie riku meest , ütleb vanasõna , pigem annab aimu kandjast ja tema väärtushinnangutest . </s> </p>
<p> <s> Hoopis küsitav oli minu meelest prügikastist , küll uhiuuest ja puhtast , leiva jagamine näituse avamisel . </s> <s> Kui kunstnik tahab teha heategu , mingu sinna , kus on kodutute varjupaik ja jagagu seal leiba . </s> </p>
<p> <s> Neid inimesi , kes hädas , pole vaja tuua näitusesaali , et nende abil sündmust korraldada . </s> <s> Heategu ei vaja kõmu ega pildi-promot ega jaga Eestit kaheks . </s> <s> Suur osa tasuta heategijaid tegutseb nii , et me ei kuule ega teagi nende tegemistest . </s> </p>
<p> <s> Kust aga läheb siis joon kahe Eesti vahel ? </s> <s> Kui seda üldse on , siis võibolla on kaalukausil kadedus ja kaastunne . </s> </p></div3>
        </div2>
        <div2 type="rubriik">
          <head> Nädala nägu </head>
          <div3 type="artikkel"><head> Nädala nägu </head>
<p> <s> <hi rend="kaldkiri"> 20.02.2002 </hi> </s> </p>
<p> <s> <hi rend="rasvane"> Teisipäeval avati Tallinnas kontradmiral Johan Pitka mälestusmärk . </hi> </s> </p>
<p> <s> Liiv , Viiding ja Kunder ning Jannsen ja Käis , Kõpp , Kotkas ja Aavik - mis ühist neis näis ? </s> <s> Või Laidoner , Pitka ? </s> <s> Ehk kehtib see tees : kes nimeks saab Juhan , on saatusemees ? </s> </p>
<p> <s> <hi rend="rasvane"> A. Itskok </hi> </s> </p></div3>
        </div2>
        <div2 type="rubriik">
          <head> Loodus </head>
          <div3 type="artikkel"><head> Suurkiskjatel algas Euroopa põli </head>
<p> <s> <hi rend="kaldkiri"> 20.02.2002 <bibl> <author> Viio Aitsam </author> </bibl> </hi> </s> </p>
<p> <s> <hi rend="rasvane"> Hunt , karu ja ilves on saanud euroliidu mallides ohjamis- ja kaitsekorralduskava </hi> </s> </p>
<p> <s> <hi rend="rasvane"> Kava koordineerija , aasta algusest keskkonnaministeeriumis töötav Peep Männil , mis nüüd suurkiskjatega seoses muutub ? </hi> </s> </p>
<p> <s> Siiani on hundi , ilvese ja karu ametlik loendus tuginenud rohkem hinnangutel . </s> <s> Nüüd hakatakse andmeid üha enam täpsustama ja täpsemaid metoodikaid kasutama . </s> <s> Vaid täpsemate loendusandmete põhjal saab suurkiskjate kaitset ja kasutamist ehk reguleeritud küttimist paremini korraldada . </s> </p>
<p> <s> Karu , hunt ja ilves on ELi riikides rangelt kaitstavad liigid , välja arvatud mõni riik , kus nende loomade populatsioonid on heas seisus . </s> <s> Eestis on kõik kolm populatsiooni heas seisus ja vaja on lubada ka küttimist . </s> </p>
<p> <s> Kuna tahame astuda ELi , peame asju korraldades arvestama liidu vastavate seadustega . </s> <s> Mu põhitöö lähtub sellest . </s> <s> Peamine on suurkiskjad , ent tööd võib tulla juurde , kuna ELi tähtsusega liike on veel , näiteks kobras . </s> </p>
<p> <s> <hi rend="rasvane"> Suurkiskjast eksikülaline on Eestis ahm . </hi> </s> <hi rend="rasvane"> <s> Millal viimati ahmi nähti ? </s> </hi> </p>
<p> <s> Vist viimased kakskümmend aastat pole nähtud . </s> </p>
<p> <s> <hi rend="rasvane"> Kas täpsem loendus tähendab seda , et ka ilveseid ja hunte hakatakse soo ja vanuse täpsusega seirama jälgede järgi , nagu mullu karu ? </hi> </s> </p>
<p> <s> Uut moodi karuseirest oli väga palju kasu . </s> <s> Esimest korda saime andmeid populatsiooni struktuuri ja juurdekasvu kohta . </s> <s> Ka hundi ja ilvese puhul on plaanis meetodeid uuendada ja ühtne seiresüsteem välja töötada . </s> </p>
<p> <s> See peaks olema võimalikult sarnane naaberalade süsteemiga , et saaks andmeid võrrelda . </s> <s> Seiresüsteemi väljatöötamine on minu peal . </s> </p>
<p> <s> Tahaksin sellega valmis saada esimese poolaasta jooksul . </s> </p>
<p> <s> Kindlasti tahaks selle siis ka käiku lasta . </s> <s> Selleks tuleb jahimehi koolitada . </s> <s> Minu ettekujutuse järgi peavad põhiosa loendustööst metsas ära tegema koolitatud jahimehed . </s> </p>
<p> <s> Suuremat rõhku tuleb panna ka teadustööle . </s> <s> Eestis on potentsiaalsed uurijad - teadlased ja tudengid - olemas , aga samas teame oma suurkiskjatest vähe . </s> </p>
<p> <s> <hi rend="rasvane"> Ohjamis- ja kaitsekorralduskavas on hulk teemasid , mis vajaks uurimist . </hi> </s> <hi rend="rasvane"> <s> Kust te selleks raha saate ? </s> </hi> </p>
<p> <s> Osa saab riigieelarvest , osa peaks saama Keskkonnainvesteeringute Keskusest ja ka rahvusvahelistest ühisprojektidest . </s> </p>
<p> <s> <hi rend="rasvane"> Üks suur muutus , mille Riigikogu jah-sõna ootav uus jahiseadus kaasa toob , on siis see , et ka hundist saab suuruluk . </hi> </s> </p>
<p> <s> Jah . </s> <s> Siiani oli ta sisuliselt lindprii , nüüd saab oma kindla jahiaja ja tulevikus ka küttimiskvoodi . </s> </p>
<p> <s> <hi rend="rasvane"> Kas jahimeestel on kerge harjuda hundijahi ajaga ? </hi> </s> </p>
<p> <s> Usun , et see väga valus pole . </s> <s> Tulevane jahikeeluaeg hõlmaks kevadet ja varasuve ehk pesakonna üleskasvatamise aega , millal tegelikult ka praegu jahti ei peeta . </s> </p>
<p> <s> Valusam on võibolla kvootide määramine . </s> <s> Et kui mõnes piirkonnas on huntide arv väike ja tuleb näiteks aastakvoodiks null määrata . </s> </p>
<p> <s> <hi rend="rasvane"> Kas teie arvates võib hunte ja ilveseid täpsema loenduse puhul rohkem või vähem olla kui seni teada ? </hi> </s> </p>
<p> <s> Praegu pole suurt üleloendust ühegi liigi puhul . </s> <s> Arv on suhteliselt õige , vahel on olnud veidi ala- , vahel üleloendust . </s> </p>
<p> <s> Tendents on selline , et kui arvukus hakkab tõusma , siis loendatakse vähem , ja kui langema , siis rohkem . </s> </p>
<p> <s> <hi rend="rasvane"> Aastati võttes on huntide ja ilveste arv praegu vist 90ndate kõrgseisust allapoole minemas . </hi> </s> </p>
<p> <s> 90ndate keskel oli arvukuse tipp . </s> <s> Teine eelmise sajandi tipp oli 50ndate alguses . </s> <s> Ilveste arv on vähem langenud , aga hunte on umbes neli korda vähem . </s> </p>
<p> <s> <hi rend="rasvane"> Kas arvukuse vahepealset kasvu võib seostada ühiskonnakorra järsu muutusega ? </hi> </s> </p>
<p> <s> Tõenäoliselt jah . </s> <s> Kui olid kütusekriisid ja segane majanduslik olukord , lasti hunte mitu aastat järjest vähe . </s> <s> Seetõttu kasvas nende arv järsult . </s> <s> Siis muutus küttimine aktiivseks ja nüüd on hunte Eesti kohta normaalselt või isegi natuke alla selle . </s> </p>
<p> <s> <hi rend="rasvane"> Vist ongi kõige suurem oht suurkiskjate asurkondadele üleküttimine . </hi> </s> </p>
<p> <s> Eesti tingimustes jah . </s> <s> Teine oht on see , et kui näiteks millegipärast jaht täiesti kinni pandaks , tekiks salaküttimine . </s> <s> Ranget kaitset oleks vaja , kui arvukus muutuks väga väikeseks , aga praegu pole näha , et lähiajal midagi sellist juhtub . </s> </p>
<p> <s> <hi rend="rasvane"> Kavas on juttu sellest , et Eesti karupopulatsioon on üsna isoleeritud , mistõttu sellele võivad ohtlikuks saada piiritõkked . </hi> </s> </p>
<p> <s> Selleks et poleks geneetilist vaesumist , on hea , kui mingi vahemiku tagant tuleks üle piiri Venemaalt karude sekka uut verd . </s> <s> Mingil määral on migratsiooni olnud . </s> <s> Ma hästi ei usu , et Vene piiritõkked seda päriselt takistada saaks . </s> </p>
<p> <s> Võrreldes hundi ja ilvesega , on karul siiski natuke kehvem seis . </s> <s> Eesti ja Läti vahel piiritõkkeid pole ning võib rääkida meie ühistest hundi ja ilvese populatsioonidest . </s> </p>
<p> <s> Karusid on Lätis aga vaid mõni üksik , tõenäoliselt Eestist välja rännanud isendid . </s> </p>
<p> <s> <hi rend="rasvane"> Kava näeb ette propagandat , et inimesed suurkiskjatest rohkem teaksid ning et loomade maine ei langeks . </hi> </s> </p>
<p> <s> Eestlased on vist harjunud kiskjatega ja üldse anastajatega , kes neile küll võibolla ei meeldi , aga kelle suhtes kehtib tolerants . </s> <s> Hunt peaks olema inimesele metsloomadest kõige suurem konfliktiallikas . </s> </p>
<p> <s> Tiit Randveeru tehtud uurimus näitas , et neisse suhtutakse siiski küllaltki hästi . </s> <s> Mittevaenulikku suhtumist näitavad isegi need , kelle loomakarjast hundid matti on võtnud . </s> </p>
<p> <s> Kõige suuremad konfliktid on suurkiskjatel vist jahimeestega , kes näevad neis konkurente . </s> </p>
<p> <s> <hi rend="rasvane"> Kas see tähendab suhtumist , et ilvesed tuleb maha lasta , kuna nad söövad metskitsed eest ära , ja hundid , sest nad söövad metssead ja põdrad eest ära ? </hi> </s> </p>
<p> <s> Osal jahimeestest on see arvamus , sellist ühekülgset suhtumist tuleb muuta . </s> <s> Enamik jahimehi siiski saab aru liigilise mitmekesisuse tähtsusest ja suurkiskjate eksistentsi vajadusest meie looduskeskkonnas . </s> </p>
<p> <s> <hi rend="rasvane"> Kõik me oleme lapsepõlves lugenud muinasjutte , kus hunt on kuri ja paha loom , kellele tuleks ots peale teha . </hi> </s> <hi rend="rasvane"> <s> See kujundab hoiakuid . </s> <s> Miks muinasjutuhunt on kuri ja paha ? </s> </hi> </p>
<p> <s> Ju see tugineb millelegi . </s> <s> Võimalik , et mingil varasemal perioodil oli hundi looduslik toidubaas nõrk ja arvukus kõrge . </s> <s> Ajaloost on tõesti teada ka inimsööjaid hunte . </s> <s> Teine konflikt on läbi aegade karjakasvatajatega . </s> <s> Ilvese ja karuga on inimesel sel pinnal hoopis vähem pistmist . </s> </p>
<p> <s> Eks olegi mu töö nüüd selles ka , et rääkida : muinasjutt on üks ja tegelikkus teine , hunti kartma ei pea . </s> <s> Hulkuvad koerad on tunduvalt ohtlikumad kui kõik suurkiskjad kokku . </s> </p>
<p> <s> <hi rend="rasvane"> Kas siis , kui meil suurkiskjaid poleks , oleksid metsad metsikuid kasse ja koeri täis ? </hi> </s> </p>
<p> <s> Tõenäoliselt hoiab huntide ja ilveste arv vaos nii hulkuvate kasside-koerte kui ka väikekiskjate arvukust . </s> <s> Karu on omamoodi loom , aga hunt ja ilves on toiduahela tipus olijad . </s> <s> Peale inimese neil vaenlasi pole . </s> <s> Kui nemad sealt tipust ära kaoks , kaoks ka looduslik tasakaal . </s> </p>
<p> <s> <hi rend="rasvane"> Metskitsed on ilveste põhitoit . </hi> </s> <hi rend="rasvane"> <s> Kas see mõjutab metskitsede arvu ? </s> </hi> </p>
<p> <s> Kõige teravam aeg oli 90ndate keskel , kui ilveste ja huntide arvukus oli ühel ajal kõrge . </s> <s> Siis oli tõesti näha , et nii metskitse kui metssea arv hakkas langema . </s> <s> Metskits on mõlema saakloom . </s> <s> Praegu on nii metskitsede kui ka metssigade arvukus tõusujoonel . </s> <s> Metskitsedel on see aeglasem , kuna nad on suhteliselt paiksed ja neil on ka järglaskond pisem . </s> </p>
<p> <s> Võibolla paari aasta pärast , kui metssigade arv liiga suureks peaks minema , arvatakse , et hunte oleks võinud rohkem alles jääda . </s> </p>
<p> <s> <hi rend="rasvane"> Tulevikus võib siis nii olla , et kui metskitsede arv läheb liiga suureks , tuleks ilveste küttimise kvooti vähendada ? </hi> </s> </p>
<p> <s> Paljude ulukite puhul on nii , et kui arv on tõusnud liiga kõrgele , järgneb sellele järsk langus . </s> <s> Sageli tekitavad seda tiheda asustuse tõttu levima hakkavad haigused või jääb toitu väheks ja territoorium kitsaks . </s> <s> Ilves ja jahimees on need , kes peaksid suutma hoida , et metskitsede asustustihedus liiga suureks ei muutuks . </s> </p>
<p> <s> <hi rend="rasvane"> Tähendab see ka seda , et olete küll suurkiskjate ohjamise ja kaitse koordinaator , kuid tegelikult peate jälgima ka nende saaklooma-asurkondade seisundit ? </hi> </s> </p>
<p> <s> Peamiselt puudutab see kitse . </s> <s> Hunt on laiema toiduspektriga , kuid ilvese põhitoit on metskits , jänes ning mõningal määral rebane . </s> <s> Jäneseid on vähe . </s> <s> Ma pean tõesti seisma ka selle eest , et metskitsede arv liiga madalale ei langeks . </s> </p>
<p> <s> <hi rend="rasvane"> Kas hakkate koondama infot koduloomade murdmise ja mesilate ründamise kohta ? </hi> </s> </p>
<p> <s> Hakkame . </s> <s> Meil on plaanis sel aastal teha maakondades suurkiskjate ekspertide koolitust . </s> <s> Kui on teatatud sellisest ründest , peab olema spetsialiste , kes suudaksid seda hinnata ja liigiti selgeks teha , kes tegutses . </s> <s> Kahjustuste puhul tuleks võtta kontakti maakondlike keskkonnateenistustega . </s> </p>
<p> <s> <hi rend="rasvane"> Kas hakkate ka kompensatsiooni maksma ? </hi> </s> </p>
<p> <s> Kuni suurkiskjad range kaitse all pole - ei , see on kindlustuse rida . </s> <s> Teine asi , kui kahjukannatajal on leping kohaliku jahiseltsiga , et see võib ta maadel jahti pidada , ja lepingusse on sisse kirjutatud ka ulukikahjude hüvitamise tingimused . </s> </p>
<p> <s> Kui tekivad nn nuhtlusloomad , näiteks hunt , kes hakkabki ainult karjas käima , või karu , kes spetsialiseerub mesilatele , on jahimeeste asi sekkuda . </s> <s> Keskkonnaministeeriumil on õigus välja anda erilubasid küttimiseks väljaspool jahiaega . </s> </p></div3>
        </div2>
        <div2 type="rubriik">
          <head> Ilm </head>
          <div3 type="artikkel"><head> Läind kui läinud aasta lumi </head>
<p> <s> <hi rend="kaldkiri"> 20.02.2002 </hi> </s> </p>
<p> <s> <hi rend="rasvane"> Paraku on talispordialad kõige ilmatundlikumad </hi> </s> </p>
<p> <s> “ Millal soojaks läheb ? ” küsis poole kuu eest mükoloog Ain Raitviir . - “ Kas siis praegu küllalt soe pole ? ” - “ Seeni hakkab tulema alles 8-9 kraadi juures ! ” </s> </p>
<p> <s> Millal see neetud vihm lõpeb , kas lund ja külma veel tuleb , pärisid samal ajal ilmateenistuse sünoptikuilt Tartu maratoni korraldajad . </s> </p>
<p> <s> <hi rend="rasvane"> Iga neljas sõitmata </hi> </s> </p>
<p> <s> Kuigi loeme Eestit põhjamaade hulka , on kümnel korral neljakümne kolmest aastast meie spordi tippüritus jäänudki vaid unistuseks - lund on nappinud . </s> <s> Ja mitte ainult lund , vaid ka külmakraade jääb sageli vajaka : viiel aastal lõpetati sõit suure sula või vihma käes . </s> </p>
<p> <s> Tänavu , kümnendal veerpalukuu ( viienda kuu ristis rahvas maekuuks ) päeval , kirus Arula kandis maratoni viimaseid meetreid läbiv veesuuskur : “ Järgmine kord võtan lestad kaasa ! ” </s> </p>
<p> <s> Meenutagem , et 1965 katkestas iga viies , sest puusuusad keeldusid lobjakas libisemast , aasta hiljem jõudsid Tartust Otepääle vaid pooled startinuist . </s> <s> 1998. aasta maraton algas 6° külmaga , lõppes aga poolepügalases soojuses . </s> </p>
<p> <s> Pole midagi parata : talispordialad on üldse vist kõige ilmatundlikumad . </s> <s> Sankt Moritzi OMil katkestas sula kiiruisutamise võistlused , järgmistel mängudel suusahüppajad lausa plärtsatasid vette , suusamaraton käis sõna otseses mõttes üle kivide ja kändude . </s> <s> Lumepuuduse ning sooja ilma tõttu on ära jäänud mäesuusatamise MM-võistlusi . </s> </p>
<p> <s> Albertville'i olümpial tuli laskesuusatajail võistelda käsnmärjal rajal , lisaks häiris veel tihe udu ( Urmas Kaldvee : “ Panin umbes ! ” ) . </s> <s> Ka soolajärvelinnas teeb olümpiailm , eriti tuul , aeg-ajalt korraldajaile peavalu . </s> </p>
<p> <s> Veebruari keskpaik peaks kliimaandmeil olema maratoniks parim aeg nii lumerohkuselt kui külmakraadidelt , arvab ülikooli klimatoloog Jaak Jaagus . </s> <s> Lumikatet on Eesti ilmajaamades mõõdetud alates talvest 1891/1892 . </s> </p>
<p> <s> Lumepäevade arv näitab selget kahanemise tendentsi . </s> <s> Valge maaga pikad talved esinesid enamasti möödunud sajandi esimesel poolel , viimati oli kena lumega veebruar 1999 , kui Elvas oli lund isegi 40 cm ümber . </s> </p>
<p> <s> Parimad suusatalved jäid aga 1980. aastate keskpaika , siis jätkus nii lund kui võistlejaid . </s> </p>
<p> <s> Poolsajandi jooksul on veebruari keskmine õhutemperatuur tõusnud Tartumaal 2,9 ° . </s> <s> Ühtede hinnangute ( mudelarvutuste ) järgi saab viiekümne aasta pärast suusatada Eestis vaid kõrgustikel . </s> <s> Teiste alusel pole asi veel nii hull : lumikatte näitajatel eksisteerivad 13- kuni 17aastase perioodiga võnkumised . </s> </p>
<p> <s> Tartu maratoni korraldaja Alar Arukuusk nentis , et kõige parem oleks muidugi valida suursõidu aeg iga talv vastavalt ilmale , mis on aga võimatu : võistlus peab toimuma veebruari teisel nädalavahetusel . </s> </p>
<p> <s> Pealegi on Eesti ilmastik muutlik . </s> <s> Väga soojade küünlakuude , nagu näiteks oli 1995 , naabruses esines väga külmi ( nt 1994 ja 1996 ) . </s> </p>
<p> <s> On arvamusi valmistada ette kaks varurada , üks Haanjas ja teine Aegviidus . </s> <s> Ka lumevaesel talvel 1991/1992 , kui Võrus oli maa põhiliselt paljas , püsis vaid kümmekonna kilomeetri kaugusel “ kõrgmägedes ” lumi pea märtsi lõpuni ! </s> </p>
<p> <s> Nullilähedaste temperatuuride korral loeb iga poolsada meetrit üle merepinna : teatavasti langeb temperatuur keskmiselt 0,6 kraadi iga saja meetri kohta . </s> </p>
<p> <s> <hi rend="rasvane"> Muudaks kohta ? </hi> </s> </p>
<p> <s> 1995. a talvel tuli grupp välissportlasi-suusaorienteerujaid Haanjasse võistlema . </s> <s> Nähes Põhja-Eesti poolpaljast maad ( see oli märtsi algus ) , keeldusid nad kaugemale sõitmast , eriti kui kuulsid , et meie mäed on vaid 300 m kõrgused : “ Siis pole seal ka mingit lund ! ” </s> </p>
<p> <s> Aga Haanjas oli ning võistlused said peetud . </s> <s> Mõnel talvel , kui lõunas valitseb lumenappus , on head suusaolud Pandivere kõrgustikul . </s> </p>
<p> <s> Proovida võiks muidugi veel iidset rahvatarkust : luiged läinud , lumi maas . </s> <s> Kui ikka ajada talvituvad laisad luiged jõgedelt-järvedelt minema Egiptimaale , küll siis tulevad ka talve moodi talved tagasi . </s> </p>
<p> <s> <hi rend="rasvane"> AIN KALLIS </hi> </s> </p></div3>
        </div2>
        <div2 type="rubriik">
          <head> Elu </head>
          <div3 type="artikkel"><head> Vabadusse põgenemise eest surma </head>
<p> <s> <hi rend="kaldkiri"> 21.02.2002 </hi> </s> </p>
<p> <s> <hi rend="rasvane"> Üksikud eesti talumehed tulid Venemaalt salaja Eestisse </hi> </s> </p>
<p> <s> 1920. aasta 2. veebruari Tartu rahulepingu järgi võisid Venemaal elavad eestlased tulla Eestisse tagasi . </s> <s> Aastatel 1920-1923 tuligi ametlikus korras ( opteerus ) Eesti Vabariiki ligi 37 500 eestlast . </s> </p>
<p> <s> Umbes 155 000 eestlast jäi aga Venemaale . </s> <s> Raske oli talupoegadel lahkuda oma maast , hoonetest , loomadest . </s> <s> Ent peagi tuli väga paljudel Venemaale jäänutel oma otsust kibedalt kahetseda , kui nad koonduslaagris olid või kollektiviseerimise käigus 1929. aastal koos perekondadega Siberi kolgastesse saadeti . </s> </p>
<p> <s> <hi rend="rasvane"> Üle Peipsi </hi> </s> </p>
<p> <s> Õnnelikult põgenesid koos peredega Voldemar Vaarend ja Kristjan Karask , kes 7. veebruaril 1932 tulid salaja üle jäätunud Peipsi järve Eestisse . </s> <s> Aastaid elasid ja töötasid nad siin vabade meestena . </s> </p>
<p> <s> Kuid 19. veebruaril 1941 kirjutati Viljandi julgeolekumajas välja Voldemar Vaarendi arreteerimise order . </s> <s> Järgmisel hommikul algas tema esimene ülekuulamine . </s> </p>
<p> <s> Juurdluse käigus selgus , et Viljandi mees Vaarend töötas müürsepana . </s> <s> 1918-1919 teenis ta reamehena Punaarmees . </s> <s> Pärast demobiliseerumist elas Leningradi oblastis Krasnostrudski rajoonis oma talus . </s> </p>
<p> <s> Kollektiviseerimise käigus Vaarend arreteeriti ning Leningradi OGPU kolleegium mõistis talle 1930. aasta märtsis kümme aastat koonduslaagrit . </s> </p>
<p> <s> Peatselt põgenes Voldemar Vaarend Arhangelski oblasti koonduslaagrist koos ühe kaasvangiga . </s> <s> Vaarend läks esialgu tagasi oma kodukohta ning seejärel põgenes koos naise ja nelja-aastase pojaga Eestisse . </s> </p>
<p> <s> Karaski ja Vaarendi pered põgenesid hobustega . </s> <s> Vaarend võttis ühe talumehe kaks hobust ja Karask varastas hobuse kolhoositallist . </s> <s> Enne piiri ületamist kohtasid nad veel üht põgeneda plaanivat perekonda . </s> </p>
<p> <s> Eesti piirivalvekordonis otsiti nad läbi , kuulati üle ning siis majutati Alatskivi mõisa . </s> <s> Edaspidi ei võinud nad kolm aastat elada linnas . </s> <s> Kuni kinnivõtmiseni elas Vaarend vaikselt ja tagasihoidlikult . </s> </p>
<p> <s> Kristjan Karaski elukohaks sai Valgamaa Helme valla Rulli alevik , tööle hakkas mees puusepana . </s> <s> Tema arreteerimise order vormistati Viljandis 12. märtsil 1941. </s> </p>
<p> <s> Talumees Karask oli 1919.-1920. aastal valges väes relvaga käes võidelnud Nõukogude võimu vastu . </s> <s> 1929. aastal arreteerituna põgenes ta vahi alt . </s> </p>
<p> <s> 1941. aastal Eestis määrati Karaski kinnivõtjaks operatiivvolinik Vladimirov , kes ülesande täitmiseks võttis kaasa Valgamaa julgeolekutöötaja Eduard Raistiku ja vanemseersant Kruglovi . </s> </p>
<p> <s> Ümbruskonda tundev Raistik sai ülesande teha kindlaks Karaski asukoht . </s> <s> Vladimirov koos Krugloviga jäi maanteele auto juurde . </s> </p>
<p> <s> Varsti kuulsid mehed laske . </s> <s> Karaski elukohta jõudes nägid nad , et viimane oli põlvili puukuuri ukse juures . </s> <s> Raistik valvas teda , relv käes . </s> </p>
<p> <s> Raistiku segasevõitu seletus oli järgmine : “ Kallaletungi katsel ma tegin hoiatuslasu õhku , seejärel ma tulistasin suletud ukse pihta , mille taga oli Karask , ja tabasin teda parempoolsesse rinda , millest kuul läbi läks . ” </s> </p>
<p> <s> Edasi mainitakse aktis , et 20-25 minuti pärast andis kohalik jaoskonnaarst Veskimets kannatanule esmaabi ja ta viidi Valga haiglasse . </s> </p>
<p> <s> Karask põgenes haiglast ja läks Helme vallas Rebase talus elava tuttava Eduard Kotilõime poole . </s> </p>
<p> <s> Ülekuulamisel julgeolekus seletas Kotilõim , et Karask palunud süüa ja seletanud , et ta oli põgenenud haiglast ning olevat kaks ööd ja päeva söömata . </s> <s> Kotilõim soovitanud tal minna Tõrva miilitsasse , andnud talle tassi piima ja leiba . </s> <s> Põgenik olnud köögis 20-30 minutit ja läinud siis minema . </s> <s> Karask palunud ka riideid , mida Kotilõim aga ei andnud . </s> </p>
<p> <s> <hi rend="rasvane"> Koputajad kannavad ette </hi> </s> </p>
<p> <s> Karask saadi ruttu kätte . </s> <s> Juba 12. aprillil kuulati ta üle . </s> <s> Mees seletas , et põgenemisel keegi teda ei aidanud , ta avanud trellide luku kahvliga . </s> <s> Kotilõime poolt läinud ta koju , kus olnud kaks päeva . </s> <s> Siis läinud metsa , kus ta ka kinni peeti . </s> </p>
<p> <s> Vaarend ja Karask tulid üle piiri koos , kuid kohut peeti nende üle eraldi . </s> <s> Vaarendit hoiti kinni Viljandi vanglas . </s> <s> Huvitavad on koputajate ehk kambriagentide ettekanded . </s> </p>
<p> <s> 30. aprillil kellegi Püitsi tehtud ettekandest on olulisim järgmine . </s> <s> Arhangelski sunnitöölaagrist põgenesid Vaarend ja Karask kahekesi . </s> <s> Ühe ööpäeva olid nad peidus puuriitade vahel , siis sõitsid laevaga üle jõe . </s> <s> Raha said asjade müügist . </s> </p>
<p> <s> Vaarend sidunud pea ja silmad kinni , mistõttu igaüks teda aitas . </s> <s> Kodus varjas ta ennast kaks aastat , magas heintesse tehtud augus , päeval töötas põllul naiseriietes . </s> </p>
<p> <s> Koputaja pidas Vaarendit kavalaks meheks , kes oskab kombineerida igas olukorras . </s> <s> Nõukogude korda nimetanud Vaarend halastamatuks . </s> </p>
<p> <s> Vaarend oli kambrikaaslastele öelnud , et kui talle määratakse kaks-kolm aastat vangistust , kavatseb ta uuesti põgeneda , ja lisanud : “ Ükski vangla ei ole mind veel kinni hoidnud ega hoia nüüd ka . </s> <s> Väiksemagi võimaluse korral põgenen . ” </s> </p>
<p> <s> 9. mail kandis koputaja Sidorov ette Vaarendi sõnad : “ Ülekuulamisel 15. aprillil 1941. aastal ma väga vihastasin ülekuulajate üle ja tahtsin neid mõned taburetiga tappa . </s> <s> Kuid taburet oli kinnitatud põranda külge ja ma ei saanud seda kätte . ” </s> </p>
<p> <s> 29. mail toimus Viljandis Balti sõjaväeringkonna NKVD vägede sõjatribunali istung , kus Vaarendi üle kohut peeti . </s> <s> Tribunali eesistuja oli Nikolajev , liikmeteks eestlased Roots ja Roht . </s> <s> Istung algas kell 11 ja nõupidamisele mindi kell 11.35. </s> </p>
<p> <s> Kell 12 loeti ette kohtuotsus : kõrgeim karistusmäär , mahalaskmine . </s> <s> Selle täideviimise kohta andmeid toimikus ei ole . </s> </p>
<p> <s> <hi rend="rasvane"> Ei mingit halastust </hi> </s> </p>
<p> <s> Tõenäoliselt lasti Voldemar Vaarend sõja alguspäevil maha Tallinnas või selle ümbruskonnas . </s> </p>
<p> <s> Kristjan Karask evakueeriti sõja algul koos kaasvangidega Kirovi vanglasse . </s> <s> 25. septembril mõistis Kirovi oblastikohtu kriminaalasjade kolleegium Kristjan Karaskile karistusmääraks mahalaskmise . </s> </p>
<p> <s> Kirovi oblasti julgeolekuvalitsus tegi 20. detsembril 1941 Kirovi sisevangla ülemale kirjaliku korralduse viia surmaotsus Karaski suhtes viivitamata täide . </s> </p>
<p> <s> Kirovi surmakombinaadi tüüpilise akti järgi lasti Kristjan Karask maha 21. detsembril kell 20.20. </s> <s> Laip koos rõivastega maeti maha . </s> </p>
<p> <s> <hi rend="rasvane"> Kaupo Deemant </hi> </s> </p></div3>
          <div3 type="artikkel"><head> “ Jutulind ” juhib raamatute juurde </head>
<p> <s> <hi rend="kaldkiri"> 21.02.2002 <bibl> <author> Annika Poldre </author> </bibl> </hi> </s> </p>
<p> <s> <hi rend="rasvane"> Kuku raadio lastesaade “ Jutulind ” äratab lastes raamatuhuvi </hi> </s> </p>
<p> <s> “ Mul on kodus palju raamatuid , mu isa oli raamatulevitaja , ” rääkis Kuku raadio ajakirjanik Kadri Valner . </s> <s> Oma raamaturiiuli ees istudes tuli talle mõte , et miks ei võiks lapsed raadios ise juturaamatuid lugeda . </s> <s> “ Laps oskab just nii lugeda , et omasugused teda kuulavad . ” </s> </p>
<p> <s> Valner helistas mitmesse kooli , kus tegutsevad näiteringid . </s> <s> Ajakirjaniku ettepanekust võeti õhinaga tuld ja mullu novembrist algaski Kuku raadios igaõhtune saade “ Jutulind ” , kus jutte loevad lapsed ise . </s> </p>
<p> <s> Ühel nädalal loetakse üht raamatut , kokku on lugemas olnud ligi 60 last , noorim 9- , vanim 14aastane . </s> <s> Need on õpilased Raplamaa Haimre ja Valgu koolist , Harjumaa Viimsi koolist ning Tallinnast . </s> </p>
<p> <s> Lastele annab saade võimaluse esineda , tunnustab lugemis- ja jutustamisoskust ning tutvustab põnevaid raamatuid , mida pakuvad kirjastused . </s> <s> “ Jutulinnul ” on sujunud koostöö Koolibri , Kirilille , Valguse , Tiritamme ja Sinisuka kirjastusega . </s> </p>
<p> <s> Valgu põhikoolis oli saatesse lugema pürgijate seas tugev konkurss : 25 tahtjast pääses lugema vaid kolm . </s> </p>
<p> <s> Valgu kooli emakeeleõpetaja Tiia Kessel rääkis , et kõigepealt lugesid kandidaadid klassis raamatuid ette , seejärel astusid parimad üles kooli žürii ees . </s> <s> Vanusepiirideks võeti VI ja III klass . </s> </p>
<p> <s> “ Lastele ilmub palju põnevaid tänapäevaseid raamatuid , ” rääkis õpetaja Kessel . </s> <s> “ Kuid kodudes on neid vähe , seepärast võetakse raamatukogust . ” </s> </p>
<p> <s> Kuna kooli raamatukogus on valik väike , loevad lapsed ka Valgu raamatukogus . </s> <s> Raamatukogude kirjanduse valik sõltub emakeeleõpetaja sõnul valla raamatusõbralikkusest . </s> <s> Valgu raamatukogus on tema arvates hea raamatuvalik . </s> </p>
<p> <s> Saadet tehes sündis saatejuhil veel üks idee : luua lastele “ Jutulinnu ” klubi . </s> </p>
<p> <s> “ Tahaks , et nad hakkaksid kord kuus koos käima , kohtuma kirjastuste inimeste ja kirjanikega , ” ütles Kadri Valner . </s> </p></div3>
          <div3 type="artikkel"><head> Gümnasistid teevad teatrit </head>
<p> <s> <hi rend="kaldkiri"> 21.02.2002 <bibl> <author> Sirje Pärismaa </author> </bibl> </hi> </s> </p>
<p> <s> <hi rend="rasvane"> Tartu koolinoortel on hulljulge plaan tuua suvel vabaõhulavale Broadway mängukavas olnud muusikal “ Grease ” </hi> </s> </p>
<p> <s> “ See on näitemäng noortest ja noortele , ” räägib lavastaja ja projektijuht , Tartu Tamme gümnaasiumi XI klassi õpilane Ermo Säks . </s> <s> “ Kuigi lugu on kirjutatud poole sajandi eest , on probleemid samad . </s> <s> Seepärast usumegi , et saame hakkama . </s> <s> Ja ilma õpetajate abita . ” </s> </p>
<p> <s> <hi rend="rasvane"> Paras pähkel pureda </hi> </s> </p>
<p> <s> Et grupp õpilasi suudab ise etenduse lavale tuua , teha dekoratsioonid , kostüümid , grimmi , piletid-kavad ja puhvetigi , tõestas Säksi sõpruskond juba kahe aasta eest Andrus Kivirähki “ Jalutuskäiguga vikerkaarel ” . </s> </p>
<p> <s> Seekord on ambitsioonid veelgi suuremad : meelitada neljal augustiõhtul Tamme gümnaasiumi tiigi kaldaile kokku mitu tuhat vaatajat . </s> </p>
<p> <s> Lavastaja Säks lubab ehtsat 50. aastate Ameerikat , kärtsu-mürtsu , rock'n'rolli , liikumist ühest mängupaigast teise ja koguni päris ehtsat autorallit . </s> <s> Et tegu on isegi profiteatri jaoks paraja pähkliga , tegi Grease-team , nagu Säks ja tema koolikaaslased Andre Parm , Magnus Tikerberi ja Jane Häidberg end nimetavad , ettevalmistustega algust juba oktoobris . </s> </p>
<p> <s> Säksil valmis instseneering ja lavastuse kondikava , Häidbergil visioon kostüümidest ja grimmist . </s> <s> Tikerberi ja Parm on lavastaja parem ning vasak käsi , kelle hooleks tehniline pool . </s> </p>
<p> <s> Tänu Tamme gümnaasiumi vilistlasele ärimees Neinar Selile hangiti partituur . </s> <s> Konkursil , kus tuli laulda , tantsida ja mängida , sõeluti välja 37 osatäitjat . </s> </p>
<p> <s> <hi rend="rasvane"> Asi võib katki jääda </hi> </s> </p>
<p> <s> Peaossa , mida filmivariandis kehastas John Travolta , sai ansambli Noorkuu solist Rein Kahro , tema partner on Anniki Aruväli Elleri-nimelisest muusikakoolist . </s> </p>
<p> <s> Esindatud on peaaegu kõik Tartu koolid . </s> <s> Proovigraafik on tihe : kolm korda nädalas kolm tundi korraga . </s> </p>
<p> <s> Noorte vaimustus ja õhin on nii suur , et sellega võiks mägesid paigast nihutada . </s> <s> Aga samal ajal on südames suur mure : kui ei õnnestu raha ja toetajaid leida , jääb etendus ära , sest lausa põlve otsas nii suuremastaabilist asja ei tee . </s> </p>
<p> <s> Et kõik peab olema nagu päris teatris , on asja õnnestumiseks vaja professionaalset valgustus- ja helitehnikat , dekoratsioone , kostüüme , kavasid , pileteid , aga ka välitualette , pinke jpm. </s> </p>
<p> <s> “ Etenduse eelarve ongi seetõttu košmaarselt suur - 250 000 krooni , ” lausub Säks . </s> <s> “ Esialgu on meil vaid üks vana prožektor ning kokkulepe Tamme gümnaasiumiga prooviruumide ja õue kasutamiseks . ” </s> </p>
<p> <s> Et toetust saada , on lavastuse ajutrust kirjutanud asutustele hulga taotlusi . </s> <s> Kavatsetakse ka firmade ustele koputama minna . </s> </p>
<p> <s> Tegijate vooruseks on noorus . </s> <s> Ometi võib just vanus saada takistuseks rahajagamisel , sest ei usuta , et noored on nii vägevaks ettevõtmiseks suutelised . </s> <s> “ Kuidas tõestada võhivõõrastele oma taset ? ” muretsevad noored teatritegijad . </s> </p>
<p> <s> “ Ootame ehitustarbeid , prožektoreid , grimmivahendeid , 50ndate stiilis riideid , näiteks vanu nahktagisid ja palju muud . </s> <s> Äkki on kellelgi seismas vana autoromu , mis veel liigub ? </s> <s> Pärast sõidab ta teie juurde jälle tagasi ! </s> <s> Võibolla saab mõni firma teha meile tekstiraamatute paljundust ? </s> <s> Või varustada näitlejaid karastusjookidega , kui nad pärast tantsutrenni on ära nõrkenud ? ” </s> </p>
<p> <s> <hi rend="rasvane"> Igasugune abi teretulnud </hi> </s> </p>
<p> <s> Kes saab truppi kuidagi aidata , helistagu telefonil ( 055 ) 7 42 33 , Ermo Säks või saatku e-kiri : greaseteam@hot.ee </s> </p>
<p> <s> Säks ja tema mõttekaaslased loodavad , et “ Grease'ist ” saab hüppelaud Tartu noorteteatri loomisele . </s> </p></div3>
          <div3 type="artikkel"><head> Eestlane ei armasta kiirtoitu </head>
<p> <s> <hi rend="kaldkiri"> 21.02.2002 <bibl> <author> Kai Tänavsuu </author> </bibl> </hi> </s> </p>
<p> <s> <hi rend="rasvane"> Kiirtoidumüüjad usuvad , et nende hiilgeaeg on alles ees , rahvas eelistab pigem omatehtud sööki </hi> </s> </p>
<p> <s> Eestlastele meeldib uuega kaasa minna ja tihti see ka üle võtta . </s> <s> Palju on kõneldud ka kiirtoidu tarbimise tõusust , ent esialgu käib see siiski rohkem laste kui täiskasvanute kohta . </s> </p>
<p> <s> Tallinlanna Kadri Roos ( 24 ) üritab käia kiirtoitu söömas võimalikult harva - ainult siis , kui on väga kiire . </s> <s> “ Kiirtoit on ebatervislik ning eelistan süüa teisi toite , ” ütles ta . </s> </p>
<p> <s> Kuueaastase Rando lemmiktoit on hamburger , mida ta sooviks süüa nii palju , kui isu on . </s> <s> Praegu käib ta korra kuus kindlasti hamburgerit söömas , vahest ka paar korda . </s> </p>
<p> <s> “ Mulle meeldiks neid süüa kaks korda päevas , ” ütles Rando . </s> <s> “ Nad on nii maitsvad . ” </s> <s> Eriti meeldib talle käia hamburgereid söömas seetõttu , et siis saab ka mänguasja . </s> </p>
<p> <s> <hi rend="rasvane"> Meeltmööda noortele </hi> </s> </p>
<p> <s> Emori 2001. aasta uuringu järgi ei eelista eestlased kiirtoitu . </s> <s> Esimese kuue kuu jooksul käis kiirtoidukohtades vähemalt ühe korra söömas 17% Eesti 15-74aastastest elanikest . </s> <s> Üldse käis väljas söömas 63% . </s> </p>
<p> <s> Keskmisest enam käivad söömas noored ( kuni 39aastased ) inimesed , tallinlased ja lastega pered . </s> <s> Enamasti käiakse kiirtoidukohas söömas kord kuus . </s> </p>
<p> <s> Eestlased eelistavad siiski ise valmistatud toite . </s> <s> Emori uuringu põhjal kasutab 52% eestimaalastest toiduvalmistamiseks pigem tooreid toiduaineid . </s> <s> 40% kasutab valmis- või poolvalmistooteid ja tooreid toiduaineid võrdselt . </s> <s> 7% eelistab suuremas osas valmis- või poolvalmistooteid . </s> </p>
<p> <s> Kiirtoidukohtadest on kõige väiksema menüü valikuga McDonald's . </s> <s> Hesburger pakub lisaks ka salateid ning kana lisanditega . </s> <s> Nehatu valik on kõige laiem : seal pakutakse lisaks hamburgerile mitmesuguseid praade . </s> </p>
<p> <s> McDonald's Eesti ASi ärikonsultandi Dmitri Šalovi sõnul on nende külastajad noored ja pered . </s> <s> Hesburgeri tegevdirektor Toomas Veersalu märkis , et nemad külastajatest puudust ei tunne . </s> <s> Peamine klientuur on nooremad , kuni 45aastased inimesed , kes soovivad kiirelt einestada . </s> </p>
<p> <s> Nehatu külastajaskond jääb samadesse piiridesse . </s> <s> Turundusdirektor Alari Rammo sõnul on Nehatu kliendi keskmine vanus 20 aasta ringis . </s> <s> “ Erineme teistest selle poolest , et ei ole suunatud lastele , ” lausus ta . </s> <s> Selles osas ei ole plaanis ka muudatusi teha . </s> </p>
<p> <s> Hamburgerite hinnad on neis kohtades enam-vähem ühesugused ehk siis eine üle 30 krooni ning hamburger üksi 15 krooni ringis . </s> </p>
<p> <s> Eesti Toitumisteaduse Seltsi president ja lastearst Mai Maser märkis , et kiirtoit hõlmab kõiki toite , mida saab kiiresti kätte : hamburger , hot dog , friikartulid , saiake ja kohv . </s> <s> Kuid on ka tervislikke kiirtoite , näiteks salatid , täisteraleib kohupiimaga jne. </s> </p>
<p> <s> Maseri sõnul ei ole kiirtoidu söömine halb , kui seda ei tehta iga päev . </s> <s> Tema sõnul võib üks kiirtoidukord sisaldada üle 1000 kcal , mis on pool päevanormist . </s> </p>
<p> <s> <hi rend="rasvane"> Eelistused muutuvad </hi> </s> </p>
<p> <s> Maser ütles , et teismeliseeas tarbitakse kiirtoitu rohkem , kuid vanemaks saades muutuvad ka eelistused . </s> <s> Näiteks noorematele tüdrukutele meeldivad magusad karastusjoogid , ent vanemad eelistavad vett ja mahla . </s> <s> Maseri sõnul muutuvad vanemaks saades harjumused positiivsemaks . </s> </p>
<p> <s> Nehatu on kiirtoidukohtadest ainuke , mis tarbib ainult Eesti toorainet . </s> </p>
<p> <s> Hesburgeril on pool toorainest kohalik ja pool imporditakse . </s> <s> Üks importtooteid on majonees , mis valmistatakse kindla retsepti järgi , ning saiad , kuna nõutava kvaliteediga saiu Eestis ei toodeta . </s> </p>
<p> <s> Kohalikust toorainest kasutatakse pihve , kanaliha , kurki , tomatit , muna , sealiha jne. “ Kui oleks võimalik , siis ostaksime kogu tooraine siit , ” kinnitas Veersalu . </s> </p>
<p> <s> McDonald's ei kasuta üldse Eesti toorainet . </s> <s> Ärikonsultant Dmitri Šalovi sõnul on ainsaks erandiks suviti Eesti salat . </s> </p>
<p> <s> Sortimenti ei plaani Hesburger ega Nehatu praegu eriti suurendada , viimane tahab seda muuta . </s> <s> Nehatu turundusdirektori Alari Rammo sõnul on kavas õpetada eestlased peale friikartuli-burgeri ka teiste maade kiirtoitu sööma . </s> </p>
<p> <s> Kiirtoitlatel on plaanis ka mujale Eestimaale laieneda . </s> <s> Hesburger , hetkel ainult Tallinnas , kavatseb paari aasta pärast jõuda Tartu , Pärnu ja teistesse suurematesse linnadesse . </s> <s> Nehatu , samuti ainult Tallinnas , loob tänavu juurde kaks kohta Tallinna ning plaanib lähitulevikus jõuda ka Tartusse . </s> <s> Rammo hinnangul peaks seal turgu jätkuma . </s> </p>
<p> <s> McDonald's , kel söögikohad Tallinnas , Tartus ja Narvas , kavatseb küll laieneda , ent hetkel konkreetseid plaane ei ole . </s> <s> Šalov märkis , et Tallinnas on kasutamata näiteks Õismäe ning ehk minnakse ka Pärnusse . </s> </p>
<p> <s> <hi rend="rasvane"> Jääb , ei jää </hi> </s> </p>
<p> <s> Kuigi inimesed on hakanud hindama rohkem toidu tervislikkust ja päritolu , on Hesburgeri tegevdirektori Toomas Veersalu kinnitust mööda hamburgeri aeg alles ees . </s> <s> “ Olen selles kindel , sest elu läheb kiiremaks , elatustase tõuseb iga päevaga . </s> <s> Inimesed hakkavad rohkem väljas söömas käima , ” ütles ta . </s> <s> “ Hiilgeaeg alles tuleb . ” </s> </p>
<p> <s> Ka Dmitri Šalov usub kiirtoidu edusse . </s> <s> “ Igal toodangul on oma turukoht , ” ütles ta . </s> <s> “ Kiirsöök on kiirel ajal alati populaarne . </s> <s> Ma pean siin silmas mitte ainult hamburgereid . ” </s> </p>
<p> <s> Eesti Terviseteaduse Seltsi president Mai Maseri arvates on osa inimesi selliseid , kes kiire elutempo tõttu tarbivad rohkem kiirtoitu , kuid valivad seda teadlikumalt . </s> </p>
<p> <s> Hamburgeri võidukäiku esialgu siiski näha ei ole . </s> <s> Vähemalt toitumiseelistusi muutma on eestlased üsna jäigad ning jäävad pigem kartuli ja sousti juurde . </s> <s> Seda tõestab ka lugu Linnuse kaljaga , mille Coca-Cola pidi juba auasjaks Ösel Foodsilt ära ostma . </s> </p></div3>
        </div2>
        <div2 type="rubriik">
          <head> Inimesed </head>
          <div3 type="artikkel"><head> Viieteistkümne sõrmega </head>
<p> <s> <hi rend="kaldkiri"> 21.02.2002 <bibl> <author> Silja Lättemäe </author> </bibl> </hi> </s> </p>
<p> <s> <hi rend="rasvane"> Rapla poeedi Andres Ehini luule on jätnud märgi Eestist nii Prantsusmaale kui Türgisse , nii Colombiasse kui Jaapanisse </hi> </s> </p>
<p> <s> Iseseisvuspäeva ordenisaajate pikas rivis on sel nädalal ka Raplas elav luuletaja ja tõlkija Andres Ehin , kes saab presidendilt Valgetähe IV klassi teenetemärgi . </s> </p>
<p> <s> Oma sürrealistliku loominguga on Ehin tõestanud Eesti kirjanduse elujõudu luulefestivalidel Põhjamaades , Prantsusmaal , Saksamaal , Hollandis , Türgis , Makedoonias , Colombias ja mujalgi maailmas . </s> <s> Tema luulet on aegade jooksul tõlgitud 25 keelde . </s> </p>
<p> <s> Ei peagi pealinnas elama , et jõuda maailma Parnassile . </s> </p>
<p> <s> “ Olen Tallinna suurest tossust väljas , ” on Andres Ehin Rapla eluga rahul . </s> <s> Kunagine pealinlane ei vahetaks enam iialgi väikelinna vaikelu suurlinna vastu . </s> <s> Paar korda kuus pealinna , ja aitab küll . </s> <s> Raplas on päriskodu mitukümmend aastat . </s> </p>
<p> <s> “ See nii vaikne kena kohakene . </s> <s> Tore , et kodunt metsa saab jalgsi viie minutiga , ” ütleb poeet . </s> </p>
<p> <s> <hi rend="rasvane"> Olete loominguliselt väga viljakas olnud : kümmekond luulekogu , kaks romaani , filmistsenaariumid , näidendid . </hi> </s> <hi rend="rasvane"> <s> Lisaks koos abikaasa Ly Seppeliga tõlkinud ohtrasti ilukirjandust , nt kas või “ Tuhat üks ööd ” . </s> <s> Milline valdkond on teile kõige südamelähedasem ? </s> </hi> </p>
<p> <s> Kõige südamelähedasem on luule . </s> <s> Tahan ka proosat kirjutada , aga viimasel ajal edeneb see aeglaselt , kuna luule trügib ikka ja jälle vahele . </s> </p>
<p> <s> <hi rend="rasvane"> Olete üks väheseid sürrealistlikke luuletajaid Eestis . </hi> </s> <hi rend="rasvane"> <s> Keda peate oma eeskujuks ? </s> <s> Keda oma jüngriteks ? </s> <s> Keda lugejateks ? </s> </hi> </p>
<p> <s> Minu õpetajad ja eeskujud on eestlastest olnud Ilmar Laaban ja Artur Alliksaar . </s> <s> Otsest jüngrit ma endal ei tea olevat . </s> <s> Läbi aegade on mu luule huvi pakkunud noortele - üliõpilastele ja gümnasistidelegi . </s> </p>
<p> <s> Kunagi stagnaajal kutsuti mind suvel Värskasse emakeele ja eesti kirjanduse õpetajate täienduskursustele luulet lugema ja sürrealismist rääkima . </s> <s> Need õpetajad olid mu luuletuste peale väga pahased . </s> <s> Leidsid , et see pole luule , vaid huligaansus . </s> <s> Aga koolides võtsid koolilapsed mu värsse juba tollal väga hästi vastu . </s> </p>
<p> <s> Nüüd on olukord muutunud ja kui olen üheksakümnendatel õpetajate täienduskursustel käinud , siis on mind alati õhinaga vastu võetud ja iga kord on kursustest osa võtnud kooliõpetajad ka paarkümmend luulekogu ära ostnud . </s> </p>
<p> <s> <hi rend="rasvane"> Viimase aja kõige sürrealistlikum tähelepanek ? </hi> </s> </p>
<p> <s> Nägin unes peipsi tinti , kel oli sinine smoking seljas . </s> <s> Tint tahtis parajasti smokingi kollaseid nööpe kinni panna , aga nagu ta mõnd nööpi puudutas , nii lahvatas see põlema . </s> <s> Magav mina pani seda kõike tähele ja jättis meelde . </s> </p>
<p> <s> <hi rend="rasvane"> Mis töö on praegu pooleli ? </hi> </s> <hi rend="rasvane"> <s> Mis valmimas ? </s> </hi> </p>
<p> <s> Praegu on pooleli üks romaan , üks luulekogu ja mitu kimpu tõlkeid eri maade luulest . </s> <s> Kohe saadan e-postiga Jaapanisse oma haikude ingliskeelseid toortõlkeid . </s> <s> Hiljuti avaldas Tokyo ajakiri Ginyu ühe kimbu mu haikusid . </s> <s> Nüüd tahavad nad veel . </s> </p>
<p> <s> <hi rend="rasvane"> Kuivõrd maainimene , kelle päevane elurütm on eelkõige füüsilise tööga seotud , vajab teie meelest vaimset meelelahutust ? </hi> </s> </p>
<p> <s> Üldreeglina vajab ikka . </s> <s> Kui argipäevaõhtuti valdab paljusid rammestus , siis nädalalõppudel jaksavad paljud maainimesed lugeda , muusikat kuulata või ise musitseerida ja muul viisil vaimu ergutada . </s> <s> Ja ega ka telekast ainult seebikaid vaadata . </s> <s> Mulle on küll niisugune mulje jäänud . </s> </p>
<p> <s> <hi rend="rasvane"> Luulekogu “ Alateadvus on alatasa purjus ” tõi teile eelmisel aastal riikliku preemia . </hi> </s> <hi rend="rasvane"> <s> Tänavu pälvisite president Arnold Rüütlilt Valgetähe IV klassi teenetemärgi . </s> <s> Milline tunnustus on loomingulisele inimesele kõige olulisem ? </s> </hi> </p>
<p> <s> Mulle on ootamatu , et minusugune isik , kes on oma loominguga läbi aegade siiski suhteliselt harva ühiskonna tähelepanukeskmes olnud , on viimasel ajal nii palju tunnustust pälvinud . </s> </p>
<p> <s> Ei taha sugugi hakata autasusid reastama , aga tahaksin kasutada juhust , et Eesti riiki ja asjaomaseid täievolilisi isikuid autasude eest veel kord tänada . </s> </p>
<p> <s> Niisama oluline kui autasud on tunne , et su looming teistelegi korda läheb . </s> </p>
<p> <s> <hi rend="rasvane"> Kuidas hindate kriitikat tänavuse aurahade jagamise ümber ? </hi> </s> </p>
<p> <s> Ma pole sellesse kuigivõrd süvenenud . </s> <s> On muidugi kahetsusväärne , et paaril korral jäi nimekirjas mainimata , et autasu omistatakse postuumselt . </s> </p>
<p> <s> <hi rend="rasvane"> Milline on teie suhe poliitikasse ? </hi> </s> </p>
<p> <s> Pooldan Läänes levinud arusaama , et tänapäevase ühiskonna juhtimine nõuab väga nõtket ja liikuvat tasakaalu sotsiaaldemokraatlike ja liberaalsete põhimõtete rakendamisel . </s> <s> Clinton ja Blair koos oma mõttekaaslastega on sellega vist päris kenasti hakkama saanud . </s> </p>
<p> <s> Soovin , et seda osataks ka Eestis järjest paremini teha . </s> <s> Igatahes ei tohiks sotsiaalsust ja liberaalsust käsitleda kui kaht teineteisele vastanduvat põhimõtet . </s> <s> Leidkem võimalusi käsitleda neid kui teineteist täiendavaid juhtmõtteid . </s> </p>
<p> <s> Huvigrupid ja poliitilised parteid peaksid oma huvisid paremini ja täpsemalt teadvustama - siis oleks igasugust ähma ja sogaseid intriige vähem . </s> <s> Poliitilised vastasedki austaksid vastaspoolt rohkem , kui mõlema poole jutt oleks selge ja alati kindla kontseptsiooniga . </s> </p>
<p> <s> <hi rend="rasvane"> Millised on teie kontaktid välismaailmaga ? </hi> </s> </p>
<p> <s> Mu kontaktid välisilmaga on viimasel ajal väga tihedad . </s> <s> Võtan osa väga paljudest luulefestivalidest ja rahvusvahelistest kultuurialastest kohtumistest . </s> </p>
<p> <s> Aegade jooksul on mu luuletusi tõlgitud 25 keelde . </s> <s> Suurem osa tõlgetest langeb viimase viie aasta peale . </s> <s> Peamiselt on tegemist luulepõimikutega kirjandusajakirjades . </s> </p>
<p> <s> Ka inglis- , itaalia- ja hispaaniakeelsed Interneti luuleportaalid tunnevad mu luule vastu pidevat huvi . </s> <s> Kahjuks pole ma seni suutnud oma andekaid ja toredaid festivalikaaslasi nii palju eesti keelde tõlkida , kui tahaksin . </s> </p>
<p> <s> <hi rend="rasvane"> Kui suurt tuge annab teile koostöö luuletajast abikaasa Ly Seppeliga ? </hi> </s> </p>
<p> <s> Me täiendame teineteist väga hästi . </s> <s> Pikaajaline koostöö võimaldab paljudel juhtudel ka teineteise seisukohtade ja maitse-eelistuste ette äraarvamist . </s> <s> Olen talle paljuski tänu võlgu . </s> </p>
<p> <s> <hi rend="rasvane"> Mida teevad teie lapsed ? </hi> </s> </p>
<p> <s> Kaks last on Tallinnas ettevõtjad . </s> <s> Kolmas laps omandas hiljuti USAs politoloogia doktori kraadi ja valib parajasti Eestis pakutavate töökohtade vahel . </s> <s> Neljas laps on Tartu Ülikooli rahvaluule magistrant . </s> <s> Kõige noorem õpib Kunstiakadeemias keraamikat . </s> </p>
<p> <s> <hi rend="rasvane"> Kas aastatega on teie tõekspidamised , vaated , elufilosoofia muutunud ? </hi> </s> </p>
<p> <s> Mitte väga palju . </s> </p>
<p> <s> <hi rend="rasvane"> Mida hindate inimeste juures kõige enam ? </hi> </s> </p>
<p> <s> Julgust olla oma ise . </s> </p>
<p> <s> <hi rend="rasvane"> Mis teid õnnelikuks teeb ? </hi> </s> </p>
<p> <s> See , et olen suutnud end teatud määral teostada ja et teised inimesed on mind seejuures aidanud . </s> <s> See , et oskan ja suudan nii mõnigi kord oma kaaslastega vahetut kontakti saavutada . </s> <s> See , et Eesti loodus on tihtipeale nii ilus . </s> </p>
<p> <s> <hi rend="rasvane"> Nagu pildi pealt näha , olete ainus kolmekäeline luuletaja maailmas . </hi> </s> <hi rend="rasvane"> <s> Kas kirjutate parema , pahema või kolmanda käega ? </s> </hi> </p>
<p> <s> Enamasti löön tekstid kompuutrisse kõigi viieteistkümne sõrmega korraga . </s> <s> Vahel on tunne , et klahve on liiga vähe . </s> <s> Ladina tähestikus võiks ka rohkem tähti olla , et need lisatavad klahvid poleks lihtsalt vajutamislõbu pärast . </s> </p>
<p> <s> Ja muidugi johtub siit , et eesti keeles peaks rohkem häälikuid olema , sest ega ma viimaseks kolmekäeliseks luuletajaks jää , kes klahvipuudust põeb . </s> <s> Edaspidi tuleb neid kolmekäelisi veel ja veel . </s> </p>
<p> <s> ANDRES EHIN </s> </p>
<p> <s> • Sündinud 13. märtsil 1940 Tallinnas </s> </p>
<p> <s> • Abielus , viis last </s> </p>
<p> <s> <hi rend="rasvane"> Haridus </hi> </s> </p>
<p> <s> • Tallinna 21. keskkool 1958 </s> </p>
<p> <s> • TRÜ ajaloo-keeleteaduskond 1964 </s> </p>
<p> <s> <hi rend="rasvane"> Töö </hi> </s> </p>
<p> <s> • Õpetaja Venemaa Jamali Neenetsi rahvusringkonnas 1964-65 </s> </p>
<p> <s> • Ajakirjanik , toimetaja 1965-72 </s> </p>
<p> <s> • ENE toimetaja 1972-74 </s> </p>
<p> <s> • Elukutseline kirjanik ja tõlkija 1974- </s> </p>
<p> <s> <hi rend="rasvane"> Luulekogud </hi> </s> </p>
<p> <s> • “ Hunditamm ” 1968 </s> </p>
<p> <s> • “ Uks lagendikul ” 1972 </s> </p>
<p> <s> • “ Luba linnukesel väljas jaurata ” 1977 </s> </p>
<p> <s> • “ Vaimusõõrmed ” 1978 </s> </p>
<p> <s> • “ Valitud luuletused ” 1984 ( gruusia keeles ) </s> </p>
<p> <s> • “ Tumedusi rüübatan ” 1988 </s> </p>
<p> <s> • “ Täiskuukeskpäev ” 1990 </s> </p>
<p> <s> • “ Teadvus on ussinahk ” 1995-96 </s> </p>
<p> <s> • “ Alateadvus on alatasa purjus ” 2000 </s> </p>
<p> <s> <hi rend="rasvane"> Romaanid </hi> </s> </p>
<p> <s> • “ Rummu Jüri mälestused ” 1996 </s> </p>
<p> <s> • “ Seljatas sada meest ” 1998 </s> </p>
<p> <s> <hi rend="rasvane"> Novellikogu </hi> </s> </p>
<p> <s> • “ Ajaviite peerud lähvad lausa lõkendama ” 1980 </s> </p>
<p> <s> <hi rend="rasvane"> Autasud </hi> </s> </p>
<p> <s> • Soome Ponkala Fondi kirjanduspreemia 1996 ( koos Ly Seppeliga ) </s> </p>
<p> <s> • Kultuurkapitali aastapreemia 1996 </s> </p>
<p> <s> • Hannoveri maailmanäituse preemia Merz-stiilis luuletuse eest 2000 </s> </p>
<p> <s> • Riiklik kultuuripreemia 2001 </s> </p></div3>
          <div3 type="artikkel"><head> Treffneristid valmis isamaad kaitsma </head>
<p> <s> <hi rend="kaldkiri"> 21.02.2002 <bibl> <author> Sirje Pärismaa </author> </bibl> </hi> </s> </p>
<p> <s> <hi rend="rasvane"> Hugo Treffneri gümnaasium on andnud Eestile palju kuulsaid ühiskonna- , teaduse- ja kultuuritegelasi . </hi> </s> <hi rend="rasvane"> <s> Treffneristid olid esirinnas ka Vabadussõjas . </s> </hi> </p>
<p> <s> “ Meie koolist läks sõtta 234 õpilast , noorim oli 13aastane , ” teavad Riko Oras XI ja Taavi Raidma X klassist . </s> <s> “ 34 poissi said vapruse eest Vabadusristi või mõne muu aumärgi . </s> <s> Üheksa poissi ei tulnud tagasi - nende nimed on raiutud aula seinale marmorist mälestustahvlile . </s> <s> See tahvel oli Vene ajal ära peidetud . </s> <s> Remondi ajal 1993. aastal leiti taas üles . ” </s> </p>
<p> <s> Eesti vabaduse eest võidelnud koolikaaslastest kõneldakse igal aastal vabariigi aastapäeva aktusel ja ka ajalootunnis . </s> <s> Noormeeste teadmised Vabadussõjast pärinevad lisaks koolile ka raamatuist . </s> </p>
<p> <s> “ Eestlased võitlesid seal nii venelaste kui sakslastega . </s> <s> Saksa Landeswehr ühendas aadlikke , kes tahtsid oma mõisaid tagasi . </s> <s> See on ainus kord , kus oleme venelastest jagu saanud , kuigi neid oli sõjas meist rohkem . </s> </p>
<p> <s> Teoreetiliselt poleks olnud võimalik neid võita , kuid Eesti vägi oli ühtne ja see aitas kaasa . </s> <s> Kaasa aitas kogu eesti rahvas - sõdalastele kooti sokke , neid kaeti-toideti . </s> </p>
<p> <s> Eestlased näitasid üles ka suurt sõjalist nutikust ja initsiatiivi : ehitasid soomusronge . </s> </p>
<p> <s> See soomusrongide süsteem oli ehitatud nii , et oleks olnud võimalik Läti külje alla välja sõita . </s> <s> Millegipärast jäi see asi pooleli . </s> </p>
<p> <s> Äge on see , et teised maad tulid meile appi - Soomest , Inglismaalt . </s> <s> Kas ka praegu tuldaks ? </s> <s> Soomlased vast küll . </s> <s> Aga kui vaadata , et venelane sõdib Tšetšeenias , ilma et keegi julgeks vahele minna , siis tekib ülejäänute suhtes küll kahtlus . ” </s> </p>
<p> <s> Kui ka praegu tuleks Treffneri poistel samamoodi sõtta minna ? </s> </p>
<p> <s> “ Läheksin , sest ma ei taha Vene võimu tagasi , ” sõnab üheksa aastat noorkotkaste organisatsiooni kuulunud Riko . </s> <s> “ Arvan , et suurem osa noorkotkaist läheks . </s> <s> Väike hirm surmasaamise ees muidugi on , kuid hirm peabki olema . </s> <s> See sunnib tegutsema . </s> <s> Ilma hirmuta pole motivatsiooni . ” </s> </p>
<p> <s> Ka Taavi on koolivennaga sama meelt : “ Läheksin kohe . </s> <s> See oleks põnev . </s> <s> Huvitav . </s> <s> Tähtis . </s> <s> Vajalik . ” </s> <s> Temagi on neli aastat tegutsenud noorkotkaste ridades ja leiab , et sealt saadud teadmised - orienteerumis- ja laskmisoskus , looduses ellujäämise tarkused ning võitluskunsti alged - kuluksid vajadusel marjaks ära . </s> </p>
<p> <s> Kodumaa kaitseks valmis olevad Elva poisid Taavi ja Riko pole mingid machomehed ega pea end sõjarditeks . </s> <s> Nad on mõlemad silma paistnud ka aineolümpiaadidel ja lauluvõistlustel , õppinud muusikakoolis mitut pilli , teevad sporti ja näitemängu . </s> </p>
<p> <s> “ Vabadussõjas innustas eestlasi võitlema see , et olime 700 aastat orjad olnud ja lõpuks ometi avanes võimalus oma riik saada , ” arvavad nad . </s> <s> “ Praegu on kõik olemas ja paljudel elule vaid materiaalne vaade . </s> </p>
<p> <s> Hulk poisse arvab sedagi , et sõjaväkke minek on ajaraiskamine ja selle asemel on hoopis parem pidutseda . </s> <s> Ju kardetakse sõjaväge ka kehalise koormuse pärast - ei viitsita sporti teha ja peljatakse , et nõrgana võib jänni jääda . ” </s> </p></div3>
          <div3 type="artikkel"><head> Aino Järvesoo : Kõige tähtsam on , et meie rahvas välja ei sureks </head>
<p> <s> <hi rend="kaldkiri"> 21.02.2002 <bibl> <author> Rein Raudvere </author> </bibl> </hi> </s> </p>
<p> <s> <hi rend="rasvane"> Parim eraannetaja nõuab igale lapsele toetuseks 1000 krooni kuus </hi> </s> </p>
<p> <s> <hi rend="rasvane"> Aasta tagasi tulite välja algatusega “ Igale lapsele 1000 krooni ” , mis näeb ette tõsta igakuist lastetoetust 150 kroonilt 1000 kroonile . </hi> </s> <hi rend="rasvane"> <s> Kui palju lendlehti olete trükkinud ja välja saatnud ? </s> </hi> </p>
<p> <s> Kavas oli miljon . </s> <s> Siiani olen saatnud 560 000. </s> <s> Esimesi , koolidesse läinud lehekesi trükkisin 160 000 , neid tuleb mulle siiamaani tagasi . </s> <s> Seejärel saatsin kaks korda 100 000 lehte . </s> </p>
<p> <s> Augustis lasksin linnades lennukilt alla visata veel 200 000 , need tuli saata Riigikogusse ja kuuldavasti oli neist seal seejärel igavene uputus . </s> </p>
<p> <s> <hi rend="rasvane"> Kui palju olete lendlehtedele vastuseid saanud ? </hi> </s> </p>
<p> <s> Seni üle 70 000. </s> <s> Neid tulnuks palju rohkem , aga see maksab . </s> <s> 4.40 margi eest on eestlasele suur summa . </s> <s> See , mille ta peab saatmiseks kulutama , on ühe päeva lapsetoetus . </s> <s> Mul südamel , et ta pidi seda tegema . </s> </p>
<p> <s> Idee läbisurumine on muidugi raske . </s> <s> Ma pean veel kord rahva poole pöörduma , siis ei saa riik sellest enam mööda minna . </s> <s> Mul on mulje , et rahvas ootab seda toetust . </s> <s> Ma jääksin rahva petjaks , kui see läbi ei lähe . </s> </p>
<p> <s> <hi rend="rasvane"> Miks võtsite selle aktsiooni ette ? </hi> </s> </p>
<p> <s> Meie riigis sünnib väga vähe lapsi ja suurim põhjus , miks sünnitajaid vähe , on vaesus . </s> <s> Meil on viimase kümnendi igal aastal sündinud vähem lapsi kui vaja oleks . </s> <s> Kui see generatsioon omakorda jõuab täisikka , ei ole ka siis sünnitajaid . </s> <s> Seda ei saa kuidagi tasa teha . </s> <s> See lünk läheb põlvest põlve edasi . </s> </p>
<p> <s> Riigi tähtsaim eesmärk peaks olema rahva hoidmine . </s> <s> On tarvis nõuda lastele enam-vähem inimväärset äraelamist . </s> <s> Kõige tähtsam on , et eesti rahvas välja ei sureks . </s> <s> Minu projekt ongi eesti rahva päästmine . </s> <s> Praeguse valitsuse kohta on vara ütelda , kuid eelmises ei paistnud see olema kellegi asi . </s> </p>
<p> <s> <hi rend="rasvane"> Teie nõutud riiklikku toetust 1000 krooni kuus on peetud liiga suureks . </hi> </s> </p>
<p> <s> Tegelikult on ka 1000 krooni vähe . </s> <s> Mis on praegune toetus 150 krooni kuus ? </s> <s> Päevas viis krooni - pool pätsi leiba . </s> <s> See on vanemate mõnitamine . </s> </p>
<p> <s> Lapsed vajavad rõivaid , vähemalt kaks paari saapaid aastas . </s> <s> Rääkimata paremast söögist , kui neile praegu koolis antakse . </s> <s> Söök peab olema ka atraktiivne . </s> <s> Juba see , kui neile koolis hästi süüa antakse , võtab lapsed tänavalt ära . </s> <s> Kõige rohkem tähendab see emadele , kes tööl , et laps tuleb koju ja tal pole kõht tühi . </s> <s> Kui 1000 krooni tuleb , saab ka koolis teha head sööki , mitte jahusuppi . </s> <s> Toidus peab olema kindlasti loomset valku , piima , aedvilja . </s> </p>
<p> <s> Kooliprogrammidele lisaks vajavad lapsed meelelahutust , vaba aja sisustamist . </s> <s> See raha lubaks neil käia huviringides , maksta suvel heade laagrite ja ekskursioonide eest . </s> </p>
<p> <s> <hi rend="rasvane"> On arvatud , et 1000kroonise toetuse puhul hakatakse lapsi sünnitama raha saamiseks . </hi> </s> </p>
<p> <s> Nii võivad arvata ainult need , kes pole mu ettepanekutega tuttavad . </s> <s> 1000 krooni on mõeldud koolide ja lasteaedade kaudu jagamiseks . </s> <s> Mitte vanematele pihku . </s> <s> Nii ei saa keegi neist seda raha maha juua . </s> </p>
<p> <s> See raha on erifondis riikliku kontrolli all . </s> <s> Iga kuu tehakse koolis rahakulutuste aruanne söögi , riiete , jalanõude , ringikulude ja muude väljaminekute üle . </s> <s> Koolid palkavad inimesi , kes hoolitsevad laste vaba aja eest ja seegi raha tuleb samast . </s> </p>
<p> <s> <hi rend="rasvane"> Meil on praegu 300 000 last , 1000kroonise lastetoetuse juures kuluks riigil selleks aastas 3 miljardit krooni . </hi> </s> <hi rend="rasvane"> <s> Kust võtab riik selle raha ? </s> </hi> </p>
<p> <s> Siim Kallas kirjutas mulle rahandusministrina , et ma pean ütlema , kust see raha tuleb . </s> <s> Vastasin talle , et see pole minu asi , see on tema töö ütelda . </s> <s> Riigil ei ole tähtsamat ülesannet , kui oma rahvast hävingust hoida . </s> <s> Tegelikult ei ole vaja kolme miljardit juurde , kolm miljardit kulub koos sellega , mida juba praegu lastele makstakse . </s> </p>
<p> <s> Uus rahandusminister Harri Õunapuu on öelnud , et riigil jääb pettuste ja varjamiste tõttu aastas kogumata kuni 8 miljardit krooni makse . </s> <s> Kui riik paremini tööle hakkaks , kataks see kõik need lastele tehtavad kulud mitmekordselt ning jääks ülegi . </s> </p>
<p> <s> Riigil on see raha olemas . </s> <s> Pole vaja makse tõsta , ka lastetusmaksu ma ei toeta . </s> <s> Riigil on vaja ainult tõsist vastutust rahva raha kasutamisel . </s> </p>
<p> <s> <hi rend="rasvane"> On isegi arvatud , et te õhutate vaenu valitsuse vastu . </hi> </s> </p>
<p> <s> Ma loodan , et teen seda . </s> <s> Kui valitsus on eesti rahva püsimise vastu , aga mina poolt , siis loomulikult olen vastu sellele rahvavaenulikule valitsusele . </s> <s> Uuest valitsusest veel ei tea . </s> <s> Mõne inimese sinna tööle asumisega olen väga nõus . </s> </p>
<p> <s> <hi rend="rasvane"> Kas ei tundu , et Eestis kiputakse harjuma madala sündivusega , leppima sellega kui paratamatusega ? </hi> </s> </p>
<p> <s> Sellega ei tohi leppida . </s> <s> Põhjasõja järel oli meil ka rahvast vähe , aga siis oli peres 12 last ja rahvas taastus . </s> <s> Tegelikult on ka ühe generatsiooni jooksul võimalik väga palju ära teha , kui vaid tahetaks ega oldaks kehkadiveid , kes ainult autodele mõtlevad . </s> <s> Eestis on autosid juba rohkem kui lapsi . </s> </p>
<p> <s> Mehed peaksid olema uhked seeüle , kui nad on pereisad , suure pere isad . </s> <s> Seda eesti mehed kahjuks pole . </s> <s> Neile on paraku suurem au see , kui nad on naise lapsega maha jätnud . </s> <s> Et sina soovisid seda last , sina ka kasvata . </s> </p>
<p> <s> Esialgu tundus mulle , et oh kui tore , et vähemalt vallaslapsigi on . </s> <s> Aga naised ei jõua üksinda rohkem kasvatada kui üht , heal juhul kaht last . </s> <s> Selline ühelapseline perekond määrab juba ära , et me oleme mõistetud rahvana kaduma . </s> </p>
<p> <s> <hi rend="rasvane"> Kas pettumusi on olnud veelgi ? </hi> </s> </p>
<p> <s> Algul arvasin , et piisab hoiakute muutmisest ja et seda saab trükisõnaga teha . </s> <s> Aga hoiakud on kõige raskemini muudetavad . </s> <s> Abi pole olnud ka kirjasõnast . </s> <s> Meie rahva katastroofilisest olukorrast pole peaaegu üldse artikleid . </s> </p>
<p> <s> See-eest on palju lugusid sellest , kuidas keegi on Eestis hea hariduse saanud ja välismaale tööle läinud ning kui edukas ta seal on . </s> <s> Eestist kirjutatakse kui jalgalaskmise kohast . </s> </p>
<p> <s> Mis kasu on meie rahvale hariduse andmisest , kui see kõik läheb riigist välja . </s> </p>
<p> <s> <hi rend="rasvane"> Lootsite koostööle Tartu ülikooliga , ometi läks teisiti . </hi> </s> </p>
<p> <s> Mõne aasta eest tegin nelja miljoni kroonise annetuse Tartu ülikooli sihtasutusele rahvastiku taaste küsimustega tegelemiseks . </s> <s> Lootsin , et ülikool aitab mul rahvastikupoliitikat ajada ja võtab selle oma peale . </s> <s> Ootamatusena ei leidnud ma rahvastikuprobleemidest huvitatud õppejõude ega teadlasi . </s> </p>
<p> <s> Kuuel korral tahtsid nad selle raha kasutamiseks välja kuulutada konkurssi , kuid kordagi ei nimetatud , et see raha kulub projektidele , mis tegeleks rahvastiku taaste ja positiivse iibega . </s> <s> Nii ei saanud ma ka nõustuda . </s> </p>
<p> <s> Olin hirmul , et kaotan selle raha mitte millekski . </s> <s> Päris haigeks jäin , kui selle nelja miljoni pealt tahtis sihtasutus minult veel 8% käibemaksu , kokku 320 000 krooni . </s> <s> Ma ei maksnud . </s> </p>
<p> <s> <hi rend="rasvane"> Ikkagi leidsite lahenduse , mis palju rõõmu on valmistanud . </hi> </s> </p>
<p> <s> Otsustasin , et kõige lihtsam on mul see raha anda kunstliku viljastamise tarvis . </s> <s> Siis ma ei pea enam otsima kaastöölisi , ei pea enam rääkima juttu , mis kedagi ei huvita ja mida keegi ei mõista . </s> <s> Läksin Tähe erakliinikusse doktor Andrei Sõritsa juurde ning leppisin kokku , et määran selle raha tema haiglale , igal aastal miljoni . </s> <s> Sel aastal andsin viimase 3,8 miljonist . </s> <s> 200 000 krooni olin andnud enne ühele rahvastikuprojektile . </s> </p>
<p> <s> 800 000 krooni eest ostis haigla aparatuuri , ülejäänud raha on läinud 10 000 krooni suurusteks toetusteks abielupaaridele , kes lapse saamiseks on vajanud ravi . </s> <s> See ravi on kohutavalt kallis , nad panevad ise palju raha sisse , riik toetab ja mina . </s> </p>
<p> <s> Täpset raseduste ja sündinute arvu ma praegu ei tea , aga neid on päris palju ja lisandub veel järgmise aasta lõpuni . </s> <s> Need inimesed on tohutult õnnelikud . </s> <s> Sõritsa projekt on mulle väga tähtis . </s> </p>
<p> <s> <hi rend="rasvane"> Kui palju olete taas Eestis elatud kümmekonna aasta jooksul pannud raha heategevusse ? </hi> </s> <hi rend="rasvane"> <s> Olete ehitanud Tallinna Harku järve äärde luterliku kiriku , Tartus kinkinud kodud üliõpilasseltsile Liivika ja Eesti Naisüliõpilaste Seltsile , muretsenud ruumid ülikooli maaliosakonnale . </s> </hi> </p>
<p> <s> Ma tean , kui palju olen kulutanud , aga ma ei taha ütelda . </s> <s> Ameerikas olime mehega mõlemad ülikoolis professorid , meie teenistus polnud sealses mõistes väga suur . </s> <s> Aga me ehitasime seal mitu maja . </s> <s> Kui ehitad maja ja müüd maha , siis müüd selle juba kasuga , vahepeal aitas ka inflatsioon . </s> <s> Raha ei tee raha , ikka inimene teeb raha , kui võimeid on . </s> </p>
<p> <s> Ma olen ju nii vana , 91aastane . </s> <s> Mind huvitab praegu ainult see , et riik leiaks selle raha , 1000 krooni igale lapsele . </s> <s> Kõige tähtsam on , et meie rahvas välja ei sureks . </s> </p>
<p> <s> <hi rend="rasvane"> Kui lootusrikas olete , et ükskord riik , meie kõik mõistaksime , kui tõsine on tegelikult meie olukord ? </hi> </s> </p>
<p> <s> Täna hommikul ilmus ette teatamata siia üks mees . </s> <s> See oli mu mõttekaaslane , kuid ma nägin teda esimest korda . </s> <s> See oli tõesti mees , kes taipas olukorda . </s> <s> Ta oli üks Riigikogu liige . </s> <s> Selles mõttes oli täna helge päev . </s> </p>
<p> <s> <hi rend="rasvane"> Miks püüate rahvast äratada just lendlehtedega ? </hi> </s> </p>
<p> <s> Hakkasin mõtlema , kuidas huvi äratada . </s> <s> Ajalehed ei trüki kuigi palju , midagi ei juhtu ülikooli kaudu , kuigi proovisin . </s> <s> Millelegi ei reageerita . </s> </p>
<p> <s> Siis mõtlesin tagasi 1917. aasta revolutsioonile . </s> <s> Mõtlesin , et kui venelased tegid revolutsiooni lendlehtedega , teen mina ka . </s> </p></div3>
          <div3 type="artikkel"><head> Aurahad maamehe kuuereväärile </head>
<p> <s> <hi rend="kaldkiri"> 21.02.2002 <bibl> <author> Sirje Pärismaa </author> </bibl> </hi> </s> </p>
<p> <s> <hi rend="rasvane"> Iseseisvuspäeva puhul saavad presidendilt teenetemärgi ka mitu taluperemeest </hi> </s> </p>
<p> <s> <hi rend="rasvane"> Heldur Peterson </hi> </s> </p>
<p> <s> Kui Heldur Peterson oli väike poiss , võttis ta vanemate pesukappi peidetud Valgeristi ja viis selle liivakasti . </s> <s> Sinna too Vabadussõjas võidelnud vanaisa Gustavi aumärk jäigi . </s> </p>
<p> <s> 40 aastat hiljem saab Kõivu-Andrese talu peremees , põllumajandusteadlane , õppejõud ja hobuseentusiast ise presidendilt autasu - Riigivapi IV klassi teenetemärgi . </s> <s> Selle eest , et ta oli üks 69st taasiseseisvumise poolt hääletajast EV Ülemnõukogus . </s> </p>
<p> <s> Kuigi auraha peaks rinna rõõmsaks tegema , vaevavad meest muremõtted . </s> <s> “ Oleksin nõus autasust ilma jääma , kui viimaks ometi saaks jalule tõde taasiseseisvumisest ja sellele eelnenud ajast , ” sõnab Peterson , kes leiab , et mitmed inimesed on rahvast tahtlikult eksitanud neist sündmustest kõneldes . </s> </p>
<p> <s> “ Kuidas saame kasvatada noorsugu isamaaliselt , kui V klassi ajalooõpiku autorid , endine peaminister ja Riigikogu liige , ei kajasta tõde ja ajavad segi üldise ja üksiku , olulise ja väheolulise ? </s> <s> Need 69 inimest , kes läksid lõpuni taasiseseisvumise poolt hääletades , on tagasihoidlikud ega ole oma kaarte avanud . </s> <s> Seetõttu on olnud võimalik , et osa Eesti Komitee tegelasi on tulnud välja ajaloolise valega , pisendades ÜNi osa taasiseseisvumisel . ” </s> </p>
<p> <s> Peterson pole ka ise valmis lõpuni kaarte avama . </s> <s> Ta räägib , et juba augustiputši ajal nõudis paarkümmend saadikut viivitamatult taasiseseisvuse väljakuulutamist , andes spiikri kätte seaduseelnõu , mis hiljem jäljetult kadus . </s> <s> Asi liikus edasi visalt . </s> <s> Eks osa vaadanud , kummale poole liisk langeb . </s> </p>
<p> <s> Taasiseseisvumisotsus sündis siiski üksmeelselt . </s> <s> “ Vaid kaks saadikut , Vaba Eesti ja Sõltumatute Demokraatide esindajad , käisid lauast lauda , püüdes lihtsameelseid veenda , et otsusega kaob ära 24. veebruar 1918. </s> <s> Kuid lõpuks hääletasid poolt nemadki . </s> <s> Sama juttu ajas ka Eesti Komitee . </s> <s> Kes kelle mängu mängis ? </s> <s> Osadel oli topeltmäng ! </s> </p>
<p> <s> Mul polnud hirmu enne otsuse väljakuulutamist , sest pole Stalini aega näinud . </s> <s> Ühel vanemal maamehel läks küll kõht lahti . </s> <s> Toompea saalist lahkus ja jättis taasiseseisvuse eest hääletamata vaid üks ÜNi liige , kes kuulus ka Eesti Komiteesse . </s> <s> Tema sai presidendilt ordeni juba 1998. aastal . ” </s> </p>
<p> <s> Petersoni arvates on liiga vähe räägitud ka 1991. jaanuarisündmustest . </s> <s> Poliitik peab küll rääkima tõtt , aga mitte alati kogu tõtt . </s> <s> “ Ei tookord ega siiani ole me kogu tõtt rääkinud . </s> <s> Nii ei teatagi , et verised sündmused oleks võinud vallanduda Vilniuse asemel ka Tallinnas . ” </s> </p>
<p> <s> Petersoni sõnul olid ÜNi ja presiidiumi liikmeil konspiratiivkorterid ja tegevuskava hädaolukorras illegaalselt liikumiseks . </s> <s> Pakuti ka püstoleid . </s> <s> Hiljem selgus , et teatud ringkondadele olid varem saadetud ümbrikud , kus kirjas , mida ette võtta juhtiva osaga eesti rahvast . </s> </p>
<p> <s> “ Dvigateli õuel olid ootamas soome barakid , kuhu oleks meid kinni pandud , ” teab Peterson . </s> <s> “ Kokku olevat tahetud isoleerida 300 ja hukata sadakond . </s> <s> Osadel viisaomanikel olid pereliikmed juba Soome saadetud . </s> <s> Kartes vallanduda võivaid sündmusi , olid Poola ja Soome kindralstaap häireolukorras . </s> <s> Moskvas olid maa-alused KGB korterid ootamas tulevasi Baltimaade emissare . </s> <s> Teame , kes olid need Lätist-Leedust , aga meilt ? ” </s> </p>
<p> <s> Peterson leiab , et kõrge aumärk pole vaid üksi temale . </s> <s> “ Selles on osa neil inimestel , kes tulid barrikaadidele . </s> <s> Samuti talumees Krapil , kes tõi Toompeale autokoormatäie piima-liha . </s> <s> Kindlasti on osa ka kodukaitsjail . </s> <s> Muide , vastupidiselt õpikus väidetule polnud tollal Kaitseliitu praegusel tasemel . </s> <s> Avalikustamata on küsimus , kelle huvides tegutses Kaitseliit Pullapääl . ” </s> </p>
<p> <s> <hi rend="rasvane"> Mart Timmi </hi> </s> </p>
<p> <s> Kes tahab Võru külje all paikneva Navi küla kanged mehed pingeritta panna , on jännis : kas seada esikohale kunstnik Navitrolla , eksminister Ivari Padar või Jaagumäe talu peremees Mart Timmi ? </s> </p>
<p> <s> Kuigi Timmi presidendilt Valgetähe medali saab , ei arva ta , et oleks teised nüüd üle trumbanud . </s> <s> “ Eks igaüks jää oma liistude juurde , ” arvab ta . </s> </p>
<p> <s> 16 hektariga alustanud Jaagumäe on tänaseks paisunud paarkümmend korda suuremaks . </s> <s> Talul on suur seafarm , köögiviljakasvatus- ja töötlemiskompleks , Navil pood ja Võrus uhke kaubanduskeskus . </s> </p>
<p> <s> “ Eesti elu on selline , et pole teada , mis hoiab vee peal . </s> <s> Seepärast peab mitu rauda tules olema , ” räägib Timmi rõõmsameelselt . </s> <s> “ Oleme elanud nii , et kõik läheb tootmise heaks . </s> <s> Iseendale on vähe lubatud . ” </s> </p>
<p> <s> Euroliit tähendab Timmile unistusi , aga ka väga suuri kohustusi . </s> <s> Praegu rassib ta sigade väiketapamaja kallal . </s> <s> “ Tahaks kesksuveks hakkama saada . </s> <s> See on kallis ehitus ja võtab palju jõudu . </s> <s> Paljud nõuded on ametnike poolt ülepingutatud . </s> <s> Mis teha , kui tahame Euroopast sammu jagu ees olla . ” </s> </p>
<p> <s> SAPARDist talu tuge ei saanud . </s> <s> “ Oli üks “ ei ” ja “ jaa ” ära vahetatud . </s> <s> Ka ametnikel oli vigu . </s> <s> Andsime protesti sisse , nemad parandasid oma vead ära , meie ei saanud . </s> <s> Sel aastal ei saagi me toetust taotleda , sest meie kaubanduskäive ületab põllumajanduskäivet , ” sõnab Mart Timmi . </s> </p>
<p> <s> Oma medali säravaimaks küljeks peab Timmi seda , et talu tootmine käib euroopalikus keskkonnas . </s> <s> Ta pole ühtegi hoonet käiku lasknud enne , kui heakorrastus tehtud ja värvkate peal . </s> </p>
<p> <s> “ See tõstab distsipliini , ” rõhutab ta . </s> <s> “ Euroopas liikudes on mul piinavalt häbi , mõeldes , kui räämane on Eesti talude ümbrus ja tootmiskeskkond . </s> <s> Olen ise tahtnud sellest ahelast välja rebida . </s> <s> See on õnnestunud ränga hinnaga - me pole saanud tootmistehnoloogiasse niipalju investeerida . ” </s> </p>
<p> <s> <hi rend="rasvane"> Toivo Teng </hi> </s> </p>
<p> <s> “ Olen talupidamist nullist alustanud , sest polnud õigel ajal õiges kohas , ” lausub Saimre talu peremees Toivo Teng Viljandimaalt Paistu vallast . </s> <s> Et midagi polnud ärastada , tuli kõik oma raha eest osta . </s> <s> Asja hõlbustamiseks , aga ka teadmiste kogumiseks töötas Teng koos perega neli aastat Soomes . </s> </p>
<p> <s> Nüüd on Saimre talu edumeelsemaid Mulgi- ja küllap kogu Eestimaalgi . </s> <s> “ Meil on 150 lehma , 9000 siga , 700 ha põldu , ” räägib Teng . </s> <s> Soome kontaktid ja sealt saadud tõumaterjal olid suureks abiks Eesti moodsaima seafarmi rajamisel , kus viie töötaja hoole all 7000 kärssnina . </s> </p>
<p> <s> Ajal kui enamik talumehi alles maigutas suud jutu peale õhukese pekikihiga sigadest , olid Saimre talus juba sellised uut sorti notsud olemas . </s> </p>
<p> <s> Lehmalauda ostis Teng hiljaaegu . </s> <s> Ta loodab selle SAPARDi abil ajakohastada ja uue farmitehnika muretseda . </s> <s> Talul on ka oma saekaater . </s> <s> Kokku saab Saimrel tööd 30 inimest . </s> </p>
<p> <s> “ Ega ma majandustegevusel suurt kasvuruumi enam näegi . </s> <s> Et talu mõiste on meil ikka veel üsnagi segane , on uued üksused loodud eraldiseisvate firmadena , ” sõnab Teng , kes lõputust rabelemisest võtnud endale viimaks pisut puhkeaega . </s> </p>
<p> <s> Neljakümnesel mehel , kes jõudnud tööd mitme eest rabada , on meelekohad hallid . </s> <s> Suur on ka ühiskondlik koormus . </s> <s> Vallavolikogu aseesimehena tunneb ta muret kohaliku kooli käekäigu pärast . </s> </p>
<p> <s> “ Meie talu aitas rajada väliskorvpalliväljaku , lõime ka fondi kooli võimla ehituseks . </s> <s> Ainsana Viljandimaal pole meie vallas võimlat ! </s> <s> Nähes valla viletsust , üritame meie , ettevõtjad , vähegi aidata , ” räägib Teng ja lisab , et küllap teine pool talle omistatavast Valgetähe medalist ongi just kohaliku kooli- ja spordielu toetamise eest . </s> </p>
<p> <s> <hi rend="rasvane"> Martin Tõrra </hi> </s> </p>
<p> <s> Ka Martin Tõrra saab presidendilt Valgetähe medali . </s> <s> “ Eks see mulle kerge üllatus oli küll , ” tunnistab mees . </s> <s> 13 aastat tagasi Põlvamaal Ahja vallas esimesena talureele istunud Tõrra plaanis algul koos kaaslastega Põlva külje alla soomlaste ja rootslaste eeskujul õppetalu rajada . </s> </p>
<p> <s> Et mõttest siiski asja ei saanud , otsustas ta pühenduda taimekasvatusele . </s> <s> Enam kui 100 hektari suuruses majapidamises askeldab põhiliselt peremees üksi . </s> <s> Abikaasa töötab vallavalitsuses ning lapsed on juba oma elu peal . </s> </p>
<p> <s> Tõrra , nagu teisedki talumehed , mõtleb ka ELi peale . </s> <s> Et paremini uutes oludes läbi lüüa , on ta marjakasvatuse poole liikumas . </s> <s> Algust on tehtud mustsõstraga , kavas on ka astelpajuga katsetada . </s> </p>
<p> <s> Ka Tõrra medalil on kaks külge . </s> <s> Ja see teine pool on hoopis roheline , sest juba üliõpilaspõlvest on mees olnud looduskaitsega seotud . </s> <s> Algul Tartu üliõpilaste looduskaitseringis osaledes , hiljem Põlvamaa organisatsiooni eesotsas seistes . </s> </p>
<p> <s> “ Küllap ma oma looduskaitsetööga ka presidendile , kes samal alal tegev , silma olen jäänud , ” oletab Tõrra . </s> </p></div3>
        </div2>
        <div2 type="rubriik">
          <head> Kultuur </head>
          <div3 type="artikkel"><head> Dramaatilisest lobast eheda vaimuvalguseni </head>
<p> <s> <hi rend="kaldkiri"> 20.02.2002 </hi> </s> </p>
<p> <s> Raamatuid tuleb mis raba , ka press kajastab kirjandust ja kirjanikke kohati üsna jõuliselt , ehkki - ühekülgselt . </s> </p>
<p> <s> Alustaksin minagi moekirjutajast , kes jõudnud ohtrat intervjuumula pritsida ja tabloidajakirja kaanel ihuväel poseerida . </s> <s> Ütlen ausalt , minu meelest on seesugune epateering tüütu ja juhib tähelepanu raamatult endalt kõrvale . </s> </p>
<p> <s> <hi rend="rasvane"> Tühi asjake </hi> </s> </p>
<p> <s> Sigib kahtlus , et küllap siis looming ei suuda Kadri Kõusaare puhul kõnelda ja tahes-tahtmata asud raamatu kallale üleoleva eelarvamusega . </s> <s> Andrus Kivirähk pole kuskil kaanel end trussikuis või trussikuita serveerinud , ometi on ta “ Rehepapp ” läbimüügi tipus . </s> <s> Ervin Õunapuu võtan ma ahnelt kätte ka siis , kui pole enne ühtki intervjuud temaga lugenud . </s> </p>
<p> <s> Ent olgu . </s> <s> Kõusaare “ Ego ” osutuski üsna tühjaks asjakeseks . </s> <s> Vaatamata mu nimekaimu Berk Vaheri hingestatud kiidutekstile raamatu tagaküljel . </s> <s> Nojah , autor valdab veidi slängi , kohati on asjas ka hoogu , ajades mingit seksuaal-intellektuaalset rida . </s> </p>
<p> <s> On kunstlikku lobisevat dramaatikat , pretensioonikat literatuursust . </s> <s> ( Uhh ! </s> <s> Kuis ma ei seedi kõiksugu kirjapildilisi aktsentueeringuid , näpuga näitavaid sõrendusi või suurtähtedega sõnarõhutusi . ) </s> </p>
<p> <s> Teksti on pikitud tähendusrikka lõppematusega geeniuste famiile , kõik need Konfutsiused , Goethed , Dostojevskid , Descartes'id , Lewis Carrollid , Nabokovid , Pasolinid peavad olema osutused kirjutaja erudiitsusele , sest muud ülesannet need selles raamatus välja ei kanna . </s> </p>
<p> <s> Ja muidugi , pole lehekülge , kus puuduks kepp või viited sellele . </s> <s> Ütlen ausalt , mul hakkab naiskenderlus tõsiselt ära viskama . </s> <s> Samas kui Kenderi enda viimane romaan andis usu mehesse tagasi . </s> </p>
<p> <s> Ega ma keelita , et ärge Kõusaart lugege . </s> <s> Lugege ikka ! </s> <s> Vaadake , mis juhtub . </s> <s> Täiesti usutav , et meeldib . </s> <s> Siis olete endale leidnud autori , keda jälgida . </s> <s> Sest tema kirjutab kindlasti veel . </s> <s> Ja loodetavasti etemini . </s> </p>
<p> <s> Raamatupoodide luulelettidel on kirjude ja pealetükkivate kaante vahel ka paar tagasihoidlikku vihikut . </s> <s> Üks neist , väga napilt , ent mõjuva maitsekusega kujundatud ( kunstnik Jüri Kaarma ) on kahe pikaealise autori kahasseloome . </s> </p>
<p> <s> See on soome luuletaja Viljo Kajava ( 1909-1998 ) ja eesti tõlkija Linda Viidingu ( sündinud 1906 ) kakskeelne raamat “ Luuletusi/Runoja ” . </s> <s> Kajava jõudis luuletada ühtjärge 60 aastat , Linda Viiding on kirjutanud veelgi kauem - tänavu saab ta esimesest ilmunud tööst kolmveerand sajandit . </s> <s> Soome kirjandust on ta eestindanud 70 aastat . </s> <s> Vaat seesugune jõudlus siis ! </s> </p>
<p> <s> Kajava luule on nende kaante vahel vaikne , kogenud , leplik , küllastunud . </s> <s> Elulõpuluule . </s> <s> Looduse ja inimese , inimese ja inimese vaheline tasane üksteisemõistmine . </s> </p>
<p> <s> Soome noorema põlve luuletaja Jarkko Laine on öelnud : “ Esikkogust viimaseni on Kajava luuletused armastusavaldused ligimesele , neist õhkub soojust kõige selle vastu , mis on argine , väike , üksildane ja unustusse vajunud . ” </s> <s> Nii on . </s> </p>
<p> <s> <hi rend="rasvane"> Lihtsuse siiras võlu </hi> </s> </p>
<p> <s> Teinegi rõhutatud lihtsa luule valimik on saadaval , Helgi Kauberi “ Lõpusirgel ” . </s> <s> Kes ta on ? </s> <s> Mina ütleksin : kaks aastat tagasi surnud Hiiumaa poetess . </s> </p>
<p> <s> Ehkki ta Hiius ei sündinud ja elamagi sattus sinna küpse naisena , on luuletaja põhipaatos ja veenvamad värsid seotud saarega . </s> <s> Ei ole tal muud teemat peale mere ja metsa , natuke lapsepõlvepildistusi , veidi armastusvirveid . </s> </p>
<p> <s> Ei mingeid moe järgi ponnistusi , vormiviirastusi , luulelist egoismi . </s> <s> Läbi raamatukese ausalt lihtsad rütmid ja riimid . </s> <s> Monotoonsevõitu , mitte alati osav , luulepüüdlik , aga siiras . </s> </p>
<p> <s> Lõppu on lisatud “ Lahtisi lehti päevaraamatust ” , järelsõnad kunagiselt sõbrannalt Valeria Villandilt . </s> <s> Üks koguke on Kauberil ilmunud varem , kehva aja kollasele paberile trükitud “ Viherpuu ” ( 1981 ) . </s> <s> Nüüdne jääb viimaseks . </s> </p>
<p> <s> Uku Masingu kuueosalise luulekogumiku trükkimine edeneb tasapisi ka , müügile jõudis aastalõpul teine köide . </s> <s> Taas 400 lehekülge poeesiat , sedapuhku mahub raamatusse seitse üksikkogu : “ Neemed Vihmade lahte ” , “ Miikaeli liturgiad ” , “ Roosikrantsi palved ” , “ Ehatuule maa ” , “ Džunglilinnud ” , “ Itkud isale ” ja “ Itkud emale ” . </s> </p>
<p> <s> <hi rend="rasvane"> Tarkus tuleb Ilmamaast </hi> </s> </p>
<p> <s> Taas tuleb tunnustust avaldada Hando Runneli jonnile , kes ettevõetut juba pooleli ei jäta , kelle visadus Ilmamaad ajades on talupoeglikult järjekindel . </s> <s> “ Eesti mõtteloo ” üks köide järgneb teisele samasuguse loomulikkusega , nagu sügisele järgneb talv , talvele kevad . </s> </p>
<p> <s> Käsi südamele - see on üks hämmastav rahvustegu , kindlust sisendav meie praeguses väreluses . </s> <s> Ajakirjanduses sageli tähelepanuta jääv . </s> <s> Ent mis püsib ka siis , kui moeraamatud uueks paberiks ümber keedetud . </s> </p>
<p> <s> Paar publitsistikaraamatut tuleb veel üles lugeda , neid soovitan kirjandusloost huvitatuile küll . </s> <s> Kõigepealt Jaan Puhveli “ Ulgvel ja umbes ” ( taas kirjastuselt Ilmamaa ) , California professori tööd keelest ja kirjandusest , müüdist ja ajaloost . </s> </p>
<p> <s> Raamatu lõpus Marek Tamme huviäratav vestlus autoriga , kes ka Tartus nüüd õpetamas käib . </s> <s> Puhvel on õnnelik , et saab “ nii tihti pendeldada ka oma kahe meeliskodu , California ja Tartu vahel ” . </s> </p>
<p> <s> Raamatuni on taas jõudnud ka Karl Muru . </s> <s> “ Luuleseletamine ” kätkeb arvustusi , esseid , vaatlusi läbi mitme aastakümne . </s> <s> Muidugi püsib uurija põhihuvi kinni arbujates või nendes , kes arbujatega harmoneeruvad . </s> <s> Soovitaksin köidet iga eestlase raamaturiiulile . </s> </p>
<p> <s> Ja küsimus suurele ringile : milline kirjastus on Karl Muru raamatu trükkinud ? </s> <s> Õige , ikka Ilmamaa . </s> </p>
<p> <s> <hi rend="rasvane"> Vaapo Vaher </hi> </s> </p></div3>
          <div3 type="artikkel"><head> Anda või mitte anda </head>
<p> <s> <hi rend="rasvane"> 24. veebruaril antakse kätte riiklikud kultuuripreemiad , Eesti Vabariigi kõige tähtsamad loomeinimeste auhinnad </hi> </s> </p>
<p> <s> Ka Eesti NSV päevil jagati kultuuriinimestele , sh lavarahvale üksjagu ametlikku tunnustust : riiklikke preemiaid , teenelise kunstniku , teenelise kunstitegelase ja rahvakunstniku aunimetusi . </s> <s> Üksikuile sai osaks kõrgeim au : NSV Liidu rahvakunstniku nimetus . </s> </p>
<p> <s> <hi rend="rasvane"> Vene ajal määras minevik </hi> </s> </p>
<p> <s> Muidugi kaasnes ametliku tunnustusega ka teatav poliitiline mäng . </s> </p>
<p> <s> Näiteks oli pikka aega ilma ametliku tunnustuseta üks eesti teatrilava suveräänseid kuningaid Heino Mandri . </s> <s> Tollane võim tõrkus andmast aunimetust endisele poliitvangile aastaist 1948-54. </s> </p>
<p> <s> Olukord muutus aina imelikumaks , nii et kultuuriavalikkus ja kolleegid hakkasid protesteerima . </s> <s> Mäletan üht Jüri Müüri sellekohast vihast sõnavõttu Kinoliidu kongressil ( Mandri oli ka filminäitleja ) . </s> </p>
<p> <s> Samas pälvis aastail 1941-46 Solikamskis väljasaadetuna viibinud Ants Eskola imekombel ametliku tunnustuse juba võrdlemisi varakult . </s> <s> 1954. aastal sai ta ENSV teeneliseks kunstnikuks , 1957 ENSV rahvakunstnikuks ja 1964 koguni NSVLi rahvakunstnikuks . </s> </p>
<p> <s> ENSV teenelise kunstniku aunimetusi jagati tookord suhteliselt heldelt , selle pälvis enamik veidigi pikemat aega laval olnud või lavastanud andekaid inimesi . </s> <s> Isegi teatriuuendajad Jaan Tooming ja Evald Hermaküla , keda võimud pikka aega vingus näoga jälgisid , said lõpuks ENSV teenelisteks kunstnikeks . </s> </p>
<p> <s> Kõrgeima tollase tunnustuse , NSV Liidu rahvakunstniku nimetuse pälvis praegu tegutsevatest teatriinimestest vahetult enne iseseisvuse saabumist Mikk Mikiver , kes algatas umbes sel ajal ka aunimetustest loobumise kampaania . </s> </p>
<p> <s> Eesti Vabariigis on sellisest jäigast sikkudeks ja lammasteks jagamisest loobutud . </s> <s> See-eest jagub kunstiinimestele praegu tunnustust ja preemiaid lausa süle ja seljaga . </s> </p>
<p> <s> Lisaks ülalmainitud Eesti Vabariigi kultuuripreemiatele ( mille puhul pole garanteeritud , et mõni teatriinimene selle üldse saab - näiteks möödunud aasta laureaatide hulgas polnud ühtegi sõnalavastusteatri inimest ) saabub teatrirahvale suurem preemiasadu märtsi lõpul . </s> </p>
<p> <s> Alates 1965. aastast antakse välja Eesti Teatriliidu aastapreemiaid . </s> <s> Viimasel ajal kannab see auhind riikliku aastapreemia nimetust . </s> </p>
<p> <s> <hi rend="rasvane"> Äkki antakse liialt </hi> </s> </p>
<p> <s> Ka Eesti Rahvuskultuuri Fond jagab tunnustust . </s> <s> Nii on sealt tänupreemia elutöö eest pälvinud Herta Elviste , Helend Peep , Eino Baskin . </s> <s> Sama on teinud Avatud Eesti Fond . </s> <s> Aastapreemiaid jagavad Eesti Kultuurkapital ja Tartu Kultuurkapital . </s> </p>
<p> <s> Enamik teatreid annab välja oma kolleegipreemiaid . </s> <s> Teatritele ja lavastajatele on tunnustuseks nende valimine Tartu Draamafestivalile , kus ka auhindu jagatakse . </s> </p>
<p> <s> Tunnustust on meie teatriinimestele kukkunud ka välismaistelt festivalidelt - nt Torunist , Peterburist , Berliinist . </s> </p>
<p> <s> Ja lõpuks jagab Eesti president iseseisvuspäeva puhul ka teenetemärke , mille saajate hulgas on teatriinimesigi . </s> </p>
<p> <s> Nii et sellele sõelale üldse mitte jääda on vähegi andekamale inimesele omamoodi kunsttükk . </s> <s> Kuid ometigi - juhtub . </s> </p>
<p> <s> Hiljaaegu avastati nagu üllatusega , et Eesti Teatriliidu parima meesnäitleja preemiat ei ole saanud meie viimase aja üks silmapaistvamaid , Andrus Vaarik . </s> </p>
<p> <s> Selle tiitli saamist või mittesaamist määratleb osalt ka juhus . </s> <s> Kui aastas on üks teistest ilmselgelt üle olev lavastus , näitlejatöö jne , siis on asi selge . </s> <s> Aga kui neid on kaks ? </s> <s> Siis jääb üks neist kõrvale , olgu ta nii hea kui tahes ja tegijale endale ehk tema loomingu tipuks . </s> </p>
<p> <s> <hi rend="rasvane"> Silmapaistvaid palju </hi> </s> </p>
<p> <s> Ning on veel üks fenomen , mille tõttu on auhindamata jäänud mõnigi seda sisuliselt väärinu : on juhtunud , et paljudelt alternatiivsetelt , paralleelselt toimuvatelt auhindamistelt on koore riisunud ühed ja samad tegijad . </s> </p>
<p> <s> Nii figureerisid 1990. aastate teise poole teatrilaureaatide ja festivalitähtede seas ikka ja jälle Pedajase ning Nüganeni nimed - ja asi oli igati õige , sest nende tööd olidki suurepärased . </s> </p>
<p> <s> Kuid samal ajal tegid teisedki lavastajad silmapaistvaid lavastusi , aga enamikule neist justkui ei mingit tunnustust ! </s> <s> Mõnele kolleegile käis asi vist närvidele ning nii sündis Pedaneni ja Nügajase nöökav hüüdnimi . </s> </p>
<p> <s> Tänaseks näib auhindu korjama asuvat visa tegija Mati Unt . </s> <s> Tema lavastused muutuvad tõepoolest üha paremaks ja huvitavamaks . </s> </p>
<p> <s> Kuidas elavad oma olukorda üle need , kes pjedestaalile ei pääse ja ometigi oma parima annavad ? </s> <s> Usutavasti tunnetavad situatsiooni kõige kibedamalt need , kes pjedestaalil kord olnud on , kuid kelle kõrgajad justkui möödas tunduvad olevat . </s> </p>
<p> <s> Või ka need , kes ei saa end teostada , kuna neile selleks lihtsalt võimalust ei anta ( näitleja ei vali oma rolle ise ) . </s> <s> Kibestumine ja eneseusalduse kaotus ei pruugi siis olla rasked tulema , kuigi tark inimene sellest ehk pääseb . </s> <s> Visamad ei anna alla - tähetund võib siiski ( uuesti ) saabuda , võibolla ka mõnel lähedasel kõrvalalal . </s> </p>
<p> <s> Meelde on jäänud Jaan Tätte ülestunnistus ühes hiljutises intervjuus , kus ta möönis , et ta Linnateatris näitlejana eneseusu täiesti kaotas . </s> <s> Alles avastatud dramaturgiroll andis talle selle eneseusu tagasi . </s> </p>
<p> <s> Ja on veel üks eneseusu , jalge alla pinna saamise võimalus : vastuvõtja , publiku toetus ja sümpaatia . </s> <s> Mõnikord looja jaoks ehk ennast sugereerivalt illusoorne , mõnikord ka mitte . </s> </p>
<p> <s> Kindlasti tajub seda komöödianäitleja , kes n-ö kerglasema žanri esindajana auhindajail kergemini kahe silma vahele võib jääda . </s> <s> Kuid kujutlen , millist kaifi pakub näitlejale saalist vastu kaikuv naer ja tänulik lõpuaplaus ! </s> <s> Ehk võtab too näitleja seda õhtust õhtusse kostvat naeru suurema tasuna oma töö eest kui korraks auhindamispjedestaalile ronimist . </s> </p>
<p> <s> Ma näiteks ei tea , kas järgmise aasta žürii liikmete pilgud jäävad pidama Peeter Oja lõppkoomilisel rollil Vanalinnastuudio lavastuses “ Õhtusöök lollidega ” - sest tõesti-tõesti , millegi muu kui naljaga nalja pärast siin tegemist pole . </s> <s> Kuid see on tõeliselt tervistav ja teps mitte banaalne nali , ja usun , et ilma võimaliku ametliku tunnustusetagi saab andekas näitleja siin oma tööst täieliku rahulduse . </s> </p>
<p> <s> Muidugi , on ehk meiegi päevil inimesi nagu Tammsaare , kes ametlikku tunnustust kuigivõrd ei hinda ega ihalda , eriti kui tants käib mitte niivõrd looja loomingu kui isiku ümber . </s> <s> Milleks see kila-kola , ütles Tammsaare oma juubelite ümber käiva askelduse puhul ühele sõbrale . </s> </p>
<p> <s> Oma juubelitele ega ausamba avamisele Tammsaare teadupärast ei läinud . </s> <s> Kuid asi muutus , kui tegemist oli hinnangutega tema loomingule . </s> <s> Agressiivsed , mittemõistmist väljendavad ja ülekohtused hinnangud ta teostele puudutasid teda valusalt . </s> </p>
<p> <s> Oma mälestustes Tammsaarest kirjutab Arnold Susi : “ Tahtmatult jäi mulje , et ta vägagi , koguni valuliselt tundis seda , et ta teoseid pandi vähe tähele ja et teda ei asetatud parnassile kirjanike esiritta . </s> <s> Oli märgata ta meeleolu muutust ja rahulolu tekkimist , kui pärast “ Tõe ja õiguse ” I osa ilmumist ta nimi korraga oli kõigil suus ja kui Aino Kallas oma senise skeptilise suhtumise tema loomingusse asendas sooja tunnustusega . </s> <s> Ta rahulik naeratus näis ütlevat : “ Ometi kord . ” ” </s> </p>
<p> <s> <hi rend="rasvane"> Riigi kultuuripreemiad 2002 </hi> </s> </p>
<p> <s> • Ain Kaalep ja Veljo Tormis - 300 000 krooni pikaajalise väljapaistva loomingulise tegevuse eest </s> </p>
<p> <s> • Maile Grünberg , Rein Zobel , Haljand Udam , Mati Unt ja Arvo Volmer - 150 000 krooni </s> </p>
<p> <s> <hi rend="rasvane"> Näitlejad , kes esitati 2002. aasta kultuuripreemia kandidaatideks : </hi> </s> </p>
<p> <s> • Ita Ever , Anu Lamp - pikaajalise väljapaistva loomingulise tegevuse eest . </s> </p>
<p> <s> • Andres Dvinjaninov , Rain Simmul , Ita Ever , Herta Elviste , Anu Lamp , Marko Matvere , Mikk Mikiver , Tõnis Mägi - väljapaistva loomingulise saavutuse eest 2001. aastal . </s> </p></div3>
        </div2>
        <div2 type="rubriik">
          <head> Naeris </head>
          <div3 type="artikkel"><head> JAANUAR , VEERPALU , MÄRTS , APRILL , MAE ... </head>
<p> <s> <hi rend="kaldkiri"> 20.02.2002 </hi> <hi rend="rasvane"> Vastuvõtt </hi> </s> </p>
<p> <s> “ Vabandage , kas te olete viimane ? ” </s> </p>
<p> <s> “ Ei , minu järel on veel üks smokingus härra koos daamiga . ” </s> </p>
<p> <s> “ Mhm . </s> <s> No küll on ikka karm saba . </s> <s> Nagu Vene ajal. </s> <s> Täna vist võetakse õllekaid vastu . ” </s> </p>
<p> <s> “ Õllekaid , veinikaid , brändikaid , viinakaid . </s> <s> Omavahel öeldes : siin on igasuguseid . ” </s> </p>
<p> <s> “ Ma võtsin ka kõiksuguseid kaasa . ” </s> </p>
<p> <s> “ Kas te olete siis kohe nagu delegatsiooniga ? ” </s> </p>
<p> <s> “ Delegatsiooniga ? </s> <s> Sa paned head kildu , vend ! </s> <s> Delegatsioon põõnab kodus . </s> <s> Siim on diivanil , Sven laua all , Edgar vannis . </s> <s> Eile panime pidu . ” </s> </p>
<p> <s> “ Jama värk , vastuvõtt läheb ju nässu , kui nad ei tule ! ” </s> </p>
<p> <s> “ Ei lähe , mul ju kott pudeleid täis . </s> <s> Kaheküm-neviieka saab vähemalt ! ” </s> </p>
<p> <s> “ Te vist pole ikka õigesse kohta sattunud . ” </s> </p>
<p> <s> “ Mismoodi ? </s> <s> Kas siin polegi taara vastuvõtt ? ” </s> </p>
<p> <s> “ Siin on presidendi oma ! ” </s> </p>
<p> <s> <hi rend="rasvane"> Margo Vaino </hi> </s> </p>
<p> <s> <hi rend="rasvane"> 12 kuud ehk Naisel päevad , minul hooaeg </hi> </s> </p>
<p> <s> Luuletus võitis Pühajärve kalapeo korraldajate , Kalastaja ja Maalehe kalamehejutu võistlusel Maalehe eripreemia , MLi aastatellimuse . </s> </p>
<p> <s> <hi rend="rasvane"> Jaanuar </hi> Jaanuar . </s> <s> Kalal . </s> <s> Seljataga jõulud ja uus aasta , kõrvalaugul Särje Surm , ehk ustav sõber Pets . </s> </p>
<p> <s> Naised kohtleks kodus meid kui igapäevast saasta , mille tagamaaks on eba- regulaarne seks . </s> </p>
<p> <s> <hi rend="rasvane"> Veebruar </hi> ( aktsendiga ) Veebruar . </s> <s> Aeg on tappa siiga Eestis ja Primorskis Eesti rahvustoit on siigast tehtud verivorstid </s> </p>
<p> <s> <hi rend="rasvane"> Märts </hi> märtsis otsimas mind kopter piirivalvesalgad minu paarimees on raimonds raimonds läti valgast </s> </p>
<p> <s> hulpimas me kaugel rannast veel ei heida meelt peipsil lahtimurdund pangal õpin läti keelt </s> </p>
<p> <s> küll on hea et ma ei jäänud merehätta üksi nüüd saan läti keeles öelda jälle kui teen püksi </s> </p>
<p> <s> <hi rend="rasvane"> Aprill </hi> ( äriplaanivormis pangale ) käes aprill ja tulin saunast mustust ma ei talu nüüd ma emajõe luhal pesen puhtaks kalu hakkan samas nimelt homme ehitama panka vasemat kätt keemiatehas paremat kätt tankla eks siis hiljem elu näita kala kuidas lepib kuidas latik koeb ja kuidas kähr ja sookurg ... </s> </p>
<p> <s> praegu koostan äriplaani näpin vaikselt vart vaatan emajõe luhal kuidas lendab part </s> </p>
<p> <s> <hi rend="rasvane"> Mai </hi> ( kirjavormis abikaasale ) käes on mai ja minul enam tatt ei lenda ninast ei külmeta ei käed ei neeruvaagen </s> </p>
<p> <s> ei tule veel ma sest et järvel praegu tuleb linask ja paadis laseb peeru kogu aadel </s> </p>
<p> <s> kui sul on nälg sest perest puudub toitja ja õues ulub kõhnaksjäänud koer </s> </p>
<p> <s> müü maha koheselt see vastik kirbutoitja see ablas vaktsineerimata soerd </s> </p>
<p> <s> <hi rend="rasvane"> Juuni </hi> juunis hüüan rõõmsalt nüüd ma võtan välja mõrra põõsast ilmub paljas naine huulil hirmus õrr - ja </s> </p>
<p> <s> siis ma jooksen nagu oleks piitsutatud hobust mõeldes kes see pargib lehma nõnda kaugel kodust </s> </p>
<p> <s> <hi rend="rasvane"> Juuli </hi> juuli käes ja kalavetel minuga on liisa äkki küsib tüdruk kas sa panid sinna kiisa </s> </p>
<p> <s> rohkem me ei püüdnud - liisa võtta tahtis päikest punastasin - noh et juulis saabki ainult väikest </s> </p>
<p> <s> <hi rend="rasvane"> August </hi> augustis kõik kõvad mehed merre lesta peale kuigi seal võib kergelt saada kohe kesta peale mõne hülge käest kes püüab karbist vürtsikilu kel on suured rusikad ja väga väike tilu </s> </p>
<p> <s> <hi rend="rasvane"> September </hi> eile elmar kukkus jõkke - neid septembriilmu täna kogu küla korjab tema küljest silmu </s> </p>
<p> <s> enam me ei virise et joodik must ja ropp vaid kui imelisse surma sureda võib tropp </s> </p>
<p> <s> <hi rend="rasvane"> Oktoober </hi> Oktoober . </s> <s> Kalalt . </s> <s> Lumesadu . </s> <s> Jälle ei saand essugi . </s> <s> Lumesadu . </s> <s> Jalad väsind . </s> <s> Läbi , läbi näljane . </s> </p>
<p> <s> Kuskil teed , ei monopoli , aeg ju hiline . </s> <s> Ennäe ! tulukene siiski vilgub viimati . </s> </p>
<p> <s> Koputan ja astun sisse - lahkelt lahti tehakse . </s> <s> Tüdruk võtab ahjust jupi , sooja skumbriat - mõtelge ! </s> <s> Soe skumbria , võõras naine - tühi kõht . - “ Kas soovite , kalamees , vast sooja kõhtu ? ” </s> <s> Pakkus välja minule . </s> </p>
<p> <s> Suure tüki sooja kõhtu ! </s> <s> Oh küll maitses magus see ! </s> </p>
<p> <s> <hi rend="rasvane"> November </hi> novembris peipsil trahvi teeb mul valvekordnik siiri sest et tuul viis kalakasti üle vene piiri mille tõttu kahjustasin vabariigi mainet sest võis olla särgedes mul mingit mõruainet </s> </p>
<p> <s> <hi rend="rasvane"> Detsember </hi> detsembris lutsu püüan kaldal piinan surnuks tema ta on raipesööja nagu minu naise ema mis see tema asi on va vastik libe tünder kui palju keeran mina tema tütart sõrme ümber </s> </p>
<p> <s> <hi rend="rasvane"> Olavi Ruitlane </hi> </s> </p>
<p> <s> <hi rend="rasvane"> Päevaraamat </hi> </s> </p>
<p> <s> <hi rend="rasvane"> Inna Aeg </hi> </s> </p>
<p> <s> <hi rend="rasvane"> 14.-20. veebruar </hi> </s> </p>
<p> <s> Ma olen olümpialainel ega tea tegelikult päris hästi , mis reaalelus toimub . </s> <s> Kuid siiski midagi juhtus . </s> </p>
<p> <s> Pühapäeva lõuna paiku koputas keegi uksele . </s> <s> Vanamees läks avama . </s> <s> ( Kui ma oleksin teadnud , kes koputab , oleksin ise ust avama läinud . ) </s> <s> See oli saatuslik koputus . </s> <s> Seda , mis siis juhtus , sain alles eile teada . </s> </p>
<p> <s> Niisiis , vanamees läks ust avama . </s> <s> Ukse taga oli üks pikk ja sihvakas noormees , kes hoidis kinni meie kalli tütre käest . </s> </p>
<p> <s> Noormees niheles ja niheles ning lõpuks küsis vanamehelt , kas ta võib tütre kätt paluda . </s> <s> Vanamees vastu küsima : “ Aga kas te Innaga olete juba rääkinud ? ” </s> </p>
<p> <s> Noormees vastas , et Innaga on räägitud , aga tütar meeldib talle siiski rohkem . </s> <s> Seejärel kutsus vanamees noored esikusse , andis oma õnnistuse ning viskas nad seejärel kohe majast välja . </s> <s> Pererahvast ei tohi ju olümpia ajal segada ! </s> </p>
<p> <s> Küll ma sõimasin eile vanameest . </s> <s> Ma jäin heast võimalusest ilma . </s> <s> Oleks saanud siit talust minema , oleks hea linnaelu peale saanud . </s> </p>
<p> <s> Aga ei midagi . </s> <s> Istun endiselt teleri ees ja vahin olümpiat . </s> <s> Kuuse-mutt ja Asta tulid külla , vaatasime kolm ja pool tundi iluuisutamist , aga vanamees , va tolvan , unustas õlled ostmata . </s> <s> Sõime hoopis magusat kreemitorti . </s> <s> Vanamees sai litaka vastu kukalt . </s> </p>
<p> <s> Teisipäeva hommikul küsisin endalt : kuidas on olümpia mind mõjutanud ning mida ma nüüd maailmaasjadest arvan ? </s> </p>
<p> <s> Arvan nii : </s> </p>
<p> <s> 1. Andrus Veerpalu on vist küll esimene eestlane , kes on 37 minuti ja seitsme sekundiga teeninud paar miljonit krooni . </s> </p>
<p> <s> 2. Ma olen nõus seda 15 kilomeetrit klassikalist distantsi kas või kümme tundi järjest sõitma , peaasi et miljonid tuleksid . </s> </p>
<p> <s> 3. Saatsin vanamehe raha teenima - ta läks metsa suusatama ega ole siiani tagasi tulnud . </s> </p>
<p> <s> 4. Kui Sahlene esindab Eestit Eurovisioonil , siis miks ei võiks Elofsson olla meeste 4x10 kilomeetri teatesõidus meie ankrumees . </s> </p>
<p> <s> Rohkem mõtteid ei ole . </s> </p></div3>
        </div2>
        <div2 type="rubriik">
          <head> Tuna ja täna </head>
          <div3 type="artikkel"><head> Tuna ja täna </head>
<p> <s> <hi rend="kaldkiri"> 20.02.2002 </hi> </s> </p>
<p> <s> <hi rend="rasvane"> 18. II </hi> </s> </p>
<p> <s> Kirjanik <hi rend="rasvane"> Juhan Smuul </hi> *1922 </s> </p>
<p> <s> Tol korral ringi jooksin alles särgis , täis lapsemõtteid oli kahupea , või vänderdasin hanekarja järgi , vits peos , sest mine isahane tea . </s> </p>
<p> <s> 1885 <hi rend="rasvane"> ilmus </hi> trükist Mark Twaini kõige populaarsem , kõige mõjukam ja kõige ägedamaid vaidlusi tekitanud raamat <hi rend="rasvane"> “ Huckleberry Finni seiklused ” </hi> . </s> <s> Kui tollal keelustasid selle paljud raamatukogud , heites Twainile ette rassilise võrdsuse propagandat , siis XX sajandi 90. aastatel püüti seda kõrvaldada kooli kohustusliku kirjanduse nimekirjast rassilise ebavõrdsuse etteheidete najal . </s> </p>
<p> <s> <hi rend="rasvane"> 19. II </hi> </s> </p>
<p> <s> Sõjaväelane ja poliitik , kontradmiral <hi rend="rasvane"> Johan Pitka </hi> *1872 ( Esimene eesti soost admiral ja tõenäoliselt esi-mene eestlane , kellele on antud Briti aadlitiitel - baronet . ) </s> </p>
<p> <s> 1928 <hi rend="rasvane"> avati </hi> Tallinnas Eesti <hi rend="rasvane"> esimene raadionäitus </hi> , kus välisfirmade kõrval esinesid ka kohalikud raadiotöökojad ja amatöörid . </s> <s> Näituselt <hi rend="rasvane"> tehti </hi> ka Eesti <hi rend="rasvane"> esimene raadioreportaaz </hi> . </s> </p>
<p> <s> <hi rend="rasvane"> 20. II </hi> </s> </p>
<p> <s> 1952 <hi rend="rasvane"> sündis </hi> ühendriiklaste Carolyn ja Ralph Cumminsi <hi rend="rasvane"> esimene </hi> laps Catherine , 1953 <hi rend="rasvane"> teine </hi> - Carol , 1956 <hi rend="rasvane"> kolmas </hi> - Charles , 1961 <hi rend="rasvane"> neljas </hi> - Claudia ja 1966 <hi rend="rasvane"> viies </hi> laps - Cecilia . </s> <s> Kui lapsetegemist täiesti juhuslikult harrastada , oleks viie lapse samal kuupäeval sündimise tõenäosus 1 : 17 797 577 730. </s> </p>
<p> <s> <hi rend="rasvane"> 21. II </hi> </s> </p>
<p> <s> Suusatreener <hi rend="rasvane"> Mati Alaver </hi> *1954 ( Eesti Suusaliidu büroo juhataja Ülle Viinapuu : “ Kui Mati kunagi praktilise treeneritöö lõpetab , on tal magistri- ja doktoritöö kaante vahele panemine väike vaev . ” ) </s> </p>
<p> <s> 1952 <hi rend="rasvane"> tegi </hi> USA iluuisutaja <hi rend="rasvane"> Dick Button </hi> Oslo OMil <hi rend="rasvane"> esimesena kolmekordse hüppe </hi> . </s> </p>
<p> <s> <hi rend="rasvane"> 22. II </hi> </s> </p>
<p> <s> 1828 kirjutas saksa keemik <hi rend="rasvane"> Friedrich Wöhler </hi> rootsi keemikule Jöns Jacob Berzeliusele , et <hi rend="rasvane"> tegi </hi> ammoonium-tsüanaadist karbamiidi ehk uureat ehk <hi rend="rasvane"> kusiainet </hi> . </s> <s> Nii tõestas ta esimesena , et orgaanilisi ühendeid on võimalik sünteesida anorgaanilistest ainetest . </s> <s> Ühtlasi põrmustas ta vitalismi teooria , mille järgi elus loodus erineb elutust loodusest kvalitatiivselt , sest sisaldab erilist elujõudu ( vis vitalis ) . </s> <s> Imetajatel on karbamiid valguainevahetuse lõppsaadus , eraldub organismist põhiliselt uriiniga ( inimesel ööpäevas umbes 30 g ) . </s> </p>
<p> <s> <hi rend="rasvane"> 23. II </hi> </s> </p>
<p> <s> Suusataja <hi rend="rasvane"> Kristina Šmigun </hi> *1977 ( Võitis 19. II 1999 Ramsau MMil Eestile kõikide aegade esimese suusatippvõistluste medali - saavutas 15 km vabasõidus teise koha . ) </s> </p>
<p> <s> 1994 kl 2.30 tatsas kaheaastane kanada tüdruk <hi rend="rasvane"> Karlee Kosolofski </hi> , seljas ainult pidžaama ja mantel , jalas saapad , õue isa järel , kes läks tööle . </s> <s> Õhutemperatuur oli Rouleaus sel ööl -22 °C . </s> <s> Kui ukse taha jäänud tüdruk kuue tunni pärast tuppa toodi , oli tema <hi rend="rasvane"> kehatemperatuur 14,2 ° </hi> ning arst John Burgessi sõnul olid jalad jäätükkideks külmunud . </s> <s> Peale vasaku jala , mis tuli tal külmakahjustuste tõttu pealtpoolt põlve amputeerida , on rekordiomanik elus ja terve . </s> </p>
<p> <s> <hi rend="rasvane"> 24. II </hi> </s> </p>
<p> <s> <hi rend="rasvane"> Täna on lipupäev Mehhikos . </hi> </s> <s> 1821 sõlmisid Mehhiko iseseisvuslaste liider Vicente Guerrero ja Hispaania väejuht Agustķn de Iturbide lepingu <hi rend="rasvane"> “ Iguala plaan ” </hi> , mis lõpetas iseseisvussõja ja kuulutas <hi rend="rasvane"> Mehhiko Hispaaniast sõltumatuks iseseisvaks riigiks </hi> . </s> <s> Lipu roheline sümboliseerib lootust ja iseseisvusliikumist , valge ühtsust , ( katoliku usu ) puhtust ja ausust , punane hispaanlasi , kes iseseisvusliikumisega ühinesid , ja rahvuskangelaste verd . </s> <s> Riigivapp lipul meenutab iidset indiaani legendi . </s> <s> Peajumal Huitzilopochtli juhatas asteeke otsima kohta , kus kotkas on maandunud okkalisele kaktusele ja sööb madu . </s> <s> Sadu aastaid rännanud , leidsid nad selle soisel saarel keset Texcoco järve . </s> <s> 1325 rajasid asteegid sinna linna Tenoch-titlan ( Okkalise viigikaktuse paik ) . </s> <s> Tenochtitlani varemetele on rajatud México . </s> </p></div3>
        </div2>
        <div2 type="rubriik">
          <head> Arvutid </head>
          <div3 type="artikkel"><head> Iga kolmas eestlane kasutab Internetti </head>
<p> <s> <hi rend="kaldkiri"> 25.02.2002 </hi> </s> </p>
<p> <s> <hi rend="rasvane"> 2001. aasta teisel poolel suurenes Interneti kasutajaskond ja kasvas selle kasutamise intensiivsus </hi> </s> </p>
<p> <s> IV kvartali seisuga oli kuue kuu jooksul meilinud või muid Interneti võimalusi kasutanud 33% Eesti 15-74aastastest elanikest . </s> </p>
<p> <s> ASi Emor projektijuht Kristina Randver ütles , et 2000. aasta lõpus oli see arv 30% . </s> </p>
<p> <s> Protsendi tõus ei pruugi näida kuigi suur , ent Randveri sõnul on Interneti kasutamine intensiivistunud . </s> <s> Rohkem on juurde tulnud neid kasutajaid , kes võrgus väga sageli käivad . </s> </p>
<p> <s> Internetis käimine on kasvanud kodukasutuse ja avalike Interneti-punktide ( AIP ) külastamise arvel . </s> </p>
<p> <s> Kodukasutus kasvab tänu sellele , et järjest aktiivsemalt soetatakse koduarvuteid . </s> </p>
<p> <s> Eelmise aasta lõpus oli arvuti kodus 26% eestimaalastest . </s> <s> See arv on aastaga kasvanud 6% võrra . </s> </p>
<p> <s> Rohkem kui pool koduarvutitest on ka Internetti ühendatud . </s> <s> Kuigi endiselt kasutatakse enamasti dial-up ( sissehelistamisteenusega ) ühendust , kasvas märgatavalt koduarvutis püsiühendust omavate elanike hulk . </s> </p>
<p> <s> Sellele on kaasa aidanud nii Eesti Telefoni ADSLi pakettide hindade langetamine kui ka Starmani uute püsiühenduse pakettide turuletulek , ütles Randver . </s> </p>
<p> <s> AIPde kasutajaskond on võrreldes 2000. aasta IV kvartaliga kahekordistunud . </s> <s> Neid kasutavad võrgus käimiseks kõige rohkem keskmisest madalama sissetulekuga Tartu- ja Virumaa noored . </s> </p>
<p> <s> Internetti kasutatakse jätkuvalt eelkõige meili saatmiseks , konkreetse info otsimiseks ja Interneti-portaalide külastamiseks . e-kaubandusse on suhtumine endiselt skeptiline , siiski suurenes eelmisel aastal selle vastu huvi , mis tõusis samale tasemele kui 2000. aasta I kvartalis , mil usk Interneti-kaubandusse oli kõrgpunktis . </s> </p>
<p> <s> “ 15-74aastastest tunneb e-kaubanduse vastu huvi 12 protsenti , ” ütles Randver . </s> <s> “ Kui 2000. aasta alguses oli see pigem eufooria , siis nüüd on huvi muutunud praktilisemaks . ” </s> </p>
<p> <s> Andmete aluseks on Emori e-seire uuring , mis jälgib arvuti , Interneti ja e-kaubanduse valdkondade arengut . </s> </p></div3>
          <div3 type="artikkel"><head> Tarkvara teeb elu kergemaks </head>
<p> <s> <hi rend="kaldkiri"> 20.02.2002 </hi> </s> </p>
<p> <s> <hi rend="rasvane"> Programmide kasutamiseks on vaja väikesi eelteadmisi </hi> </s> </p>
<p> <s> 7. veebruari artiklis kirjeldasin neid programme , mis on talunikule igapäevatöös vajalikud . </s> <s> Programmidega on kaetud kõik peamised tegevused : seakasvatus , piimakarja söötmine , põlluraamat jms. </s> <s> Tänu neile programmidele paraneb planeerimine ja tõhustub tulemuste kirjapanek . </s> </p>
<p> <s> Millised eelteadmised peaksid olema kasutajal , kui eesmärgiks on programmi võimalusi maksimaalselt ära kasutada ? </s> </p>
<p> <s> Kui töö arvutiga ei taha laabuda , siis enamasti kiputakse süüdistama programmi keerukust . </s> <s> Hea , et põllumajandusprogrammid on eestikeelsed ning langeb ära keeleprobleem . </s> </p>
<p> <s> Tööks vajalikke oskusi saab jagada kaheks : üldine arvutikasutamise oskus ja programmi sisuline mõistmine . </s> </p>
<p> <s> Üldine oskus on näiteks see , kui osatakse arvutis kas või mõnd kaardimängu . </s> <s> Siis on juba pooled vajalikud teadmised olemas : hiire kasutamine , akendega toimetamine , arvuti väljalülitamine , programmide töölepanek ja sulgemine . </s> <s> Neid tegevusi saab õpetada ka mõni tuttav , kes juba natuke arvutit kasutada oskab . </s> </p>
<p> <s> On ka mitmesuguseid keerukamaid operatsioone , nt programmi installeerimine , versiooni uuendamine jne. </s> <s> Selliste toimingute sooritamiseks on alati kindlad reeglid . </s> </p>
<p> <s> Kui programmi installeerimisega ise hakkama ei saa , tuleb kasutada asjatundja abi või siis programmi ostma minnes arvuti kaasa võtta . </s> <s> Nii saab kohe programmi täies mahus töökorda seada . </s> <s> Müüja käest saab ka edaspidi nõu küsida . </s> <s> Nõuanded võivad vahel olla tasulised . </s> </p>
<p> <s> Programmi sisuline mõistmine on juba kõrgem samm . </s> <s> Lihtsamalt öeldes tähendab see , et kasutaja oskab vajalikku kohta õige numbri või sõna kirjutada ( nt sööda või väetise kogused ja nimed ) . </s> <s> Selleks peab aga hoopis põllumajanduses teadja olema . </s> </p>
<p> <s> Talutarga ( vt “ Tarkvara teeb elu kergemaks 2. ” ) programmidega on kaasas mitmesuguseid abitabeleid , nt loomade söötmisnormidest , söötade omadustest jne. </s> <s> Nendest leiab vajalikke norme , mida töö planeerimisel aluseks võtta . </s> </p>
<p> <s> Tegelikult peab siiski ise teadma , mida programmiga tehakse . </s> <s> Kui kasutaja saab näiteks maksuametilt pahandada valede aruannete eest , siis ei saa ju süüdistada selles programmi . </s> <s> Vead tekkisid ikka sellest , et programmi on sisestatud valed andmed . </s> <s> Selle halvim tagajärg on trahv . </s> </p>
<p> <s> Samas võib nt loomade vale söötmine põhjustada neil tõsiseid tervisehäireid . </s> <s> Automaatselt arvutusi tegevate programmide juures peaks kasutaja suutma kas või umbkaudselt hinnata arvutustulemuste reaalsust . </s> </p>
<p> <s> Programmidesse püütakse sisse kirjutada kontrollimehhanisme , mis automaatselt kontrollivad sisestatavate andmete reaalsust ja annavad hinnanguid väljundandmete kohta . </s> </p>
<p> <s> See võib küll veel mõne aasta aega võtta , aga paratamatult on ka talupidamises areng selline , et arvuti on igapäevane töövahend ja selle kasutamise oskus annab suure konkurentsieelise . </s> </p>
<p> <s> Lõpetuseks mõned soovitused : </s> </p>
<p> <s> • harjutage demo- ehk näidisversioonidega ; </s> </p>
<p> <s> • lugege Help ( abi ) menüüd , sealt leiab vastuse peaaegu igale küsimusele ; </s> </p>
<p> <s> • uurige Internetist lisainfot ; </s> </p>
<p> <s> • otsige infot kursustelt . </s> </p>
<p> <s> <hi rend="rasvane"> Heiki Koov </hi> <hi rend="kaldkiri"> heiki@koov.ee <gap rend="hüperlink"/> </hi> </s> </p></div3>
        </div2>
        <div2 type="rubriik">
          <head> Taliolümpia </head>
          <div3 type="artikkel"><head> Raul Rebane : Päris hästi korraldatud mängud </head>
<p> <s> <hi rend="kaldkiri"> 20.02.2002 </hi> </s> </p>
<p> <s> Olümpiaveteranide hulka võib kindlasti lugeda Raul Rebase , kellele Salt Lake City on juba kaheksas kord . </s> </p>
<p> <s> Seekord ei esinda ta siin ühtki Eesti ajalehte ega telekanalit , vaid täidab hoopis salapäraseid kohustusi rahvusvahelises liinis . </s> </p>
<p> <s> <hi rend="rasvane"> Kellena oled Salt Lake Citys ? </hi> </s> </p>
<p> <s> Euroopast on olümpiale raadio ja televisiooni poolelt akrediteeritud kokku 2500 inimest . </s> <s> Et nad kõik saaksid oma tööd normaalselt teha , selleks on moodustatud EBU ( European Broad-casting Union ) operatsioonide keskus . </s> </p>
<p> <s> Mina olen seal informatsiooniosakonnas . </s> <s> Meid on kuus inimest kuuest rahvusest . </s> <s> Tõeline keelte paabel . </s> </p>
<p> <s> Meie ülesanne on jagada kompaniide esindajatele võimalikult palju ja täpset informatsiooni . </s> <s> Nii et meie oleme ühed esimesed , kes saavad teada , kui midagi on kusagil hästi või halvasti ning siis me peame seletama ja lahendama . </s> </p>
<p> <s> Näiteks naiste kiirlaskumise edasilükkamine tõi kaasa päris suure jama teleülekannetega , sest kõik liinid , kanalid ja informatsioonid tuli kiiresti ümber seada . </s> </p>
<p> <s> <hi rend="rasvane"> Informeeritud inimeselt on hea küsida , mis laadi probleeme neil mängudel siis kõige enam tekib . </hi> </s> </p>
<p> <s> Probleeme on tegelikult hämmastavalt vähe . </s> <s> Iga päev kell kaks toimub maailma telekanalite esindajate koosolek . </s> <s> Võrreldes Atlanta või isegi Sydney ja Naganoga , lähevad need koosolekud suhteliselt ruttu ja lärmatakse vähe . </s> <s> Atlantas karjuti hästi koledasti transpordi peale , siin on sellest minimaalselt juttu . </s> </p>
<p> <s> Mõnes kohas on inimestel olnud probleeme juurdepääsuga julgeolekumeetmete tõttu , keegi on kusagile hiljaks jäänud . </s> <s> Aga kokkuvõttes võib öelda , et päris hästi organiseeritud mängud . </s> </p>
<p> <s> <hi rend="rasvane"> Kas see näide , et soomlased teevad siin suusaülekandeid kogu maailmale , näitab korraldajate üldist valmisolekut võtta teiste maade spetsialiste appi ? </hi> </s> </p>
<p> <s> Absoluutselt . </s> <s> Minu arvates on tänapäeval olümpiamängude ülekandeid päris võimatu ilma kõrvalise abita teha . </s> </p>
<p> <s> Kalevi Uusivuori on kindlasti maailma parim suusatamise ja laskesuusatamise režissöör ja on loomulik , et Soome tiim teeb neid ülekandeid . </s> <s> Mehed tunnevad asja . </s> </p>
<p> <s> Teistes võistluspaikades on samuti , näiteks mäesuusatamise ülekandeid teevad itaallased või prantslased kindlasti ameeriklastest paremini . </s> </p>
<p> <s> EBU operatsioonide keskus haarab umbes viiendiku uusi inimesi , võrreldes eelmiste mängudega . </s> <s> Tuumik aga töötab läbi mitmete mängude . </s> </p>
<p> <s> See töö lihtsalt nõuab kogemusi ja inimeste tundmist , sest kui võtad täiesti uue seltskonna , läheb see väga kalliks - kõigepealt nädal aega ainult harjutavad , õpivad nimesid tundma jne. </s> </p>
<p> <s> Aga meie tunneme selles valdkonnas piltlikult öeldes iga koera Euroopas , meid tuntakse ja me saame kohe asjad lahendada . </s> <s> Kiirus maksab siin palju . </s> </p>
<p> <s> <hi rend="rasvane"> Nii et hirm , et taliolümpiat Ameerikas tõsiselt ei võeta ja see läbi kukub , ei olnud põhjendatud ? </hi> </s> </p>
<p> <s> Kõigepealt tuleb aru saada , et kohalikud inimesed on meelestatud hoopis teistmoodi , kui meie olümpiat mõistame . </s> <s> Nendele ei ole olümpiamängud niivõrd spordisündmus , pigem mingisugune meeleolu . </s> <s> Nad hoiavad seda tuju hästi kõrgel . </s> </p>
<p> <s> Mul on õnnestunud vestelda kümnete autojuhtidega , kes eriti vara hommikul või hilja õhtul sõites on hästi jutukad . </s> <s> Nendele on see tõesti mingi enesetõestamise koht , eriti pärast 11. septembrit . </s> <s> Nad on meeletult abivalmis ja lahked . </s> </p>
<p> <s> See annab aluse mängude õnnestumiseks . </s> <s> Ma muidugi ei välista , et mingi tausta kogu sellele asjale on loonud ka kohalik usk . </s> </p>
<p> <s> Peame arvestama , et see pilt , mida ameeriklased olümpiamängudelt näevad , erineb suuresti sellest , mida meie teame . </s> <s> Ametlik kanal on NBC ja seda vaadates küll ülevaadet ei saa , mis mängudel toimub . </s> <s> Tulemused on orienteeritud selgelt Ameerika publikule , kellele ei ole tähtis mitte sündmus , vaid tunne , mis pärast jääb . </s> </p>
<p> <s> Mängud on siin kindlasti väga olulised , inimeste hinges on see tähtis , aga ma olen veendunud , et 95% inimesi oskab pärast mänge nimetada ehk heal juhul paari võitjat ja needki ameeriklased . </s> <s> Aga küsid kümne aasta pärast muljeid ... suurepärane , meeldiv , fantastiline . </s> </p>
<p> <s> Isegi president peaaegu unustas olümpiamängud avamata ja hakkas esimese lausega kiitma Ameerika rahvast . </s> <s> Probleem ei ole mitte selles , et tema seda tegi , vaid nii mõtlevad siin kõik . </s> </p>
<p> <s> Nemad otsivad järelejäävat tunnet . </s> <s> Ja kui meid huvitavad eelkõige sportlaste täpsed tulemused , siis nendele ei oma see peaaegu mingit tähtsust . </s> </p>
<p> <s> Mulle tundub , et kogu maailma press on siin tasapisi minemas rohkem lugude kui sündmuste otsimisele . </s> <s> Meie jahime praegu ikka veel peamiselt seda , et kes hüppas ja kui palju . </s> </p>
<p> <s> <hi rend="rasvane"> Turvameetmed on siin eriti karmid . </hi> </s> <hi rend="rasvane"> <s> Kas on olnud kuulda reaalsetest ohtudest mängude turvalisusele ? </s> </hi> </p>
<p> <s> Neid kuulujutte levitavad põhiliselt ajakirjanikud , et lugu tekitada . </s> <s> Meil pole küll ühtegi täpset teadet , et kusagil midagi oleks olnud . </s> </p>
<p> <s> Aga üks kuuldud lugu mind päris ehmatas . </s> <s> Vene telekanali RTR võttegrupil juhtus avatseremoonialt tulles nii , et nad läksid kolmekesi kohvikusse , panid kaamera laua peale ja läksid suitsu ostma . </s> </p>
<p> <s> Kohviku turvakaamera fikseeris pildi , mis siis toimus . </s> <s> Kõrvallauast tõusis püsti mees , võttis kaamera ja jalutas uksest välja . </s> <s> Venelaste kaamerat pole siiamaani leitud . </s> </p></div3>
          <div3 type="artikkel"><head> Veerpalu , Mühlegg või Jevne </head>
<p> <s> <hi rend="kaldkiri"> 20.02.2002 <bibl> <author> Sulev Valner </author> </bibl> </hi> </s> </p>
<p> <s> Olümpia on karm kõigi habraste lootuste suhtes , mis on rajatud mõttele “ aga äkki õnnestub ” . </s> <s> Ei ole suutnud siin Salt Lake City rasketel radadel mingit imet teha meie laskesuusatajad ega kahevõistlejad , ei päästnud ime ka meeste teatesuusatamise meeskonda viimasel etapil tagaplaanile vajumast . </s> </p>
<p> <s> Tahaks väga loota Kristina Šmiguni uuestisündi viimaseks distantsiks , aga kainelt võttes raske uskuda sedagi . </s> </p>
<p> <s> Aga on siiski üks lootus , mis ei tundu täna enam üldse habras . </s> <s> Kui Andrus Veerpalu läheb laupäeval maratoni sõitma , siis on ta - imelik mõeldagi - mitte lihtsalt üks paljudest tugevatest suusatajatest , vaid ilmne favoriit . </s> <s> Seda pärast 15 kilomeetri kulda ja teatesõidus kindlalt päeva parima klassikaetapi sõitmist . </s> </p>
<p> <s> Veerpalu seis on umbes nagu Erki Noolel Sydneys kümnevõistluse teise päeva hommikul . </s> <s> Võit ei ole käes , aga ta võib tõepoolest tulla . </s> <s> Selleks peab kõik klappima . </s> </p>
<p> <s> Tuleb osata hinnata ka seda , kui meie sportlased ausas võistluses alla jäävad - see EOK juhi Mart Siimanni lause meie olümpiaeelses vestlusringis tuli meelde kogu teist olümpianädalat eestlaste seisukohast iseloomustades . </s> </p>
<p> <s> Eriti aga mõeldes Jaak Mae tagaajamisvõistlusele , kus , kui mitte olla liigselt tagasihoidlik , oli õhus ka hõbemedali võimalus . </s> </p>
<p> <s> Kui Soldier Hollow's tund enne võistlust ajakirjanike bussist välja astusime , sadas siin esimest korda laia lund . </s> <s> Kas on just meie meeste ilm ? </s> <s> Tuletati meelde Nagano olümpiat , kus Mae ja Veerpalu tegid lumesajus tolle aja kohta väga head sõidud . </s> </p>
<p> <s> Sel hetkel ei teadnud veel keegi , mis uued “ oleksid ” päev toob . </s> </p>
<p> <s> Meie mehe 5. koht võistluse esimesel , klassikapoolel , pani tribüünil eestlaste hääled hüüdma ja lipud lehvima . </s> <s> Võit ehk mitte , aga vähemalt medal tundus küll käeulatuses . </s> </p>
<p> <s> Tagaajamises otsustas mängu murdunud suusakepp . </s> <s> Mae võitles küll lõpuni , aga tulemuseks vaid 9. koht . </s> <s> Mõne teise Eesti suusataja jaoks oleks see olnud unelm , temale mitte . </s> <s> Kümme minutit hiljem jõudis sünge mees ajakirjanike ette . </s> </p>
<p> <s> <hi rend="rasvane"> Jaak Mae : Aega kadus kõvasti </hi> </s> </p>
<p> <s> Sain päris hea koha tagaajamiseks . </s> <s> Niisugust lõppu küll ei teinud nagu viieteistkümnes , sest kahe distantsi vahe oli täna nii lühike , et päris pildituks ei tahtnud sõita . </s> <s> Vaheaegu sain üsna hästi teada , ainult Mühleggist ei teadnud , et ta nii kõvasti ees on . </s> </p>
<p> <s> <hi rend="rasvane"> Mis seal juhtus ? </hi> </s> </p>
<p> <s> Itaallane lõi tagant kepi puruks . </s> </p>
<p> <s> <hi rend="rasvane"> Kui palju aega kadus ? </hi> </s> </p>
<p> <s> No ikka kõvasti . </s> <s> Kõigepealt andis üks välismaa treener kepi , aga see oli ilma rihmata ja sellega polnud eriti midagi teha . </s> <s> Laskumisele minnes sain oma meeste käest teise , aga see oli järjekordselt vale käe kepp . </s> <s> Alles viimase tõusu alguses sain enam-vähem sobiva kepi , ehkki see oli ka pisut lühem . </s> </p>
<p> <s> <hi rend="rasvane"> Must päev ? </hi> </s> </p>
<p> <s> Eks ikka . </s> <s> Tunne oli üsna hea , probleeme polnud seal grupis sõita . </s> </p>
<p> <s> <hi rend="rasvane"> Kas medal läks ? </hi> </s> </p>
<p> <s> Seda nüüd ei tea , sest Alsgaard ja Estil on ikkagi väga tugevad sprinterid , aga ega pundist maha ka poleks jäänud . </s> </p>
<p> <s> <hi rend="rasvane"> Kas enne läks sõit sinu plaanide järgi ? </hi> </s> </p>
<p> <s> Esimesel ringil 2,5 km peal sõideti mind ka üleval mäe peal suisa pikali . </s> <s> Tagant suusa peale . </s> <s> Seal jäin juba grupist maha , aga staadionile tulles sain ikka kätte . </s> <s> Ebaõnn , oma viga nagu siin suurt ei näinud . </s> </p>
<p> <s> <hi rend="rasvane"> Kas oli tavalisest karmim grupisõit ? </hi> </s> </p>
<p> <s> Natuke jõhkram oli . </s> <s> Tavaliselt ikka nii hullult ei trügita . </s> <s> Ise ka astusin korra tõusul Auklandile suusa peale . </s> </p>
<p> <s> <hi rend="rasvane"> Kui raske oli kontsentreeruda uueks võistluseks pärast eelmist edu ? </hi> </s> </p>
<p> <s> Eile hommikul trennis tulin jälle reaalsesse ellu tagasi . </s> <s> Täna olin väga hästi valmis . </s> </p>
<p> <s> <hi rend="rasvane"> Mis tunne olümpiast jääb ? </hi> </s> </p>
<p> <s> Kaks distantsi läksid mul väga hästi . </s> <s> Medal oli unistus ja tänase klassikaga jäin ka väga rahule . </s> <s> Vormi poolest õnnestus ettevalmistus küll hästi . </s> </p>
<p> <s> <hi rend="rasvane"> Mati Alaver : Mühlegg on fantastilises vormis </hi> </s> </p>
<p> <s> Ühel võistlusel kõigepealt kukkuda ja siis murda veel kepp - seda on isegi Jaagule palju . </s> </p>
<p> <s> See oli ka üks asi , miks me ühisstardist kolmekümmet kartsime . </s> <s> Seal võid küll olla muidu igati heas seisus , aga kõik ei sõltu endast . </s> </p>
<p> <s> <hi rend="rasvane"> Äkki võiks Mae oma hea vormiga ikka sõita ka maratoni ? </hi> </s> </p>
<p> <s> Reljeef on siin jube raske , aga Jaak on pigem sprinteri tüüp . </s> <s> Tal on suur ja võimas lihaskond ning üldjuhul juba 30kilomeetrine distants on raske , lõpus algavad krambid . </s> <s> Ta ise ütleb , et kui maraton läheks ülihästi , võiks sõita välja 11. koha . </s> <s> Aga mida see meile annab ? </s> </p>
<p> <s> Nende mängude suur eesmärk oli võtta medal , ja selle ta on täitnud . </s> <s> Viieteistkümnes kilomeetris klappis kõik sada protsenti ja seal oli meil ka õnne . </s> <s> Täna oli mees jälle heas vormis , ka suusad olid head , aga õnne ei olnud ja tulemuseks üheksas koht . </s> </p>
<p> <s> Üks variant on see , et ta sõidab siit kohe pärast teadet minema ja saab teiste ees nädalase eelise aklimatiseerumises , et üritada kõrget kohta MK sarjas . </s> </p>
<p> <s> <hi rend="rasvane"> Maratonis siis Veerpalu contra Mühlegg ? </hi> </s> </p>
<p> <s> Täna ütlen , et see on väga raske . </s> <s> Mühlegg on fantastilises vormis . </s> <s> Me ei tea , kui palju tal täna veel varusse jäi . </s> </p>
<p> <s> <hi rend="rasvane"> Björn Dęhlie : Maratoni peaks võitma norralane </hi> </s> </p>
<p> <s> <hi rend="rasvane"> Kes on teie favoriidid 50 kilomeetris ? </hi> </s> </p>
<p> <s> Ma arvan , et võibolla seal on paremad norralased , näiteks Erling Jevne . </s> <s> Mühlegg on muidugi niisuguses vormis , et võib olla ka igal distantsil hea . </s> </p>
<p> <s> <hi rend="rasvane"> Aga Veerpalu ? </hi> </s> </p>
<p> <s> Veerpalu ja Eesti meeskond on siin suurt muljet avaldanud . </s> </p>
<p> <s> <hi rend="rasvane"> Juha Mieto : Eesti , Hispaania , Norra </hi> </s> </p>
<p> <s> <hi rend="rasvane"> Kes võidab ? </hi> </s> </p>
<p> <s> Ootan meeste maratonisõidust eelkõige Veerpalu ja Mühleggi tugevat duelli , aga kindlasti tasub jälgida ka norralast Erling Jevnet . </s> </p>
<p> <s> <hi rend="rasvane"> Määrdemehed otsivad parimat suuska </hi> </s> </p>
<p> <s> <hi rend="rasvane"> Määrdemeister Are Mets , millised suusad Veerpalule maratoniks alla panete ? </hi> </s> </p>
<p> <s> Ei oska veel praegu öelda . </s> <s> Sõltub sellest , mis ilm tuleb ja mis lumeolud on . </s> <s> Kaks-kolm päeva enne tuleb kindlasti hakata juba vastavalt ilmaprognoosile suuski välja otsima ja testima . </s> </p>
<p> <s> <hi rend="rasvane"> Kas senistel distantsidel on läinud täkkesse ? </hi> </s> </p>
<p> <s> Ütleme jah , et on sportlane rahule jäänud ja ise olen ka rahul olnud selle suusaga , millega ta on lõpuks starti läinud . </s> </p>
<p> <s> <hi rend="rasvane"> Mis maratonipäeva hommik määrdemeestele tähendab ? </hi> </s> </p>
<p> <s> See tähendab suhteliselt varast tõusmist , umbes kell viis , ja kuue paiku juba suusa peal olemist . </s> <s> Sõltub sellest , milline on ilm ja kui keerulised on olud . </s> <s> Kui on samasugune nagu siiamaani , siis on suhteliselt lihtsam , mingid variandid on juba olemas , mille pealt katsetama hakata . </s> <s> Kui peaks kardinaalne ilmamuutus tulema , siis on muidugi tööd rohkem . ” </s> </p>
<p> <s> <hi rend="rasvane"> Kas siin olles on tunne , et Eesti suusameeste määrdetiim on praegu üks esimesi maailmas ? </hi> </s> </p>
<p> <s> Kas just esimesi , aga tipu lähedal küll . </s> <s> Olen väga rahul oma meeskonna tööga , kõik on andnud endast maksimumi . </s> </p>
<p> <s> <hi rend="rasvane"> Mida arvate väitest , et juba eelmisel olümpial Naganos võinuks meestele medalid tulla , kui oleks sama hea hooldemeeskond olnud ? </hi> </s> </p>
<p> <s> Ei oska kuidagi kommenteerida , sest ma ise seal ei olnud . </s> <s> Võibolla tõesti . </s> </p>
<p> <s> <hi rend="rasvane"> Kristina loodab end leida </hi> </s> </p>
<p> <s> Tagaajamisvõistlus oli esimene naiste suusadistants , kus Kristina Šmiguni nime ei pakutud ametlikus eelinfos kuue-seitsme medalipretendendi seas . </s> </p>
<p> <s> Ilmselt polnud selle info koostajad ainsad , kes eelmistel kordadel nähtu järel temast enam suurt midagi ei uskunud . </s> </p>
<p> <s> Klassikadistantsi esimesel tõusul otse meie ees lipsas Kristina suusk tugevalt tagasi . </s> <s> See ei tõotanud head . </s> <s> Kuigi hästi see lühike sõit ei lõppenudki - 21. koht . </s> </p>
<p> <s> Tagaajamise poolt sõitis ta küll üsna võrdselt liidritega , aga see ei päästnud enam midagi . </s> <s> Kokku 15. koht . </s> </p>
<p> <s> <hi rend="rasvane"> Kuidas vorm nüüd on ? </hi> </s> </p>
<p> <s> Võibolla ma liialt rahmisin . </s> <s> Siin on nii , et sõidad kaks kilomeetrit väga hea tundega ja siis järsku õhku ei jätku ning jalad löövad krampi . </s> </p>
<p> <s> Seda ei saa üldse võrrelda Euroopaga , see on midagi täiesti erinevat . </s> <s> Kui vaadata , kes MK etappidel sõidavad , siis siin on hoopis teised inimesed . </s> <s> Minu jaoks täiesti üllatav . </s> </p>
<p> <s> Kõige hullem on see , et ma tean täpselt , mis tunne peab olema , kui võita . </s> <s> Kuidas füüsiline ja vaimne seisund peab olema tasakaalus . </s> <s> Mul kõik loperdab praegu . </s> </p>
<p> <s> Aga tahan öelda tänud tiimile , kes olenemata minu kohtadest töötab ikka maksimaalselt , 110% , hommikul kella neljast hilisõhtuni . </s> <s> See innustab mind , et kui nemad ei anna alla , ei saa mina ka alla anda . </s> </p>
<p> <s> Üldiselt aga jääb mul siin kurbusehetki vähemaks ja rõõmu tuleb rohkem . </s> <s> Viimasel distantsil tahaks juba ka midagi paremat näidata . </s> </p>
<p> <s> <hi rend="rasvane"> Millal päris endise mineku tagasi saad ? </hi> </s> </p>
<p> <s> Euroopas . </s> <s> Siis teistel need asjad enam ei toimi , mis siin . </s> <s> Siis olen mina jälle tagasi . </s> <s> Ma vähemalt loodan . </s> </p>
<p> <s> Kristina Šmigun stardib naiste 30 km maratonirajale pühapäeval , olümpiamängude viimase päeva hommikul , mis Eestis tähendab üheksatunnise ajavahe tõttu küll juba õhtupoolikut . </s> <s> Seesama sõit , mis algab ühel ajal presidendi vastuvõtuga . </s> </p>
<p> <s> Küll oleks ilus uskuda , et sünnib see , mida keegi enam eriti ei loodagi . </s> </p></div3>
        </div2>
        <div2 type="rubriik">
          <head> Majandus </head>
          <div3 type="artikkel"><head> Mis on liha ja mis on lihamass ? </head>
<p> <s> <hi rend="kaldkiri"> 21.02.2002 </hi> </s> </p>
<p> <s> <hi rend="rasvane"> Lihaks loetakse kõiki lihakeha osi ja tapasaadusi , mis on tunnistatud toidukõlblikuks </hi> </s> </p>
<p> <s> Igapäevases elus on sõnu ja mõisteid , mille puhul arvame , et need on lihtsad ja arusaadavad . </s> <s> Üks sellistest on “ liha ” . </s> <s> Toidutehnoloogias , seadustes , toodete koostisosade kirjeldamisel jne on aga vaja liha mõiste täpselt määratleda . </s> </p>
<p> <s> <hi rend="rasvane"> Liha mõiste üsna lai </hi> </s> </p>
<p> <s> Värske liha hügieenieeskiri annab järgmise liha definitsiooni . </s> </p>
<p> <s> Liha - tapamajas tapetud ja töödeldud koduloomade , kütitud ja farmis peetud suurte ulukite toidukõlblikuks tunnistatud rümbad ja inimesele toiduks kasutatavad tapasaadused , sh rümbaosad : pead , jalad , sabad . </s> </p>
<p> <s> Seega loetakse lihaks kõiki lihakeha osi ja tapasaadusi , mis on tunnistatud toidukõlblikuks . </s> <s> Näiteks kui me tahame ja oskame teha maitsvat toitu seamaost , siis on see lihatoit . </s> </p>
<p> <s> Liha sisaldab eri kudesid : lihas- , side- , rasv- , luukude ning natuke verd ja lümfi . </s> <s> Kõige kõrgema toiteväärtusega neist on lihaskude , mille valgusisaldus on 18-20% . </s> <s> Kõige rohkem on lihaskoes vett - umbes 75% . </s> </p>
<p> <s> Lihalõikuses , kus pehme liha eraldatakse kontidelt , jääb nende külge mingi kogus lihaskudet , isegi kuni veerand kontide kaalust . </s> <s> Juhul kui konte koos neile jäänud lihaga pole võimalik müüa näiteks raguuks , tekivad suured toidukõlbliku pehme liha kaod . </s> </p>
<p> <s> Lahendus leiti paarkümmend aastat tagasi , kui hakati tootma kondipresse . </s> <s> Kondipress on oma ehituselt sarnane hakklihamasinaga . </s> <s> Erinevusena on lõikenugade ja -restide asemel purustusala , millele järgneb pressimistsoon . </s> </p>
<p> <s> Kondipressi antakse kas käsitsi konditustatud kondid ( näiteks ribid , selgroog , millel on natuke lihas- ja sidekudet ) või linnurümbad , millelt on eraldatud väärtuslikumad osad : rinnalihased , koivad , tiivad või terved vanemate munejate kanade rümbad vms. </s> </p>
<p> <s> Kondipressis purustatakse tooraine ja pressitakse välja pehmed koed , selle tulemusena saadakse kaks fraktsiooni : lihamass ja kondimass , mis väljuvad eraldi . </s> </p>
<p> <s> Kondimassi kasutatakse looma- või linnusöödana . </s> </p>
<p> <s> Lihamass on ühtlane värske liha mass , mis saadakse luudele kinnitunud lihas- jt pehmete kudede mehhaanilisel eemaldamisel vastava seadme abil . </s> </p>
<p> <s> Eesti lihatööstused kasutavad põhiliselt kanalihamassi , seda lisatakse vorstidele ja pihvidele . </s> <s> Keskmiselt on vorstitööstuse jaoks sobivas kanalihamassis 68% vett , 16% valku , 17% rasva ja 1,2% mineraalaineid . </s> </p>
<p> <s> <hi rend="rasvane"> Valku vähem , kaltsiumi rohkem </hi> </s> </p>
<p> <s> Võrreldes lihaskoega , on lihamassi täisväärtuslike valkude sisaldus madalam , sidekoevalkude sisaldus aga kõrgem , ka rasva- ja kaltsiumisisaldus on kõrgem . </s> <s> Kaltsium on vajalik kasvavale noorele inimesele luukoe moodustamiseks ja vananevale luude hõrenemise aeglustamiseks . </s> <s> Lihamass sisaldab sageli ka punast luuüdi , mis elusorganismi puhul osaleb vereloomes , kanalihamass luuüdi ei sisalda . </s> </p>
<p> <s> Eestis toidugruppidele esitatavates mikrobioloogilistes nõuetes on lihamassi ja rümbaliha käsitletud eraldi . </s> <s> Hügieenieeskirjades on ka nõuded lihamassi tootmise protsessi ja ruumide kohta . </s> <s> Seega pole nõuetest kinnipidamise korral põhjust karta toodete ohutuse pärast . </s> </p>
<p> <s> Lähtudes tarbija huvidest tuleks toodete märgistamisel näidata lihamassi kasutamine . </s> <s> Kui lihamassi sisaldav toode on ka odavam , pole tarbijal põhjust muretsemiseks . </s> </p>
<p> <s> Meili Rei , EPMÜ lihatehnoloogia instituudi professor </s> </p></div3>
          <div3 type="artikkel"><head> Lihatööstustel võtmeaasta </head>
<p> <s> <hi rend="kaldkiri"> 21.02.2002 </hi> </s> </p>
<p> <s> <hi rend="rasvane"> Euronõuete täitmise tähtajas ei tehta järeleandmisi </hi> </s> </p>
<p> <s> “ Möödunud aastal olid põllumajandustootjate jaoks turud soodsamad , kaubavahetus kasvas , ” väitis põllumajandusministeeriumi asekantsler Andres Oopkaup . </s> </p>
<p> <s> “ Ekspordi poolest edestasid liha kala- ja piimatooted , ” lisas Oopkaup . </s> <s> “ Kõige suurem ekspordipartner meie põllumajandustoodetele oli Euroopa Liit - sinna läks 30% ekspordist . ” </s> </p>
<p> <s> <hi rend="rasvane"> Lihatööstused tõmbavad koomale </hi> </s> </p>
<p> <s> Oopkaubi sõnul moodustas liha ja subproduktide eksport kokku 275,6 mln kr , samade toodete impordi maht oli aga 692,4 mln krooni . </s> </p>
<p> <s> Riiklikult pole võetud seisukohta , kas Eesti peaks olema tooraine või valmistoodete eksportija ning kas sellise kodumaise puudujäägi korral me üldse ekspordi peale väga tõsisest mõtlema peame . </s> </p>
<p> <s> Üks tööstusharu käekäiku iseloomustav suurus on kontsentratsioon : kui suur turuosa on tinglikult kui suure arvu ettevõtete käes . </s> </p>
<p> <s> “ Piimasektoris ettevõtete arv suureneb , kontsentratsioon väheneb , lihatööstuses on trend vastupidine , ” märkis Oopkaup . </s> <s> “ Lihatööstuses tähendab see seda , et seitse ettevõtet pakuvad praegu 90% toodangust . ” </s> </p>
<p> <s> “ Kui uues redaktsioonis toiduseadus 1. jaanuaril 2000 jõustus , oli veterinaar- ja toiduameti järelevalve all 280 lihakäitlemisettevõtet , praegu on neid 219 , ” märkis ameti peadirektori asetäitja Ago Pärtel . </s> <s> Vähenemine on toimunud just väikese võimsusega ettevõtete arvelt . </s> </p>
<p> <s> Terves maailmas , sh Eestis on suurenenud linnuliha tarbimine . </s> <s> “ Suu- ja sõrataudihirm on küll veiseliha tarbimist maailmas vähendanud , ” mainis Oopkaup . </s> <s> “ Ometi kaalub uurimuste kohaselt näiteks inglaste usk oma riigi kontrolliorgani võimekusse selle hirmu üle . ” </s> </p>
<p> <s> Ago Pärteli sõnul on Eestis natuke suurenenud tapetud sigade arv , veiste arv aga oluliselt langenud . </s> <s> Ainukesena ongi tunduvalt kasvanud tapetud lindude arv . </s> </p>
<p> <s> Põllumajandusministeeriumi veterinaar- ja toiduosakonna juhataja Hendrik Kuuse väitel on valitsus otsustanud loobuda Euroopa Komisjonilt ( EK ) meie lihatööstustele euronõuete täitmiseks nelja-aastase üleminekuperioodi taotlemisest . </s> </p>
<p> <s> Seega peavad lihatööstusettevõtted olema 1. jaanuariks 2003 tunnustatud . </s> <s> Otsuse taga on EK pakutavate üleminekutingimuste vastuvõetamatus . </s> </p>
<p> <s> Hendrik Kuusk : “ EK seadis näiteks tingimuseks üleminekuperioodi kehtestamise igale ettevõttele eraldi . </s> <s> Sealjuures peaks ettevõtte toodang olema sel perioodil erimärgistatud ning seda tohiks turustada vaid siseturul . </s> </p>
<p> <s> Väikeettevõtetele üleminekuperioodi ei võimaldatakski , kuna neile on ka nõuded väiksemad . </s> <s> Sisuliselt oleks üleminekuperiood takistanud juba investeeringud ära teinud ettevõtete arengut . ” </s> </p>
<p> <s> <hi rend="rasvane"> Eurotunnustamise tähtaeg läheneb </hi> </s> </p>
<p> <s> Kuuse sõnul võtab valitsus ilmselt lähiajal tagasi ka lihatööstuse jäätmekäitluse üleminekuperioodi taotluse . </s> <s> “ See tähendab , et 2003. a alguses peab jäätmekäitlustehas tööd alustama . ” </s> </p>
<p> <s> Ago Pärtel toonitas , et lihatööstuste ehituslike euronõuete täitmise tärmin 1. juuli 2002 on tõepoolest lõplik , samuti nagu 1. jaanuar 2003 , mil ettevõte peab olema ka juriidiliselt tunnustatud . </s> <s> Sellesse ajavahemikku jääb dokumentide vormistamine . </s> </p>
<p> <s> “ Kui me oma tavalise järelevalve käigus tuvastame mingile õigusaktile mittevastavuse , siis oleneb see rikkumise raskusastmest , ” möönis Pärtel . </s> <s> “ Kui puudujääk on väike ega kujuta näiteks ohtu elule ja tervisele , siis kooskõlas ettevõtte juhiga määratleme puuduse kõrvaldamise tähtaja . ” </s> </p>
<p> <s> <hi rend="rasvane"> Lihaliidus rahulik töö </hi> </s> </p>
<p> <s> Lihaliidu üldkoosolek hindas liidu möödunudaastase töö rahuldavaks . </s> <s> Lihaliidu tegevjuhi Peeter Grigorjevi sõnul jätkab liit oma plaanipärast tööd . </s> </p>
<p> <s> Traditsiooniliselt korraldatakse vähemalt kord kvartalis teabepäev , viiakse läbi seminare , valitakse parim jaani- ja jõulutoode . </s> </p>
<p> <s> “ Koostöös Taani firmaga Carl Bro International käivitame uue projekti Eesti lihatööstusele õppeorganisatsiooni rajamiseks , ” lisas Grigorjev . </s> <s> “ Ühistöö käigus koolitatakse välja koolitajaid , kes hakkaksid meie lihatööstustes oskustöölisi välja õpetama . ” </s> </p>
<p> <s> Jätkub ka möödunud aastal taanlastega ühistöös alustatud nn klassifitseerimisprojekt , mille käigus koolitatakse välja kaks peainspektorit . </s> </p>
<p> <s> Eesti 219 lihatööstusettevõttest on praegu 21 lihaliidu liikmed . </s> <s> Möödunud aastal reorganiseerus või lõpetas oma tegevuse neli lihaliitu kuuluvat ettevõtet . </s> <s> Lihaliidu liikmed annavad üle 80% Eesti lihatoodangust . </s> </p>
<p> <s> “ 2002 on kogu lihatööstusele võtmeaasta , ” rõhutas Grigorjev . </s> <s> “ Nüüd sõltub iga üksiku lihatööstuse ellujäämine sellest , kas ta jõuab saada 2003. aasta 1. jaanuariks vastavalt toiduseadusele tunnustatud . </s> <s> Loodetavasti jõuavad seda kõik lihaliitu kuuluvad ettevõtted . ” </s> </p>
<p> <s> <hi rend="rasvane"> Kaja Prügi </hi> </s> </p></div3>
          <div3 type="artikkel"><head> MIs on vorsti sees ? </head>
<p> <s> <hi rend="kaldkiri"> 21.02.2002 </hi> </s> </p>
<p> <s> <hi rend="rasvane"> Eestis käib vorstisõda . </hi> </s> <hi rend="rasvane"> <s> Mõne lihatööstuse väitel lisavad konkurendid oma vorstidesse inimtoiduks kõlbmatut massi . </s> <s> Lihaliit lükkab selle kuulduse ümber </s> </hi> </p>
<p> <s> Veel mõniteist aastat tagasi kehtisid meie toiduainetööstuses kohustuslikud riiklikud standardid ( GOSTid ) ning tarbija teadis täpselt , millise maitsega Teevorsti ta rubla kuuekümne eest saab . </s> </p>
<p> <s> Eesti aeg kaotas standardid , vorstitööstused jätsid aga kasutusele samad tootenimed ja retseptid . </s> <s> Ajapikku hakkasid nad oma toodete retsepte muutma . </s> </p>
<p> <s> Et konkurents tihenes , tuli ühelt poolt võidelda tarbija maitse-eelistuse eest , teisalt toota võimalikult odavalt . </s> </p>
<p> <s> <hi rend="rasvane"> Vorst on vorst </hi> </s> </p>
<p> <s> Et vorst pole puhas liha , teab iga tarbija . </s> <s> Turg viitab vorsti lihasisaldusele üsna selgelt : ühed tooted on kallimad , teised odavamad . </s> <s> Vene ajal kasutati vorstis kõige sagedamini lisaainena sojajahu . </s> </p>
<p> <s> Tänapäeval on terves maailmas üheks sagedasemaks vorstilisandiks lihamass ( MDM - mechanically deboned meat ) . </s> <s> Kui perenaine lõikab supikondi küljest selle külge jäänud materjali ära , nimetab ta seda küll lihaks , aga kõõluste jm tõttu jääb see toiteväärtuselt nn päris lihale alla . </s> </p>
<p> <s> Samasugust konditustamist tehakse ka tööstuslikult . </s> <s> Spetsiaalne kondipress eraldab lihamassi ja kondimassi . </s> </p>
<p> <s> Eesti Lihaliidu tegevjuht Peeter Grigorjev : “ Kondimass läheb tööstuslikuks tootmiseks või söödetakse näiteks loomadele . </s> <s> Inimtoidusse seda ei lisata , küll aga kasutatakse vorstides lihamassi . </s> <s> Need kaks mõistet on paraku viimasel ajal ajakirjanduses segi aetud ja tarbijatele väärettekujutus maalitud . ” </s> </p>
<p> <s> “ On üsna mõistlik , et kõik inimtoiduks kõlblik lihatoodetes väärtustatakse , ” selgitas ASi Tallegg peadirektor Ants Käsper . </s> <s> “ See on tähtis nii raiskamise vältimise kui ka jäätmekäitluse seisukohalt . ” </s> </p>
<p> <s> <hi rend="rasvane"> Lihamass pole ohtlik </hi> </s> </p>
<p> <s> Talleggil on lihamassi tootmisel ja kasutamisel juba 15aastane kogemus . </s> <s> “ Lihamassil on oma kvaliteedinõuded , millele see peab vastama , ” selgitas Käsper . </s> <s> “ Kõige olulisem on kaltsiumisisaldus , mis tuvastabki , ega massi ole sattunud kondipuru . </s> <s> Kusjuures sealihamassi võib pressimise teel sattuda ka luuüdi , kanalihamassi mitte . </s> <s> Riigi veterinaar- ja toiduamet kontrollib kõiki meie lihamassi partiisid . ” </s> </p>
<p> <s> Veterinaar- ja toiduameti peadirektori asetäitja Ago Pärteli sõnul pole lihamassi kasutamine vorstitoodetes mingil moel seotud toiduohutusega , õigemini -ohtlikkusega . </s> <s> “ Loomulikult kontrollitakse ka riiki sissetoodavat lihamassi , nii nagu kõiki teisi toiduaineid . </s> <s> Mingisse riskigruppi see ei kuulu . ” </s> </p>
<p> <s> Et lihamass pole mingi liiga väikese toiteväärtusega produkt , väljendub ka selle hinnas , mis Käsperi sõnul on minimaalselt 13-14 kr/kg , mitte 7 krooni , nagu ajakirjanduses ekslikult väidetud . </s> </p>
<p> <s> Tarbija mõningasest eksitamisest saab Grigorjevi sõnul juttu olla vaid siis , kui vorsti etiketil on näiteks linnulihamassi asemel kirjutatud linnuliha . </s> <s> “ Kusjuures Euroopa Liidus hakkab alles 1. jaanuarist 2003 kehtima seadus , et lihamassi olemasolu tootes tuleb etiketil ära märkida , seni pole seda nõutud . ” </s> </p>
<p> <s> Põllumajandusministeeriumi asekantsleri Andres Oopkaubi sõnul tuleb Eesti toiduseaduse ja tarbijakaitseseaduse järgi toote etiketil teavitada sellest , mis on vorsti sees , aga lihamassi märkimise kohta eraldi nõuet pole . </s> </p>
<p> <s> Igatsus tootestandardite (taas)kehtestamise järele pole tulnud tarbijatelt , küll aga on nendest huvitatud mõned lihatööstused , kes oma vorstides lihamassi ei kasuta . </s> </p>
<p> <s> Mõte on selles , et vorsti puhta liha sisalduse järgi klassidesse jagades antakse tarbijale ühemõtteliselt teada , millise lihasisaldusega tootega tegemist on . </s> </p>
<p> <s> Lihaliidu tegevjuhi Peeter Grigorjevi sõnul on EL seni keeduvorstidele kvaliteediklasside kehtestamisest hoidunud . </s> <s> Meil seadustatavad klassid jääksid aga ka pärast ELiga ühinemist kohustuslikuks vaid meie endi tööstustele . </s> </p>
<p> <s> Kui näiteks Ungarist tuleb meile sisse vorst nimega Lemmik , ei saa meie selle koostisele mingeid norme seada , välja arvatud vastamist toiduohutusele . </s> </p>
<p> <s> “ Riigi ülesanne ei ole reguleerida tootjate ja töötlejate omavahelisi suhteid , ” selgitas Oopkaup . </s> <s> “ Kvaliteediklassid ja standardid saab kehtestada selles valdkonnas töötav erialaliit või vabatahtlik ühendus . </s> <s> Riik saab vaid võimendada erialaorganisatsiooni tehtud otsust . ” </s> </p>
<p> <s> Oopkaup on seisukohal , et keeduvorsti klassideks jaotamine võiks tarbija huve mingil määral kaitsta küll . </s> <s> Imporditavast samanimelisest tootest tekitatud segadust saaks aga vältida kaubamärgi registreerimisega ning geograafilise tähise kasutuselevõtuga . </s> </p>
<p> <s> Ants Käsper kahtleb , kas keeduvorstidele klasside kehtestamine teenib ikka tarbija huve . </s> <s> “ Klasside väljatöötamine ja selle administreerimine läheb üsna kalliks ja tootjal tuleb kõik need lisakulud kinni maksta . </s> <s> Tootja tõstab oma toodangu hinda ja selle maksab omakorda kinni tarbija . </s> <s> Kas klasside loomise kasu kaalub hinnatõusu üles ? ” </s> </p>
<p> <s> <hi rend="rasvane"> Klasside poolt ja vastu </hi> </s> </p>
<p> <s> Hoolimata kaalukatest poolt- ja vastuargumentidest , on lihaliit oma juhatuse otsusega alustanud keeduvorstide klasside väljatöötamist . </s> </p>
<p> <s> “ Mitu klassi me kehtestame , pole veel kindel , ” selgitas Grigorjev . </s> </p>
<p> <s> “ Oleme haaranud sellesse töösse lihatööstuste tehnolooge , lihaliidus võtsime palgale vastava spetsialisti , ” lisas ta . </s> </p>
<p> <s> Esialgu on tehtud ettepanek luua kolm klassi , lõplikult loodab Grigorjev projektiga valmis jõuda kevadeks . </s> </p>
<p> <s> Kuigi kogu töö on ette võetud tarbija kaitsmise õilsa sildi all , näevad paljud asjaosalised selles pigem tööstustevahelise konkurentsivõitluse üht sammu . </s> </p>
<p> <s> “ Reklaamimaailmas on hea tava ennast kiita , aga mitte teisi halvustada , ” ütles Grigorjev . </s> <s> “ Kui mõni vorstitootja kasutab oma toodetes eriti suurtes kogustes puhast liha , ei keela keegi teda sellest valjuhäälselt teatada . </s> <s> Tarbijale jääb alati voli valida maitsele ja hinnale vastav kaup , olgu see siis klassidesse jaotatud või mitte . ” </s> </p>
<p> <s> <hi rend="rasvane"> Kaja Prügi </hi> </s> </p></div3>
        </div2>
        <div2 type="rubriik">
          <head> Energialeht </head>
          <div3 type="artikkel"><head> Elektri kokkuhoid - see on imelihtne </head>
<p> <s> <hi rend="kaldkiri"> 20.02.2002 </hi> </s> </p>
<p> <s> <hi rend="rasvane"> Kütte reguleerimine , valgustite puhastamine , kodumasinate töörežiim - kõikjalt annab kokku hoida </hi> </s> </p>
<p> <s> Arpen Elektri juht Priit Arro toob välja kokkuhoiuvõimalused , mida võiks hoolikalt kaaluda . </s> <s> Näiteks niisketes ruumides - esikus ja pesemisruumides - võiks elekterküte siiski alles jääda . </s> </p>
<p> <s> Kui ilmad soojad ja kuivad , saab põrandakütte välja lülitada või termostaadi abil küttetemperatuuri alandada . </s> <s> Need ruumid on enamasti väikesed , näiteks 6m2 esiku kütmiseks kulub umbes 40 kWh elektrienergiat kuus . </s> </p>
<p> <s> Maamaja saunas aga peaks elektrikerise asemel olema ikka puudega köetav keris . </s> <s> Ent vee soojendamiseks on elektriboiler mugavaim ning need on muutunud ka efektiivsemaks . </s> <s> Kokku saab hoida , kui reguleerida boilerit nii , et vee temperatuur ei tõuse üle 60° - katlakivi tekib vähem ning iga lisakraad nõuab ju ka lisaenergiat . </s> </p>
<p> <s> <hi rend="rasvane"> Pirnid puhtaks </hi> </s> </p>
<p> <s> Tavaliselt kulub kõige rohkem energiat valgustusele . </s> <s> Ent see pole ka mingi kokkuhoid , kui keset tuba rippuv võimas pirn asendada nõrgemaga . </s> <s> Halb valgus ruumis kahjustab tervist . </s> <s> Üks laelamp valgustab pigem õhku , mitte objekte ja nurki . </s> <s> Seega - mitu lampi pole pillamine . </s> </p>
<p> <s> Vaja on nii üld- kui kohtvalgustust . </s> <s> Kaudvalgus on suunatud laele ja peegeldub tagasi kas töölaua , põranda või tööpinna peale . </s> <s> Ühe või paari lambiga tasub valgustada töölaudu , kappe , riiuleid . </s> </p>
<p> <s> Kohtvalgus nõuab kuni kaks korda väiksema võimsusega lampe . </s> </p>
<p> <s> Lambid võiksid olla matid või kaitstud kas opaalklaasi või varjuga - meeldiv sume valgus on tagatud . </s> </p>
<p> <s> Kokkuhoid tuleb ka sellest , kui iga lamp panna põlema ainult siis , kui vaja . </s> <s> Ning tuba saab hulga valgem , kui valgustid tolmust puhastada - määrdunud valgusti valgustugevus võib kuni 20% nõrgem olla . </s> </p>
<p> <s> Uue kodumasina soetamisel uurige , kui palju ta elektrit võtab - ka võrreldes poes olevate analoogidega . </s> <s> Uute kodumasinate ökonoomsust märgistatakse klassitähistega A , B ja C. </s> </p>
<p> <s> Nt A-klassi külmiku päevane elektritarve on 0,79 kWh , B-klassi külmikul aga 1,07 kWh . </s> <s> Praeguste hindade juures tuleb ühe kapi kulutatava elektri eest maksta 260 , teise eest 390 kr aastas . </s> </p>
<p> <s> <hi rend="rasvane"> Külmik jahedasse </hi> </s> </p>
<p> <s> Külmiku elektritarve väheneb , kui panna see jahedasse ruumi . </s> <s> Õhutemperatuuri alandamine ühe kraadi võrra vähendab külmkapi elektritarvet tervelt 1% . </s> </p>
<p> <s> Energiakulu vähendab ka see , kui kapp ülemäära ei jäätu , kui uksi avatakse harva ja lühikeseks ajaks ning külmikusse ei panda kuuma toitu . </s> </p>
<p> <s> Nii pesu- kui nõudepesumasina puhul hoiate vett ja elektrit kokku , kui käivitate täis masina . </s> <s> Kui teil on kahetariifne elektriarvesti , on targem lasta masinal pesta öösel või nädalavahetusel , mil elekter odavam . </s> </p>
<p> <s> Elektripliiti kasutage järjest , mitte lastes seda vahepeal jahtuda . </s> <s> Valige keedunõud , mille põhjapind sama suur kui pliidiplaat . </s> <s> Vett võiks keeta elektrikannus , sest pliidil võtab sama koguse vee keetmine kaks korda rohkem energiat . </s> </p>
<p> <s> <hi rend="rasvane"> Jana Rand </hi> </s> </p></div3>
          <div3 type="artikkel"><head> Säästulamp hoiab raha kokku </head>
<p> <s> <hi rend="kaldkiri"> 20.02.2002 <bibl> <author> Maarius Suviste </author> </bibl> </hi> </s> </p>
<p> <s> <hi rend="rasvane"> Väätsa Agro vahetas kahes farmis hõõglambid säästulampide vastu , see annab kuus 1500 krooni kokkuhoidu </hi> </s> </p>
<p> <s> Väätsa Agro peaenergeetik Tiit Tuuleveski ostis kahte osaühingu farmi 150vatiste hõõglampide asemele 23W säästulambid . </s> <s> Ühte farmi läks mullu aprillis 120 säästulampi , teise mullu sügisel sadakond . </s> </p>
<p> <s> Aastavahetusel rehkendas Tuuleveski kulud-tulud kokku . </s> <s> “ Keskmiselt saame kuus 1500 krooni kokkuhoidu , ” ütleb ta . </s> </p>
<p> <s> Miks te säästulampide kasuks otsustasite ? </s> </p>
<p> <s> Tuuleveskilt tuleb lihtne vastus : hõõglambid on kehvad , läksid nii ruttu katki , et ei jõudnud enam uusi osta . </s> <s> Samuti rehkendas ta , et säästulampidega saab kokkuhoidu . </s> <s> Miks siis mitte elektri pealt säästa . </s> </p>
<p> <s> Mitu säästulampi paarisajast on selle aja jooksul katki läinud ? </s> </p>
<p> <s> “ Kümme kuni viisteist . </s> <s> Kuid see , ” ütleb Tuuleveski , “ on normaalne näitaja nii suure koguse puhul . ” </s> </p>
<p> <s> Väätsa Agro kahju ei kannatanud , sest müüja vahetas katkised tervete vastu ümber . </s> <s> “ Praegu on kõik korras ja töötavad , ” ütleb Tiit Tuuleveski , kes on ka kodus hakanud säästulampe kasutama . </s> </p>
<p> <s> Mis see säästulamp õigupoolest on ? </s> <s> Milliseid elektripirne tasuks veel osta ? </s> </p>
<p> <s> <hi rend="rasvane"> Viis korda rohkem valgust </hi> </s> </p>
<p> <s> Väätsa Agro ostis säästulambid Paides asuvast Esvika Elekter ASi kauplusest . </s> <s> Müügiinsener Aivar Teegelmann ütleb otse : selleks et raha kokku hoida , tulekski osta säästulamp . </s> <s> “ Säästulambil on mõtet , ” kinnitab ta . </s> </p>
<p> <s> Kui küsida El-San OÜ ( samuti kauplus Paides ) müüjalt Helen Kallalt , kuidas raha kokku hoida , ütleb ka tema pikalt mõtlemata : “ Säästulamp on kasulikum , võtab vähem elektrit . </s> <s> Kohe seda kokkuhoidu loomulikult ei märka , kasu tuleb pikema aja jooksul . ” </s> </p>
<p> <s> Säästulamp on luminofoor- ehk päevavalguslamp , millel on tavalisse hõõglambipessa sobiv sokkel . </s> </p>
<p> <s> Säästulamp on suurema valgusviljakusega - kulutab vähem elektrienergiat kui sama valgusvooga hõõglamp . </s> <s> Võrreldes hõõglambiga , on säästulamp kaheksa korda pikema elueaga ning annab viis korda enam valgust - hõõglamp annab 90-95% soojust ning 5-10% valgust . </s> </p>
<p> <s> Müügiinsener Aivar Teegel-mann laob elektripirnid letile ja selgitab . </s> <s> Näiteks 16W säästulamp vastab 75W hõõglambile . </s> <s> Tungsrami lamp maksab 153 krooni . </s> </p>
<p> <s> <hi rend="rasvane"> Turgu on ka hõõglampidele </hi> </s> </p>
<p> <s> Osrami elektripirnid , millel on 6000 töötundi , maksavad 80-90 krooni . </s> <s> Mis põleb 8000 tundi , selle hind on 150 krooni kandis . </s> </p>
<p> <s> Ehk teisisõnu : Osrami pirnidest vastab 13W säästulamp 60W hõõglambile , maksab 80 krooni . </s> <s> 16W vastab 75W hõõglambile , maksab 150 krooni . </s> <s> 7W vastab 40Wsele , sellel on 15 000 töötundi ja hind 188 krooni . </s> </p>
<p> <s> Aivar Teegelmann kiidab : “ Inimeste teadlikkus on tõusnud , rohkem on hakatud ostma säästulampe . </s> <s> Üks põhjus on kindlasti see , et elekter läheb üha kallimaks ning eks ikka otsita võimalusi säästa . ” </s> </p>
<p> <s> Ka El-Sani müüja Helen Kalla ütleb , et rohkem on hakatud ostma säästulampe , kuid endiselt lähevad hästi kaubaks ka tavalised elektripirnid ehk hõõglambid . </s> <s> Põhjus on kindlasti hõõglampide madalam hind . </s> </p>
<p> <s> 100vatine hõõglamp maksab 4.40. </s> <s> Samas on müügil ka 20W säästulamp , mis vastab 100W hõõglambile . </s> <s> Ja selle hind on 188 krooni . </s> </p>
<p> <s> Kalla soovitab ka halogeenlampe , mille valgus on kirkam ning eluiga pikem kui tavalisel hõõglambil . </s> <s> Pluss on seegi , et halogeenlamp ei ole nii tundlik pingekõikumiste suhtes . </s> <s> Kuna halogeenlambist eraldub ultraviolettkiirgust , peaks valima UV-filtriga pirni või valgusti . </s> </p>
<p> <s> <hi rend="rasvane"> Mida kauem põleb , seda soodsam </hi> </s> </p>
<p> <s> Kus oleks säästulampe kõige mõttekam kasutada ? </s> </p>
<p> <s> Esvika Elekter ASi müügiinsener Aivar Teegelmann ütleb , et kindlasti tuleks see panna sinna , kus lamp peab pikemat aega põlema : näiteks maja välisukse kohal või köögis , kus pidevalt askeldamist . </s> </p>
<p> <s> Kui suurt kasu säästulamp õieti annab ? </s> </p>
<p> <s> “ Mida kauem põleb , seda soodsam kokkuvõtteks tuleb , ” teatab Teegelmann . </s> <s> “ Kui kümme minutit päevas põleb , siis ei ole jah erilist kokkuhoidu . ” </s> </p>
<p> <s> Mis on nende miinus ? </s> </p>
<p> <s> “ Voolukõikumine pole säästulambile mingil juhul hea . ” </s> <s> Säästulamp vajab stabiilset pinget . </s> <s> Sama kehtib ka hõõglambi kohta : 5% ülepinge võib pirni eluiga lühendada ligi poole võrra . </s> </p>
<p> <s> “ Minu kodus on praegu mõlemad : nii säästu- kui hõõglambid , aga lähen säästu omade peale kindlasti üle , ” lubab Aivar Teegelmann . </s> </p></div3>
          <div3 type="artikkel"><head> Elu nagu maailma lõpus </head>
<p> <s> <hi rend="kaldkiri"> 20.02.2002 <bibl> <author> Sirje Pärismaa </author> </bibl> </hi> </s> </p>
<p> <s> <hi rend="rasvane"> Kaks Jõgevamaa peret osalesid vastu tahtmist katses , kuidas pikka aega ilma elektrita elada </hi> </s> </p>
<p> <s> Teekond Peipsi lähistele Perametsa külla on nagu rännak maailma lõppu : metsatee jätkub loogeldes väljade vahel , kus kössitamas mahajäetud majad . </s> <s> Kilomeetrite viisi ei hingelistki . </s> <s> Viimaks haugub koer . </s> <s> Ümberringi on kottpime . </s> </p>
<p> <s> Majauks avaneb . </s> <s> Peremees Üllar Pedastsaar tuleb taskulambiga tuld näidates vastu ja juhatab tuppa . </s> <s> Köögilaual põlev küünal heidab varje avatud raamatule . </s> </p>
<p> <s> <hi rend="rasvane"> Vabatahtlikult vangis </hi> </s> </p>
<p> <s> “ Tea , kas olen elektrita elamises Eesti rekordimees ? ” pärib Pedastsaar . </s> <s> Majapidamine tal mullu 29. märtsist pime . </s> <s> Peale tema jäi vooluta ka paar suvemaja . </s> </p>
<p> <s> “ Varast pole siiani kätte saadud , kuigi politseil on kahtlusi . </s> <s> Tookord oli öökülm , nii et jälgi polnud . </s> <s> Oleks labor , mis suudab postide küljest sõrmejälgi võtta ! ” </s> </p>
<p> <s> Pärast traadivargust teatas Pe-dastsaar juhtunust ka Eesti Energiale . </s> <s> Suur oli 1993. aastast Pera-metsa külas elava mehe üllatus , kui kuulis vastuseks : selles majas ei elagi ju kedagi . </s> </p>
<p> <s> Kui lõpuks õnnestus oma olemasolu tõendada , soovitati kiirema asjaajamise huvides loobuda tööstusvoolust . </s> <s> Kuna aga tehnikamehel on majapidamises seda vaja , ei võtnud ta ettepanekut vastu . </s> <s> Nii on ta siis oodanud uue liini ehitust . </s> </p>
<p> <s> Kannatlikkust on viimaks krooninud edu : paar päeva enne Maalehe külaskäiku ilmusidki liiniehitajad välja . </s> <s> Lubati enne “ aastapäeva ” vool tagasi anda . </s> </p>
<p> <s> “ Käisin neil pisut abis . </s> <s> Lükkasin autot välja , ” räägib Pedast-saar , kelle sõnul möödubki suurem osa Perametsa küla aastast lume- või porivangis . </s> </p>
<p> <s> Ometi naudib Tartust pärit noor mees elu paigas , kus huntide kaitseks tuleb laudauks lukku keerata . </s> <s> Tema rahulikku meelt pole rikkunud ka elektri puudumine . </s> </p>
<p> <s> “ Lähen metsatööle hommikul pimedas , õhtul tulen koju kah pimedas , ” räägib Pedastsaar mõtlikult . </s> </p>
<p> <s> “ Võtan petroolilambi ja talitan loomad . </s> <s> Tulen tuppa , panen ahju küdema . </s> <s> Teen pliidile tule alla ja otsin ninaesist . </s> <s> Siis hakkan lugema . </s> <s> Olin varem ka raamatusõber , kuid nüüd loen 800 lehekülge nädalas . </s> <s> Mulle meeldib sama raamatu juurde tagasi tulla ja teist korda lugedes pikemalt mõtiskleda . </s> <s> “ Ilveste impeerium ” on kolmas kord käsil . ” </s> </p>
<p> <s> Et külmutuskapi asemel tuleb toitu sahvris hoida ( suvel ka kaevus ) , peab Üllar Pedastsaar tihedamini kui varem , korra nädalas , linnas hulgilaos käima . </s> <s> Mees püüab rehkendada lisakulusid , mis elektri puudumise pärast tekkinud . </s> </p>
<p> <s> “ Päevas kulub neli küünalt . </s> <s> Petrooli läheb kolm liitrit . </s> <s> Algul pakkus üks mees mulle petrooli kahekümnest kanistrit , kuid ma ei uskunud , et nii pikalt elektrita oleme . </s> <s> Detsembri keskpaigas sain elektri tegemiseks generaatori . </s> <s> Üks tund voolu võtab liitri bensiini . </s> <s> Lubati kompenseerida kuni 1500 kr kuus . </s> <s> Pole veel tšekke viinud . </s> <s> Ei tea , kas ikka kompenseeritakse . ” </s> </p>
<p> <s> Kallist elektrit teeb Pedastsaar õhtuti tund-paar , et vahel mõnda saadet vaadata . </s> <s> Et hommikul peab metsaminekuks juba pool viis tõusma , pole väga kaua võimalik üleval olla . </s> </p>
<p> <s> <hi rend="rasvane"> Ema kannatus katkes </hi> </s> </p>
<p> <s> Üllari ema Maie Pedastsaar elab vaheldumisi linnas ja maal . </s> <s> Energiline naine pole viimase aasta energiata elust kõneldes sugugi nii rahulik kui poeg . </s> </p>
<p> <s> “ Kõige raskem oli pesupesemine , ” kirjeldab ta . </s> <s> “ Kogu pesu , ka poja metsatööriided , tuli käsitsi puhtaks küürida . </s> <s> Patareisid on kulunud palju , lisaks raadiole neelas neid ka taskulamp . </s> <s> Oleme terve aasta elanud konservide ja muu sellise söögiga , mis kiiresti ei rikne . </s> <s> Kogu kraam tuli Tartust käe otsas kohale vedada . ” </s> </p>
<p> <s> Kõige rohkem ärritas Maiet aga ametnike suhtumine . </s> <s> Detsembris tuli kiri , et jaanuaris alustatakse töödega . </s> </p>
<p> <s> Kui kuu lõpuks polnud ikka kippu ega kõppu , helistas ta asjameestele uuesti ja ähvardas ajakirjandusega . </s> <s> Siis öeldi , et kohe avatakse konkursiümbrikud ja saadetakse mehed kohale . </s> </p>
<p> <s> Maie küsib : “ Mida mina saan selle eest , et Eesti Energia ei suutnud terve aasta jooksul meile elektrit tagada ? </s> <s> Kas aasta tasuta elektrit või muid maksepikendusi ? </s> <s> Kui neile jäädakse võlgu , ähvardatakse kohe elektri väljalülitamisega . </s> <s> Millega mina neid ähvardan ? ” </s> </p>
<p> <s> Ka Perametsa külast mõnekümne kilomeetri kaugusel Maarja lähistel asuv Vahi küla oli liinivarga süül elektrita mullu jaanuarist jaanipäevani . </s> </p>
<p> <s> 18 inimesega küla suurim kannataja oli Sirje ja Ülo Laurendi kuuelapseline pere . </s> </p>
<p> <s> “ Kõige raskem oli loomade jootmiseks vett kaevust kätte saada - meil käib veevõtt elektripumbaga , ” räägib perenaine . </s> <s> “ Küsisime generaatorit . </s> <s> Soovitati oma raha eest osta . </s> <s> Või siis kolida kellegi juurde ! </s> <s> Ülo on tehnikamees , tegigi traktori peale siis ise jõujaama . ” </s> </p>
<p> <s> Nii said loomad joodetud , lehmad lüpstud , pesu masinas pestud ja lapsele kümnenda sünnipäeva tortki küpsetatud . </s> <s> Külmkapi jaoks elektrit siiski ei jagunud . </s> <s> Seetõttu osteti süüa vaid niipalju , kui jõuti tarbida . </s> <s> Piima jahutati kaevus . </s> <s> Korra tuli ka üks looma hädatapp . </s> <s> Siis jaotati liha sugulaste vahel ära . </s> </p>
<p> <s> Ühel õhtul jäi päevatoimetustest väsinud pereisa tukastama ning lastel õnnestus filmgi lõpuni ära näha . </s> </p>
<p> <s> Kokku kulus selliseks elektritootmiseks üle kahe tuhande krooni . </s> <s> Maavalitsus kompenseeris selle raha . </s> </p>
<p> <s> <hi rend="rasvane"> Vanad akud appi </hi> </s> </p>
<p> <s> Et elektriga siiski priisata polnud , tuli pereisal veelgi nupukust üles näidata . </s> <s> Näiteks võttis ta vanad autoakud raadio kuulamiseks . </s> <s> Õhtuseid toimetusi tehti toas küünla või akulambi valgel . </s> </p>
<p> <s> “ Vahel läksid koolitöödes read viltu , kuid õpetajad ei pahandanud , ” meenutavad lapsed . </s> </p>
<p> <s> Pea igaõhtuseks rituaaliks kujunes köögis suure söögilaua ümber ühine raamatulugemine . </s> <s> Emal oli lõpuks ettelugemisest lausa mürgitus . </s> <s> Tavapärasest rohkem tegi ta ka näputööd ja tikkis koguni ristpistes pildi . </s> </p>
<p> <s> “ Rääkisime vahel , et kutsuks mõne turismigrupi vaatama , kuidas XXI sajandil ilma elektrita elatakse , ” naerab ta . </s> </p>
<p> <s> Algul plaanis Laurend Eesti Energia kohtusse kaevata ja nõuda iga elektrita päeva eest 500 krooni . </s> <s> Pärast juristiga nõupidamist leidis ta , et ei tasu monopoliga siiski sõtta minna . </s> </p>
<p> <s> Seejärel üritas ta koondada Eestimaal elektrita elavaid inimesi ühingusse . </s> <s> Paraku võttis ühendust vaid paar inimest . </s> <s> “ Rahvas on apaatne ega usu iseendasse , ” arvab organisaator . </s> </p>
<p> <s> Pikad ja pimedad õhtud Lau-rendite peret siiski ei suurendanud . </s> <s> “ Kui ülejäänud kuus on elektrivalguses tehtud , milleks siis nüüd peaks pimedas jamama , ” naeravad Sirje ja Ülo . </s> </p>
<p> <s> Elektri tagasisaamise puhul , vastupidiselt varem lubatule , ei maganud pereisa öö otsa lambivalgel . </s> <s> Küll aga tõi koju suure tordi ja pere lasi sel tulevalgel hea maitsta . </s> </p></div3>
          <div3 type="artikkel"><head> Elektriveskid Läänemaale </head>
<p> <s> <hi rend="kaldkiri"> 20.02.2002 </hi> </s> </p>
<p> <s> <hi rend="rasvane"> Hanila valda Rõustesse ja Virtsu rajatakse tuulejõujaamu </hi> </s> </p>
<p> <s> Kaks firmat - mandrimeeste Renewable Energy Group OÜ ja saarlaste OÜ Roheline Ring plaanivad Hanila valla Rõuste ja Virtsu rannamaadele tuulepargid rajada . </s> </p>
<p> <s> Võimalik , et esimesed tiivikud hakkavad seal juba sügisel Läänemaa tuult elektrienergiaks muutma . </s> </p>
<p> <s> <hi rend="rasvane"> Tuult palju , raha vähe </hi> </s> </p>
<p> <s> Eesti mererannad ja -saared on tuulerikkad . </s> <s> “ Euroopa kohta väga head , ” kinnitab aastaid meie rannikutuuli mõõtnud Tallinna Tehnikaülikooli soojustehnika instituudi teadur Vello Selg . </s> <s> “ Tuulepargid võiksid katta kümnendiku Eesti vajadusest elektrienergia järele ehk toota aastas 700 miljonit kWh elektrienergiat . ” </s> </p>
<p> <s> Eesti Tuuleenergeetika Assotsiatsiooni tegevjuht Jaan Tepp : “ Meie eestvõttel on loomisel tuuleenergeetika krediteerimise ja finantseerimise fond . </s> <s> Koostööd selleks teeme EBRD , Hansapanga ja riiklike institutsioonidega . </s> <s> Sihiks on pehmed laenud , riskide pehmendamine jms. </s> <s> Jalad alla võib fond saada käesoleva aasta teises pooles . ” </s> </p>
<p> <s> Renewable Energy Group OÜ ( REG ) usaldusmees Rõuste rannas Sulev Vamper ütleb , et siin puhuvad tugevad tuuled . </s> <s> Teiseks on siin alajaam , kuhu tuulegeneraatorid ühendada , ei pea lisaks ehitama pikki elektriliine . </s> </p>
<p> <s> Kolmandaks ei nõua ülesaamatut kulu juurdesõidutee . </s> <s> Eriti tähtis on tee jõujaama monteerimise ajal , mil siin hakkavad sõitma võimsad kraanad , tuleb vedada suuri ja raskeid jõujaamade osi . </s> </p>
<p> <s> Vamperi hinnangul saab olulise osa teest ehitada endisele Vene tagavaralennuväljale , sel kõva põhi . </s> <s> “ Head tingimused on ka Virtsus , sinna viib Risti-Virtsu maantee , sealgi on alajaam , sealgi on tuuline . ” </s> </p>
<p> <s> Teadur Vello Selg selgitab , et tuulegeneraatori tiivik hakkab pöörlema siis , kui tuule kiirus on vähemalt 2,5 m/sek . </s> <s> Ja elektrienergiat on tuulest majanduslikult mõttekas tootma hakata siis , kui tuule kiirus on 4-5 m/sek . </s> </p>
<p> <s> Rõustes ja Virtsus on tuulegeneraatorite töökõrgusel tuule kiirus 7-8 m/sek . </s> <s> Selge lisab , et nii on see enamasti küll talvel . </s> <s> “ Ent just siis vajataksegi kõige rohkem elektrienergiat . ” </s> </p>
<p> <s> Tuuleenergeetika edendamiseks on vaja kohaliku võimu toetust . </s> <s> Hanila vallavanem Arno Peksar ütleb , et oleks olnud rumal nende firmade pakkumised tagasi lükata . </s> <s> “ Nad läheksid mujale ja paneksid oma tuulegeneraatorid seal püsti . ” </s> </p>
<p> <s> Peksar arvab , et mõne aja pärast võib valda ka töökohti juurde tekkida , sest tuulegeneraatorite külge on kavas ka vaateplatvormid ehitada . </s> <s> “ Ning siis hakkavad turistid käima , ” ennustab vallavanem . </s> <s> “ Meie rahvas teenindab , toidab ja majutab neid . ” </s> </p>
<p> <s> Esialgu lähevad REGi ja OÜ Roheline Ring ( RR ) teed paralleelselt , pärast aga lahku . </s> </p>
<p> <s> REGi juhatuse esimees Lars Mach : “ Eestis registreeritud REG põhineb Saksa ja Taani kapitalil . </s> <s> Meil on huve ka Saare- , Hiiu- ja Harjumaal , Lätis , Leedus jm. </s> <s> Kui oleme Eestis edukad , hakkame kõiki oma projekte Tallinnast juhtima . </s> </p>
<p> <s> Tahame Rõustesse ja Virtsu üles panna kümme tuulegeneraatorit koguvõimsusega 15 000 kW . </s> <s> Tuulikud ostame Taanist , omal alal maailma suuruselt teiselt firmalt N.E.G Micon , kes tuulejõujaamad üles monteerib , neid garantii ajal hooldab ja kohaliku kaadri välja õpetab . </s> </p>
<p> <s> Meie firma elektrienergiat tootma ei hakka . </s> <s> Välistatud see küll pole , ent investeerimisfirmana kaldume valmis dokumentatsiooni või dokumentatsiooni ja valmis tuulikute edasimüümisele . </s> </p>
<p> <s> <hi rend="rasvane"> Võimalikud variandid </hi> </s> </p>
<p> <s> Tuult jätkub nii meile kui ka RRile , nii et selles osas me konkurendid ei ole . </s> <s> Võimalik on koostöö . </s> </p>
<p> <s> Tuulejõujaamad teenivad ennast tasa 8-10 aasta jooksul , ekspluatatsioonis on need vähemalt 20 aastat . </s> <s> Elektrienergia müügist saadav tulu ei pruugi olla ainuke - tuulikuid saab varustada linnuvaatlusplatvormiga , nende külge saab monteerida GSM-antenne , nad meelitavad ligi turiste . </s> </p>
<p> <s> Eestimaal ringi sõites olen kogenud , et siin ollakse huvitatud tuuleenergeetikasse investeerimisest . </s> <s> Tuul ei kao ju kunagi ja elektrienergiat on alati vaja . </s> <s> Tuleks Saksamaa eeskujul luua fond , kuhu kohalikud juriidilised ja füüsilised isikud saaksid raha panna . </s> <s> Või kus tuulegeneraatorite püstitamiseks vajaliku maa eraldamisega energia tootmises osalised oldaks . </s> </p>
<p> <s> Nii oleks kohalikel teenimisvõimalus , kogu kasum ei voolaks Eestist välja . </s> <s> Ühtlasi aidataks lõhkuda põlevkivienergeetika monopoli . </s> </p>
<p> <s> Tuuleenergeetika on keskkonnasõbralik - ei tee kahju inimestele , taimedele , loomadele . </s> <s> Tuulejõujaamad ei sega põlluharimist ega loomade karjatamist . </s> <s> Üks tuulejõujaam vajab maad ainult mõnikümmend ruutmeetrit . ” </s> </p>
<p> <s> <hi rend="rasvane"> Tuult jätkub kõigile </hi> </s> </p>
<p> <s> RRi juhatuse liige Ants Ink : “ Meie firma märksõna on tuuleenergeetika , edaspidi tahame elektrienergiat toota ka teistest põletamist välistavatest allikatest . </s> <s> Olla loodussõbralikud . </s> </p>
<p> <s> Tuul tuleb , ajab ringi mitme ettevõtte tuulegeneraatorite tiivikuid ja läheb siis edasi . </s> <s> Kui aga firma põlevkivist elektrienergiat ammutab , siis seda põlevkivi ju teine enam kasutada ei saa . ” </s> </p>
<p> <s> “ RRile pakuvad huvi Lääne- ja Saaremaa , ” lisab juhatuse liige Tullio Liblik . </s> <s> “ Maad tuulejõujaamade jaoks oleme ostnud mõlemast maakonnast . </s> <s> Oleme Eesti ettevõte , kasutame kohalikku kapitali ja laenuraha . </s> <s> Konkurentsi Eesti tuuleenergeetikas ei ole . </s> <s> Tuul puhub kõigile , ka maad jätkub . </s> </p>
<p> <s> Tuuleenergeetikuid on Eestis praegu kolme tüüpi . </s> <s> Ühed toovad sisse teistes riikides kasutusel olnud tuulegeneraatoreid , teised valmistavad ette tuulejõujaamade dokumente ja realiseerivad neid . </s> <s> Kolmandad lähevad lõpuni - hakkavad tuulest elektrienergiat tootma . </s> </p>
<p> <s> Meie kuulume viimaste hulka . </s> <s> Teiste ettevõtete heaks me ei tööta , energiale peale maksma ei hakka . </s> </p>
<p> <s> Tuulikud ostame Saksa firmalt Enercom või Hollandi firmalt Lager Way . </s> </p>
<p> <s> Me ei lähe oma tuulikutega otse mere äärde . </s> <s> Ilus Rõuste rand jääb puutumata , inimesed saavad seal rahulikult edasi elada ja puhata . </s> <s> Meie tuulikud ei sega merele avanevat vaadet . </s> <s> Rannast veidi kaugemal on küll pisut nõrgem tuul , aga mis sellest . </s> <s> Meile sobib ka viljatu maa . ” </s> </p>
<p> <s> Jaanuaris andis Hanila valla volikogu REGile ja RRile loa detailplaneeringu tellimiseks . </s> <s> Ühtaegu planeerimisega peavad REG ja RR nõutama kooskõlastused maakonna tervise- ja keskkonnakaitsetalitustelt , riigi lennu- ja päästeametilt jm. </s> </p>
<p> <s> Mõned allkirjad on juba käes . </s> <s> Kui detailplaneering volikogus kinnitatud , saab ehitama hakata . </s> </p>
<p> <s> Eesti Energia ASiga tuleb sõlmida tuulegeneraatorite alajaamadega ühendamise ning elektrienergia ostu-müügi leping . </s> <s> Eesti energiaseadus ütleb , et juhul kui Eestis alternatiivselt toodetud elektrienergia müügimaht ei ületa 2% eelmisel aastal toodetud elektrienergia kogusest , peab energia ostja müüjale maksma 90% kodutarbija põhitariifist . </s> </p>
<p> <s> Seadus kohustab turgu valitsevat energiaettevõtjat - praegu Eesti Energia - ostma tema võrguga ühendatud ettevõtjalt alternatiivselt toodetud elektrienergiat . </s> </p>
<p> <s> <hi rend="rasvane"> Mis tuuleelekter maksab ? </hi> </s> </p>
<p> <s> Seda saab Eestis küsida ainult Tahkunast . </s> </p>
<p> <s> Hiiumaa Biosfäärikaitseala hooldusinsener Indrek Sild : “ Tahkuna tuuliku kinkis Eestile Taani ja see on näidisobjekt . </s> <s> 2,4 miljonit krooni maksma läinud projektile eraldas meie pool 600 000 krooni , mis kulus peamiselt ehitus- ja montaažitöödele . </s> </p>
<p> <s> Kuigi Tahkuna tuulik elektrienergia tootmise tulukusest päris täpset pilti ei anna , näib siiski , et tuuleenergeetika on põlevkivienergeetikast praegu kaks korda kallim - ühe kWh omahind on vastavalt ca 80 ja 40 senti . </s> </p>
<p> <s> Toodame aastas 300 000 kWh elektrienergiat . </s> <s> Kuna lugeja juba teab , millist hinda tuuleenergeetikutele nende toodangu eest makstakse , võib Tahkuna tuuliku sissetuleku välja arvutada . </s> </p>
<p> <s> Üldiselt oleme sellega rahul . </s> <s> Seda enam , mida enam tõuseb kodutarbijatele müüdava elektrienergia põhitariif . </s> <s> Meie osa sellest on ju ikkagi 90% . </s> </p>
<p> <s> Mõni aeg tagasi kahtlesin tuuleenergeetika mõttekuses , nüüd näen , et sellel on jumet . ” </s> </p>
<p> <s> <hi rend="rasvane"> Tõnu Talvar </hi> </s> </p></div3>
        </div2>
      </div1>
    </body>
  </text>
</TEI>
</teiCorpus>
</teiCorpus>
