<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_aja_maaleht.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Maaleht 18.07.2002 ( number 29 ( 771 ) ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_aja_maaleht">header_aja_maaleht.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="ajalehenumber">
        <head> Maaleht 18.07.2002 ( number 29/2002 ( 771 ) ) </head>
        <div2 type="rubriik">
          <head> </head>
          <div3 type="artikkel"><head> Teadlase asemel põllumeheks </head>
<p> <s> <hi rend="kaldkiri"> 17.07.2002 <bibl> <author> Heiki Raudla </author> </bibl> </hi> </s> </p>
<p> <s> <hi rend="rasvane"> Jaak Läänemets ( 44 ) on kainelt mõtlev mees , kes vanarauda ei kogu ja maad mõttetult palju kokku ei ahnitse </hi> </s> </p>
<p> <s> 1992. a varakevadel pani Tartumaal sündinud ja üles kasvanud Jaak Läänemets riigitöö maha ja kolis vanavanemate koju Väike-Maarjasse . </s> <s> Sinna , kust tema vanaisa kord küüditamise eest ära põgenes . </s> </p>
<p> <s> “ Tagantjärele mõeldes ei kujuta ette , kuidas see küll võimalik oli , aga kohe pärast kolimist mai esimestel päevadel sai põllule mindud , ” meenutab Läänemets , kes koristab sellel sügisel oma põldudelt üheteistkümnenda teravilja- ja rapsisaagi . </s> <s> “ Majas polnud vaja õnneks kohe tapeeti panema hakata . </s> <s> Viimased 15 aastat oli selles üks pere sees elanud . ” </s> </p>
<p> <s> Kui Läänemets Väike-Maarjasse Avispea külla kolis , oli tal kaks traktorit , kolmemeetrine külvik , kultivaator , taimekaitseprits ja kombain . </s> </p>
<p> <s> “ Esimese aasta külvipind oli väike , 30 hektarit , ” meenutab mees , kes praeguseks on Eestis oma ala liidriks tõusnud . </s> <s> “ Oma talu maid saime tagasi veidi üle 50 hektari . ” </s> </p>
<p> <s> Esimesel aastal külvas ta otra , nisu ja rapsi , teisel aastal ka hernest . </s> <s> “ Enda arvates olen terve ja tugev mees , sain ise tööga hakkama . </s> <s> Muidugi isa käis abis . ” </s> </p>
<p> <s> <hi rend="rasvane"> Ühe kombaini mudel </hi> </s> </p>
<p> <s> Esimene abimees palgati tallu kevadel 1993. </s> <s> Siis võttis külvipind enda alla juba 85 ha . </s> <s> Sama mees on praegugi ametis , aja jooksul on ta peremehega peaaegu et vennaks saanud . </s> <s> Alaliselt töötab Läänemetsa juures kaks meest . </s> </p>
<p> <s> “ Ise olen kolmas , naine neljas , ” ütleb Uuetoa talu peremees . </s> <s> Tema abikaasa teeb raamatupidamist . </s> <s> 75aastane isa on ka jõudumööda abiks . </s> <s> Viimasel ajal küll rohkem järelevaataja rollis , aga kui vaja , läheb traktoriga põllule ka . </s> </p>
<p> <s> Läänemetsa juures käib ka hooajalist tööjõudu : külvi ja koristuse ajal. </s> <s> Põldudel kasvavad kultuurid on üldjoontes samad mis kümne aasta eest : suvi- ja talinisu , oder , hernes , suvi- ja taliraps . </s> <s> Rukist lõikas ta viimati 1997. a. </s> </p>
<p> <s> “ Võibolla külvan sellel sügisel rukist jälle , vähemalt rukkiseltsi liikmeks olen astunud . </s> <s> Aga seda , mis tulu ei too , pole mõtet kasvatada . ” </s> </p>
<p> <s> Hektaritoetust küsib Läänemets 555 ha põllumaale . </s> <s> Peale selle on tal veel kesapõlde . </s> <s> Hooajaliselt vahetab ta maid ümbruskonna piimatootjatega . </s> </p>
<p> <s> “ Põllupinda ma eriti suurendada ei kavatse , sest igal tootmisel on oma mudel , ” selgitab Läänemets , kes külvab seemet mulda nii palju , kui ühe kombainiga sügisel vilja ära lõigata jõuab . </s> <s> Kui külvipinda suurendada , tuleks seda kaks korda teha . </s> <s> Siis oleks tööd kahele kombainile . </s> </p>
<p> <s> Oluliseks peab mees isikliku põllumaa suurendamist ja rendimaa osatähtsuse vähendamist . </s> <s> Praegu kuulub talle umbes 2/3 maast , mida ta harib . </s> </p>
<p> <s> Läänemets arvab , et Eesti keskmist ja sõprade-tuttavate olukorda arvestades on tema põllulapid suhteliselt üheskoos . </s> <s> Kahe kõige kaugema põlluserva vahemaa jääb alla 10 km . </s> <s> Kokku on tal 28 põllulappi . </s> </p>
<p> <s> Suurima põllu suurus on 64 ha , kolm põldu on 52 ha suurused , kõige väiksem põllulapp aga 8 ha . </s> <s> Suurima pinna võtavad enda alla nisu ja oder . </s> </p>
<p> <s> Uuetoa talu peremees kasvatab nii seemne- kui toiduteravilja . </s> <s> “ Algusaastatel oli seemne osa väga väike , eelmisel aastal sain üle 500 tonni seemet , ” ütleb ta . </s> <s> “ Sellel aastal oli plaanis saada 800 , aga tuleb jälle 500 tonni . ” </s> </p>
<p> <s> 12. juunil said tema teraviljapõllud esimese vihma pärast külvi . </s> <s> “ Võrsumine on halb . </s> <s> Kui tavaliselt võib ühest seemnest tulla kolm kuni seitse kõrt , siis tänavu tuleb üks-kaks . </s> <s> Raps õnnestus külvata vahetult pärast vihma . </s> <s> Tundub , et rapsist saab tänavu täiesti normaalse saagi , sest raps talub ekstreemseid tingimusi teraviljadest paremini . ” </s> </p>
<p> <s> Tuntud teravilja- ja rapsikasvataja tõdeb , et tema saak on aasta-aastalt enam-vähem stabiilne püsinud . </s> <s> 1999 oli kehv aasta , kuiv . </s> <s> Siis sai pool tavalisest saagist . </s> <s> Mullu ulatus viljasaak veidi üle nelja tonni , ülemöödunud aastal jäi veidi alla viie tonni hektari pealt . </s> </p>
<p> <s> <hi rend="rasvane"> Rohkem saaki läheb kalliks </hi> </s> </p>
<p> <s> “ Nii nelja ja viie tonni vahele see üldiselt jääb , ” ütleb Läänemets . </s> <s> “ Looduslik potentsiaal on hea ja ilma väetiseta pole ma vilja kunagi kasvatanud . ” </s> </p>
<p> <s> Ega ta üle 5 tonni hektari pealt tahagi - suurem saagisoov pole kohalikes oludes majanduslikult põhjendatud . </s> <s> “ See läheb kalliks . </s> <s> Näiteks sellel aastal võidavad need , kes pole teinud panust rohkem kui kolmele tonnile . </s> <s> Kui panus on viiele ja saan kolm , siis tähendab see , et osa väetist läheb raisku . ” </s> </p>
<p> <s> Läänemetsa toodang läheb peamiselt Keskole , Farm Plantile , Soasepa SK-le ja teistele teraviljakasvatajatele . </s> </p>
<p> <s> “ Olen endale selgeks teinud , et minu töö on künda ja külvata , mitte vanarauda remontida , ” ütleb kogenud põllumees oma masinapargi kohta . </s> <s> “ Ma pole ühtegi masinat nii kaua pidanud , et sellel enam müügiväärtust poleks . </s> <s> Alati olen vana asemele uue ostnud . ” </s> </p>
<p> <s> Väike-Maarjasse tuleku ajast on Läänemetsal praegu ainult üks traktor alles . </s> <s> See on Belaruss , mis tõenäoliselt Uuetoa tallu jääbki , sest müügiväärtust sel enam pole . </s> </p>
<p> <s> Rublaaja lõpus alustas Läänemets viljakoristust uue Doni kombainiga . </s> <s> Tänavu läheb kolmandat hooaega põllule roheline John Deere'i kombain . </s> <s> Kokku on Läänemetsal viis traktorit - tema enda arvates liiga palju . </s> </p>
<p> <s> Kõrvaltvaatajale võib jääda mulje , et Uuetoa talu peremehel on välja kujunenud kindel margieelistus . </s> <s> On tal ju peamine traktor , kombain ja taimekaitseprits John Deere'i toodang . </s> <s> Mees ise aga ütleb , et päris kindlat eelistust tal pole . </s> </p>
<p> <s> “ Masinavalik ei sõltu niivõrd värvist ega nimest , vaid sellest , et teenindus ja varuosad kättesaadavad oleksid , ” ütleb Läänemets . </s> </p>
<p> <s> <hi rend="rasvane"> Liigagi hea ettevalmistus </hi> </s> </p>
<p> <s> “ Põllumehepisik on meie peres põlvest põlve edasi kandunud , ” ütleb Jaak Läänemets , kellele sai juba 6. klassis selgeks , et temast põllumees tuleb . </s> </p>
<p> <s> Avispeal oli enne Teist maailmasõda talu tema vanaisal Jakob Läänemetsal . </s> <s> Isa Ülo Läänemets töötas aastakümneid Tartumaal Lenini-nimelises näidissovhoosis peaagronoomina . </s> </p>
<p> <s> Hingega viljapõldude juures on ka Jaak Läänemetsa pojad Ott ( 15 ) , Laur ( 13 ) ja Rait ( 5 ) . </s> <s> Isa loodab , et vähemalt üks neist maale elama jääb . </s> </p>
<p> <s> Keskkool läbi , läks Jaak Läänemets EPAsse agronoomiat õppima . </s> <s> Pärast kõrgkooli ja sõjaväge töötas kuus aastat Sakus maaviljeluse instituudis : kolm aastat aspirandina , kolm teadurina . </s> <s> Tema uurimisvaldkonnaks sai rapsi ja herne agrotehnika . </s> </p>
<p> <s> 1989. a kevadel lahkus Läänemets maaviljeluse instituudist ja läks kodusovhoosi Rannusse , kus kolm aastat direktori asetäitjana töötas . </s> </p>
<p> <s> “ Seal sai mulle selgeks , et tõsist teadlast minust ei tule . </s> <s> Teaduse tegemine pole minu kutsumus . </s> <s> Olen vilets kirjamees , pealegi tahan rohkem elu keskel olla . ” </s> </p>
<p> <s> Head suhted instituudiga on tal aga praegugi . </s> <s> Suur osa instituudi tootmiskatsetest ja vaatlustest tehakse Läänemetsa põldudel . </s> </p>
<p> <s> Tartumaal taheti Jaak Läänemetsast kohalikku põllumajandusreformi juhti teha . </s> <s> Ka sellest tööst ta loobus . </s> <s> “ Arvasin , et reformi saab alustada inimene , kes kohapeale jääb ja tööd jätkab , ükskõik mis vormis majand edasi töötab , ” põhjendab mees oma otsust . </s> <s> “ Mulle oli siis juba selge , et ma seal ei jätka . ” </s> </p>
<p> <s> Nüüd tunneb Läänemets , et tal on praeguseks tööks liigagi hea ettevalmistus . </s> <s> Lisaks isalt ja EPAst õpitule on ta käinud välismaal teadmisi-oskusi hankimas : põllumajandusjuhtide kursustel Taanis ja seemnekasvatuskursustel Rootsis . </s> <s> Ühe suve veetis ta ühes USA Washingtoni osariigi piima- ja munafarmis . </s> </p>
<p> <s> Läänemets arvab , et üksjagu oskusi on siiski päritavad . </s> <s> “ Vanaisa olevat öelnud , et ei oska ainult ühte tööd - puskarit ajada . </s> <s> Mina olen kõige rohkem õppinud isa käest . ” </s> </p>
<p> <s> Põllumajanduse kõrvalt jääb Jaak Läänemetsal aega ka valla asju ajada . </s> <s> 1993. a valiti ta Väike-Maarja vallavolikogusse , praegu on ta seal kolmandat hooaega . </s> </p>
<p> <s> Jaak Läänemetsa tegemistest ja mõtetest on pikemalt juttu ajakirja Maamajandus juulikuu numbris . </s> </p>
<p> <s> <hi rend="rasvane"> VÄÄRT NÕU </hi> </s> </p>
<p> <s> Tegelen maaharimisega , sest olen õppinud agronoomiks ning arvan , et tunnen seda ala piisavalt hästi . </s> </p>
<p> <s> Olen veendunud , et kui tegeled asjadega , mida enda arvates kõige paremini oskad ning kui sul jätkub sihikindlust ja püsivust , siis ei lase edu end kaua oodata . </s> </p>
<p> <s> Iga kingsepp jäägu oma liistude juurde , sest soss-seppi on meie ümber rohkem kui küll . </s> </p></div3>
          <div3 type="artikkel"><head> Väike küla Noku raba veerel </head>
<p> <s> <hi rend="kaldkiri"> 17.07.2002 <bibl> <author> Erika Klaats </author> </bibl> </hi> </s> </p>
<p> <s> <hi rend="rasvane"> Albu vallas Järvamaal asub nelja suitsuga Mõnuvere küla , kus on ajast aega elatud nagu üks suur ja sõbralik pere </hi> </s> </p>
<p> <s> Vasika mõõtu musta karva koer Sulli jookseb lohmakalt väravale , et võõraid mõnuga haukuda . </s> <s> Kuna aga perenaise Linda juurde tulijate seas on ka naabrinaine Age-Li Liivak ja perenaine jääb trepile rahulikult juttu puhuma , kappab Sulli ummisjalu hoovi ühest otsast teise . </s> </p>
<p> <s> Igaks juhuks sokutab naabrinaine koera tuppa : “ Mine sa looma tea ! ” </s> </p>
<p> <s> <hi rend="rasvane"> Ei taha mujale </hi> </s> </p>
<p> <s> “ Mõnuvere on oma nime sellest saanudki , et siin on alati elanud sõbralikud ja abivalmis inimesed , ” mäletab küla kõige vanem elanik Linda Nurme oma vanaema jutte . </s> </p>
<p> <s> See maja on Linda Nurme isakodu , kus Lindagi 94 aastat tagasi ilmale tuli . </s> <s> Külas oli siis suitsusid pea kümme korda rohkem kui praegu . </s> </p>
<p> <s> “ Näete seda jämedat kolmeharulist kaske ? ” viipab Age-Li Liivak hoovinurka toaseina taga . </s> <s> Ja ärgitab Lindat : “ Räägi , kui vana kask on . ” </s> </p>
<p> <s> Linda ilme selgineb : “ Kui mu ema mehele läks , oli see puu kõigest käsivarre jämedune . ” </s> </p>
<p> <s> Et Nurme peres oli lapsi kokku kuus , läks Linda iseseisvat elu harjutama Aravetele . </s> <s> Pidas sealses piimatööstuses piimajagaja ametit . </s> </p>
<p> <s> Mõnuveresse jäid ema ja õde . </s> <s> “ Kui õde suri , tulin emale seltsiks ja jäingi . ” </s> <s> Linda kinnitab , et ega ta tahakski kuhugi mujale . </s> </p>
<p> <s> “ Valla sotsiaaltöötaja toob poest korra nädalas , mis ma tellin . </s> <s> Mina söön vähe , pensionist jätkub ilusti , ” räägib Linda . </s> </p>
<p> <s> “ Tänagi oleks ta pidanud tulema , aga pole veel , ” muutub vanamemme ilme murelikuks . </s> </p>
<p> <s> “ Kas sul ikka leiba on ? ” uurib Age-Li Liivak . </s> </p>
<p> <s> “ Homseni ehk jätkub . ” </s> </p>
<p> <s> “ Toon sulle pärast piima . ” </s> </p>
<p> <s> Liivakud ei pea paljuks Nurme-memmele paar korda nädalas värsket piima viia . </s> <s> “ Ta on väga hea naabrinaine , ” kiidab Linda . </s> </p>
<p> <s> <hi rend="rasvane"> Kiiduväärt väimees </hi> </s> </p>
<p> <s> Liivakute teine naaber jääb paarsada meetrit ülespoole künkale . </s> <s> See on Age-Li väimehe Aare Kabeli majapidamine . </s> <s> Oma väimeest ta kiidab : “ Tubli mees , võttis kätte ja taastas majandist tühjaks jäänud karjalauda ning hakkas seal loomi pidama . </s> <s> Ehitas perele elumaja . ” </s> </p>
<p> <s> Vanaema Age-Li rullib värske Järvamaa Teataja endale pihku , istub ratta selga ja väntab Kabelite juurde . </s> <s> Ta teab , et kodus on ainult pere kaks vanemat last : seitsmeteistkümnene Mihkel ja üheksateistkümnene Sille . </s> </p>
<p> <s> Tütar Mare ja väimees Aare sõitsid kahe noorema - Triinu ja Jüri-Kaarliga - Soome . </s> <s> Age-Li teine tütar Lea elab perega Soomes . </s> </p>
<p> <s> Kabelite hoovil keerab vanaema Järva Teataja Mihkli nina ees lahti . </s> <s> Mihkel ei saa kohe arugi , miks . </s> <s> Lähemal silmitsemisel selgub , et suguvõsa õnnitleb poissi gümnaasiumi eduka lõpetamise ja lavakasse sisse saamise puhul . </s> <s> Lehes on see ära trükitud . </s> </p>
<p> <s> “ Läksin lavakasse just selleks , et maalt ära saada . </s> <s> Tööd siin ei ole , linnas on rohkem võimalusi , ” selgitab Mihkel , kes sai näitlemismaigu suhu Jõgeva gümnaasiumi näiteringis . </s> </p>
<p> <s> <hi rend="rasvane"> Voltsile hääled sisse </hi> </s> </p>
<p> <s> Mihklile on väike ja vaikne Mõnuvere alati meeldinud . </s> <s> “ Siin pole justkui midagi eriti teha , kuid alati olen millegagi hõivatud . </s> <s> Tegelikult on isegi hea , et Mõnuveres pole palju rahvast , saab omaette olla , kui tahad . ” </s> </p>
<p> <s> Vanem õde Sille õpib Tallinnas meditsiinikoolis hambatehnikuks . </s> <s> Kuigi kodus on ruumi kõvasti , arvab Sille , et peaks kõigepealt linnas jalad alla saama . </s> </p>
<p> <s> Age-Li abikaasa Juhani meelest oleks nende küla elujõuline , kui põllud saaks haritud . </s> <s> Aga Mõnuvere teepervedel laiutab täismehe mõõtu pajuvõsa . </s> </p>
<p> <s> Kunagi olid seal põllud . </s> <s> Olid talud , millest nüüdseks pole enam mingit elumärki alles . </s> <s> Maaparandus lõpetas sealkandis majapidamised ära pool sajandit tagasi . </s> </p>
<p> <s> Age-Li mäletab , et kui tema kuuekümnendate alguses Mõnuveresse tuli , elasid inimesed rabade vahel oma elu ega kurtnud , et neil on raske . </s> <s> Pidasid lehma ja muid pudulojuseid ning ütlesid , et ei tahagi teistsugust elu . </s> </p>
<p> <s> Tema , noor inimene , käis vanainimestele leiba viimas , sest poodi oli liiga pikk maa . </s> </p>
<p> <s> Poodi pole Mõnuveres siiani . </s> <s> Oma toiduvarusid käivad Age-Li ja Juhan täiendamas Albus . </s> <s> “ Lööme vanale Voltsile hääled sisse ja muudkui põrutame . ” </s> <s> Voltsiks kutsuvad Liivakud oma päevinäinud Volvot . </s> </p>
<p> <s> Age-Li toob õue oma lemmikjoogi - võilillekohvi . </s> <s> “ Seda kõlbab juua piima ja suhkruga , ” seletab ta . </s> </p>
<p> <s> “ Kas keegi kiislit sööb ? ” </s> </p>
<p> <s> Sööja leidub . </s> </p>
<p> <s> “ Kui kodus midagi muud ei ole , siis oma lehmapiim ja kanamunad aitavad hädast välja . </s> <s> Nendest annab midagi ikka ootamatutele külalistele valmis meisterdada . ” </s> </p>
<p> <s> Juhan toobki välja naise küpsetatud koogid ja jätkab juttu talu uuematest hoonetest , et mis aastal üks või teine katuse alla sai . </s> </p>
<p> <s> Liivakute majapidamine on alguse saanud väikesest majast hoovi servas . </s> <s> Selle ostis Juhani vanaisa 1912.a. </s> <s> Tol ajal oli see õlgkatusega , mis kippus alatasa mädanema . </s> <s> “ Ei saanud tükk aega korralikku katust peale panna , ” teab Juhan . </s> </p>
<p> <s> <hi rend="rasvane"> Meesteta küla </hi> </s> </p>
<p> <s> Kui Juhani isa August neljakümnendate lõpus Norilski linna ehitama viidi , kuivas meespere päris kokku . </s> <s> Ja põhitegijateks said naised . </s> </p>
<p> <s> Ees ootasid nälja-aastad . </s> <s> Viljaredelid seisid põllul lume all kevadeni . </s> <s> Alles siis jõudsid viljapeksuagregaadid külla . </s> <s> Mis saaki sealt enam sai . </s> <s> Ei edenenud töö külas ega kolhoosis . </s> </p>
<p> <s> Kõige esimene kolhoos Mõnuvere küla piires kandis nime Uus Kevad . </s> <s> Kant kuulus Tapa rajooni alla ja neid talusid , mis kolhoosiks kokku löödi , oli kahekümne ringis . </s> <s> Hiljem lisandusid Peedu kandi talud . </s> </p>
<p> <s> Juhan mäletab , et jõukust ei paistnud kusagilt . </s> <s> “ Kui mujal sõideti mootorrattaga , siis meil ikka jalgrattaga . </s> <s> Mootorratast ei jõudnud keegi osta , autost muidugi rääkimata . ” </s> </p>
<p> <s> Bussiliiklust ei olnud . </s> <s> Seda pole Mõnuveres praegugi . </s> <s> Sõita sai rongiga . </s> <s> 13 km kaugusele jääb Jäneda raudteejaam . </s> <s> “ Hobune ja vanker olid meie sõiduriistad , ” ütleb Juhan Liivak . </s> <s> “ Ilma hobuseta ei saanud kuidagi . </s> <s> Ka põllutööd tuli hobustega teha . ” </s> </p>
<p> <s> <hi rend="rasvane"> Kallid lähedased </hi> </s> </p>
<p> <s> Kui Juhani isa August Siberist tagasi tuli , läks Juhan traktoristiks õppima . </s> <s> Uuest Kevadest sai kolhoos Uus Kodu , siis Sõprus . </s> <s> Kõige pikema aja on Mõnuvere olnud Tammsaare kolhoosi all . </s> </p>
<p> <s> “ Siis oli tööd ja sai ka korralikku palka , ” kinnitab Juhan . </s> </p>
<p> <s> Niipea kui tekkis võimalus autojuhiks õppida , läks ta seda ametit omandama . </s> <s> Autojuhte tol ajal suurt polnud . </s> <s> Load käes , saigi Juhanist kohe majandi autojuht . </s> </p>
<p> <s> Tammsaare kolhoosi aegu parandati ümbruskonna maad nii ära , et talukohtadest ei ole midagi järele jäänud . </s> <s> Age-Li ütleb , et siiani käiakse küsimas : kas teate , kus oli Teiste või Uuetoa talu ? </s> </p>
<p> <s> Ka Liivakutele pakuti isatalust lahkumise eest kompensatsiooni , et pererahvas läheks keskusse elama . </s> </p>
<p> <s> Age-Li on üles kasvanud lastekodus ja tema juba teadis , kui oluline on inimesele kodu . </s> <s> Päris kindlasti ei tahtnud nad Juhaniga kumbki näha , kuidas nende värskelt valminud elumaja lihtsalt hunnikusse lükatakse . </s> <s> “ Äi ise ehitas selle maja , miks ta oleks pidanud keskasulasse üle kolima ? ” </s> </p>
<p> <s> Liivakute elutoa üks sein on täis raamitud fotosid . </s> <s> “ Mulle meeldib , kui minule olulised inimesed mu lähedal on , ” põhjendab pereema . </s> <s> Ta hakkab üles lugema : Juhani ema ja isa pulmapilt , tütar Mare ja Aare pulmapilt , teine tütar Lea , Juhani vanaema ja vanaisa . </s> </p>
<p> <s> Pere- ja pulmapiltide rea alguses akna kõrval ripub ka kaks väikest Lea tehtud maali . </s> <s> Tütrel on ema arvates selliste asjade peale kätt ja silma . </s> </p>
<p> <s> <hi rend="rasvane"> Noku on tegelikult Kakerdaja </hi> </s> </p>
<p> <s> Kui Age-Li agronoomina töötas , pidi ta igal hommikul kümmekond peret enne päeva algust läbi sõitma . </s> <s> Tellis vagusid ajama , kartuleid võtma või heina tegema . </s> </p>
<p> <s> Nüüd mõtleb ta , et küll olid head inimesed . </s> <s> “ Ikka küsisid , kas olen jõudnud hommikust süüa , kui nii varakult väljas juba . </s> <s> Küll võis see külaelu omal ajal ilus olla ! </s> <s> Aga tagasi ei tule enam mitte iial . ” </s> </p>
<p> <s> Age-Li usub , et maal saab ära elada ka piskuga , sest maainimene pole kunagi eriti jõukas olnud . </s> <s> “ Oma siga ja lehm peaks ikka olema . </s> <s> Ei ole aga kahjuks võimalik , sest pole millegagi maad harida , isegi mitte ühe lehma heina teha , muust rääkimata . ” </s> </p>
<p> <s> Mis on Mõnuvere küla omapära ? </s> </p>
<p> <s> “ Kakerdaja raba kindlasti , ” vastab Age-Li Liivak . </s> <s> Ning lisab muiates , et rahvasuu kutsub seda Noku rabaks . </s> <s> Sealsamas on veel Noku järv ja järve kaldal Noku talu . </s> </p>
<p> <s> “ Noh , kas Noku rabasse marjule läheme ? ” armastas Age-Li ämm miniaga nalja heita . </s> </p>
<p> <s> Põhja-Eesti loodusmaastik on tuntud Kõrvemaa nime all . </s> <s> “ Kõrb ” , “ kõrve ” tähendab algupäraselt suurt hõreda inimasustusega laant . </s> <s> Kõrvemaale annavadki näo metsad ja sood . </s> <s> Suure sooderohke tasandiku muudavad vaheldusrikkamaks väikevoored , oosid , mõhnastikud , otsmoreenid ning metsajõed ja -järved . </s> <s> Ühtekokku on Kõrvemaad 2200 km2 ning see ulatub Lellest Viitnani , Kuusalust Paideni , Paunkülast Roosna-Allikuni . </s> </p>
<p> <s> Kitsamas mõttes mõistame Kõrvemaa all praegu Ambla , Aegviidu , Albu , Anija ja Lehtse valla territooriumi . </s> <s> Nende valdade valitsused asutasid 2000. a mittetulundusühingu Kõrvemaa Turism , mis on seadnud sihiks kaitsta puutumata loodust ja kultuuripärandit ning arendada maaturismi . </s> </p></div3>
          <div3 type="artikkel"><head> Maitse , hind ja patriotism </head>
<p> <s> <hi rend="kaldkiri"> 17.07.2002 <bibl> <author> Kai Tänavsuu </author> </bibl> </hi> </s> </p>
<p> <s> <hi rend="rasvane"> Eesti jäätis on võõramaise turult peaaegu välja tõrjunud </hi> </s> </p>
<p> <s> “ Suvel läheb ikka jäätis päevas , ” ütles tartlanna Kristel Kirs ( 26 ) . </s> <s> Talle meeldib pulga- või topsijäätis , sest need on paraja suurusega . </s> <s> Samuti on jäätis palavate ilmadega hea jahutaja . </s> </p>
<p> <s> “ Laps ainult jäätist söökski . </s> <s> Ja komme ka , ” rääkis Kristel Kirs oma tütre Kaari-Lotta eelistustest . </s> <s> Mehele magus eriti ei meeldi , aga kui kodus jäätist on , siis ikka sööb . </s> </p>
<p> <s> Kristel eelistab Eesti jäätist : see on maitse poolest parim . </s> <s> Välismaised on ka natuke kallimad . </s> <s> “ Aga kui ikka maitseks , siis paarikroonise vahe pärast ostmata ei jätaks . ” </s> </p>
<p> <s> <hi rend="rasvane"> Välismaalased kiidavad </hi> </s> </p>
<p> <s> Jäätis on edukamaid kodumaiseid tooteid . </s> <s> Kohaliku jäätise osakaal turul on arvestuslikult 85-90% . </s> <s> Turg on jagatud järgmiselt : Balbiino umbes 40% , Tallinna Külmhoone 55% , TÜ Jõhvi Piim peab oma osakaaluks turul 4% ja Valio 4-5% . </s> </p>
<p> <s> Mis on Eesti jäätise edu saladus ? </s> </p>
<p> <s> AS Balbiino arendusjuht Merike Pärn arvab , et jäätis on kerge toode , mida on hea ja lahe süüa ning mis ei anna palju kaloreid . </s> <s> Edukas on meie oma jäätis seetõttu , et seda on pidevalt arendatud , uusi sorte juurde loodud . </s> </p>
<p> <s> Pärna sõnul kiidavad Eesti jäätist ka välismaalased - meie jäätis on naturaalse maitsega . </s> <s> Eestlaste maitse-eelistused on üpris konservatiivsed . </s> <s> “ Kui turule tulid võõramaised jäätised , taheti kõike proovida . </s> <s> Siis selgus , et soov on teine : tahame vähem aroome ning kergemat maitset . ” </s> </p>
<p> <s> Tallinna Külmhoone jäätisevabriku juhataja Merike Puskari arvates on edu taga hea maine : hõrgutis , dessert , külmutatud-vahustatud piimatoode . </s> </p>
<p> <s> “ Kui üks toit ei pruugi sobida ühele , teine teisele , siis jäätis maitseb enamasti kõigile , ” lausus Puskar . </s> <s> Tema sõnul on inimestel üsna kindlad maitse-eelistused , näiteks külmhoone retseptid ei ole 50 aasta jooksul muutunud . </s> </p>
<p> <s> TÜ Jõhvi Piim turundus- ja müügijuht Meelis Laande peab samuti edu tähtsaimaks põhjuseks maitset . </s> <s> “ Sisseveetud jäätised on väga lahja ja kunstliku maitsega , ” arvab ta . </s> </p>
<p> <s> Teiseks põhjuseks pakub Laande naturaalset koostist ning kolmandaks patriotismi . </s> </p>
<p> <s> Valio Eesti ASi müügidirektor Mati Virves tõi kodumaise jäätise põhiplussiks madalama hinna . </s> <s> Teiseks peab ta senist pidevat tootearendust , kuid arvab , et nii lai sortiment kui praegu on firmadele väga kulukas . </s> </p>
<p> <s> “ Seega võib ennustada , et tulevikus tootevalik kahaneb , ” ütles Virves . </s> <s> “ Tootearendus jääb siiski ka edaspidi tugevaks - kes tuleb turule uue jäätisega , lõpetab samal ajal mõne väiksema läbimüügiga sordi valmistamise . ” </s> <s> Virves on kindel , et põhiosa turust , umbes 80% jääbki kohalike tootjate kätte . </s> </p>
<p> <s> Virvese sõnul teevad meie tootjad targasti , et arvestavad esmajärjekorras Eesti inimeste maitse-eelistustega : “ Tarbija eelistab kodumaist , looduslikku ja kvaliteetset toodet . ” </s> </p>
<p> <s> Aga tarbija soovib ka valikuvõimalust . </s> <s> Kui Eesti turul kaoks konkurents firmade vahel , tooks see kaasa hindade tõusu . </s> </p>
<p> <s> <hi rend="rasvane"> Söö terviseks </hi> </s> </p>
<p> <s> Kõik tootjad kinnitavad kui ühest suust , et jäätis on tervislik suupoolis . </s> </p>
<p> <s> Balbiino arendusjuht Merike Pärn rõhutas , et jäätis sisaldab vitamiine ja kaltsiumi . </s> <s> “ Teame , et lapsed ei joo nii palju piima kui vaja , seda enam võiksid nad jäätist süüa . </s> <s> Ütlen ikka oma lastele , et söögu enne jäätist kui komme . ” </s> </p>
<p> <s> Tallinna Külmhoone jäätisevabriku juhataja Merike Puskar kinnitas , et laps võib päevas süüa kas või kaks-kolm vahvlitopsi . </s> </p>
<p> <s> Meelis Laande Jõhvi Piimast arvab , et nüüdseks teavad inimesed ka biotoodete kasulikkust . </s> <s> “ Antibiootikumikuuri järel hävivad inimesel seedetraktis ka kasulikud bakterid ning süües biojäätist või -jogurtit , taastub normaalne mikrofloora , ” selgitas ta . </s> </p>
<p> <s> Merike Pärna sõnul sööb eestlane aastas keskmisel 8 liitrit jäätist ning see näitaja üha kasvab . </s> <s> “ Perenaised ei viitsi enam nii palju küpsetada ja magustoitu teha kui varem ning hea on võtta selle asemel külmikust jäätis , ” ütles ta . </s> </p>
<p> <s> Jäätised on ka muutunud atraktiivsemaks ning huvitavaid maitseid palju . </s> <s> Merike Puskar tõi näiteks küüslaugu- ja kalajäätise , mida küll Eestis veel ei toodeta . </s> <s> “ Oleme mõelnud teha eksklusiivseid jäätiseid , kuid kes neid ostaks . </s> <s> Suurel turul on selliste asjadega julgem riskeerida . ” </s> </p>
<p> <s> <hi rend="rasvane"> Saab ka kooreta </hi> </s> </p>
<p> <s> Osa jäätise toorainest saavad tootjad Eestist , kuid palju tuleb importida . </s> <s> Siit ostetakse koor , piim ja lõssipulber . </s> </p>
<p> <s> “ Õige jäätis peab olema tehtud koorest või piimast , ” ütles Merike Puskar . </s> <s> “ Kuid jäätist saab ka nendeta valmistada . </s> <s> Enamik inimesi ei teegi vahet . ” </s> </p>
<p> <s> Väljastpoolt tuleb osta kakao , suhkur , rosinad jms. </s> <s> Samuti keedised , kuna näiteks kodus tehtud moosi näitajad ei ole jäätise jaoks sobilikud . </s> </p>
<p> <s> Tallinna Külmhoone jäätisevabriku vanemmeister Jevdokia Jakunina ( 52 ) on samas kohas töötanud juba 30 aastat . </s> <s> Vabrik avati 1951. aastal . </s> </p>
<p> <s> “ Kogu mu noorus möödus siin tehases , ” ütles naine . </s> <s> “ Mulle meeldib siin . ” </s> <s> Tema sõnul käis Nõukogude ajal jäätise tegemine samamoodi nagu nüüdki . </s> <s> Masinaid oli küll vähem ja käsitsitööd rohkem , aga jäätis valmis samal moel . </s> </p>
<p> <s> Töötajatel oli siis muret kätega , mis kippusid ära külmuma . </s> <s> Kambris pakiti jäätist temperatuuril -14 kuni -18° . </s> </p>
<p> <s> Jevdokia Jakuninale endale meeldib lisanditeta koorejäätis ja plombiir . </s> <s> “ Eriti hea on see värskete suviste marjadega , ” arvab ta . </s> </p>
<p> <s> <hi rend="rasvane"> 7500 tonni aastas </hi> </s> </p>
<p> <s> Balbiino toodab jäätist üle 60 sordi . </s> <s> Populaarseimad on vahvlitopsi jäätised , mille osakaal on 30-40% . </s> <s> Ka TÜ Jõhvi Piima populaarseim toode on vahvlitops . </s> <s> Tallinna Külmhoonel on nimekirjas 100 sorti jäätist . </s> <s> Enim ostetakse perejäätist - 50% . </s> </p>
<p> <s> Kokku toodetakse Eestis aastas umbes 7500 tonni jäätist : Balbiino ja Tallinna Külmhoone mõlemad 3500 t ning TÜ Jõhvi Piim 250-300 t. </s> <s> Päevane toodang on TK-l u 20 t , Balbiinol suviti 25-30 t ja talviti 10-12 t. </s> </p>
<p> <s> Jäätist eksporditakse Lätti ja Leetu , teistele turgudele ei ole veel jõutud . </s> <s> Balbiinol läheb sinna 35% ja TK-l 10-15% toodangust . </s> </p>
<p> <s> ELi ekspordisertifikaat on praegu ainsana Tallinna Külmhoone jäätisevabrikul . </s> <s> Ka Balbiino kavatseb liikuda Euroopa turule , kui aasta lõpus tunnustamisotsus kätte saadakse . </s> </p>
<p> <s> TÜ Jõhvi Piim ekspordiplaane ei pea . </s> <s> Mujale on raske minna ning enne on vaja paberid korda saada . </s> <s> Meelis Laande sõnul pole mõtet näiteks Venemaa turule minna , sest sealne vahvlitopsijäätis on meie omast poole odavam . </s> </p>
<p> <s> <hi rend="rasvane"> Jäätise tootmine </hi> </s> </p>
<p> <s> Tooraine segamisele järgneb 15-20 sekundit kuumutamist 83° juures ning homogeniseerimine , kus rasvakuulikesed lõhutakse kõrge rõhuga . </s> </p>
<p> <s> Järgneb segu jahutamine +4°-ni ja säilitamine neli tundi . </s> <s> Sel ajal hakkavad toimima stabilisaatorid ja emulgaatorid . </s> </p>
<p> <s> Emulgaatorid ( E+numbrid pakendil ) aitavad vett ja rasva ühtlaseks seguks siduda . </s> <s> Stabilisaator aitab säilitada jäätise struktuuri . </s> <s> Mõlemad on valmistatud looduslikust toorainest . </s> </p>
<p> <s> Pärast seismist läheb segu friseerimisele : jäätis vahustatakse , samal ajal seda külmutades . </s> <s> Masinast väljub jäätis temperatuuriga -2° kuni -4° . </s> </p>
<p> <s> Järgneb vormimine , seejärel kalestamine : 25-40 minutit -40° juures . </s> </p>
<p> <s> <hi rend="rasvane"> Kõige esimene oli munajäätis </hi> </s> </p>
<p> <s> Esimesena hakkas Eestis jäätist tootma Evald Rooma , kes 1934 õppis jäätise valmistamise selgeks omal käel . </s> <s> Alustuseks võttis ta muna- ja šokolaadijäätise retseptid kokaraamatust . </s> </p>
<p> <s> Esimese jäätise tegi Rooma pliidil 10-liitrises katlas . </s> <s> Tootmiskoha kõrval asus õlletehase jääkelder , kuhu ta oma jäätise külmuma viis . </s> </p>
<p> <s> “ Seda ma teadsin , et jääle tuleb lisada ka soola , ” räägib nüüd 90aastane Evald Rooma . </s> <s> “ Siis tekkis jää sulades külma 22-23 kraadi . ” </s> </p>
<p> <s> Algul jõudis jäätis ainult linnainimesteni , mõne aja pärast sai seda maitsta ka maarahvas . </s> <s> Rooma oli ka esimene , kes 1939 pulgajäätist tootma hakkas . </s> </p>
<p> <s> Rooma firma Eskimo toodab ka praegu Elvas jäätist ja müüb seda Tartus . </s> <s> Massi saab ta Balbiinost ning maitsestab seda ise . </s> <s> Teeb viit sorti : maasika- , šokolaadi- , banaani- ja koorejäätist ning plombiiri . </s> </p>
<p> <s> Vanahärra kavatseb jäätist sel aastal veel kindlasti teha . </s> <s> “ Eks näis , mis edasi saab , ” ütleb ta . </s> <s> “ Euronõuded on nii kõrged , et tõenäoliselt ei pea vastu . ” </s> </p>
<p> <s> Kui muudmoodi ei saa ja tervis ikka lubab , siis võtab vanahärra tulevikus valmis jäätised Tallinna Külmhoonelt või Balbiinolt ning hakkab neid müüma . </s> </p>
<p> <s> Evald Rooma enda lemmik oli mahlajäätis , mida toodeti varem , meeldis ka munajäätis . </s> <s> Praegu sööb meeleldi šokolaadi- , banaani- ja plombiirjäätist . </s> </p>
<p> <s> Rooma pakub Eesti jäätise edu põhjuseks originaalseid maitseaineid ja kodumaist toorainet . </s> </p></div3>
          <div3 type="artikkel"><head> Viljandis põles mööblitööstus </head>
<p> <s> <hi rend="kaldkiri"> 17.07.2002 <bibl> <author> Heino Laiapea </author> </bibl> </hi> </s> </p>
<p> <s> Teisipäeva hommikul kella kümne ajal paiskus Viljandi kohale must suitsusammas , mis oli nähtav ka Kolga-Jaanis , Mustlas ja Karksis . </s> <s> Põles mööblifirma AS Metsamehe tootmishoone , mis süttis lakkimisruumi ventilaatorist . </s> </p>
<p> <s> Firma juhatuse esimehe Tarmo Vainula sõnul püüdsid töötajad suitsema hakanud ventilaatorit oma jõul kustutada , kuid see ei õnnestunud . </s> <s> Ja enne kui päästeteenistuse autod kohale jõudsid , lõid endise Viljandi Viljasalve peahoone läheduses asuva raudbetoonist ehitise ustest ja katusest juba leegid välja . </s> </p>
<p> <s> Päästeteenistuse operatiivkorrapidaja Peeter Kariis ütles , et firma veehoidla oli tühi ning pritsimeestel tuli hüdrante lahti kaevata . </s> <s> Lisaks keskkomandole oli kustutamas ka neli neljaliikmelist tugikomandot Kolga-Jaanist , Suure-Jaanist , Mustlast ja Abjast . </s> <s> Läheduses asuvate hoonete süttimise suutsid tuletõrjujad veejugadega ära hoida . </s> </p>
<p> <s> “ Kartsin kogu aeg , et mõnel ööl läheb tuli lahti . </s> <s> Mis siin oleks siis järele jäänud ... ” vangutas pead AS Vilvese omanik Mihkel Reili , kes hoiab endise viljasalve territooriumil asuvas laos toiduvilja . </s> <s> “ Kui vili ka nüüd kustutamisel vett saab , on see raisus . ” </s> </p>
<p> <s> Metsamehe juhatuse esimees Tarmo Vainula hindas kahju suuruseks viis miljonit krooni . </s> <s> Hoone ja seadmed olid kindlustamata . </s> </p>
<p> <s> Vainula ütles , et eilsest pidid kõik töötajad minema kollektiivpuhkusele . </s> <s> “ Puhkuseraha ja palk kellelgi saamata ei jää , ” kinnitas ta . </s> <s> “ Tehase ehitan kas või kroonhaaval uuesti üles . ” </s> <s> Samuti lubab Vainula , et kõigil 35 töötajal jäävad töökohad alles . </s> </p>
<p> <s> Õnneks asub osa firma seadmeid renditud angaaris , mis jäi tulest puutumata . </s> </p>
<p> <s> Seal valmistatakse mööblidetaile ja nendega ei juhtunud midagi . </s> </p>
<p> <s> Aktsiaselts Metsamees tootis seni uksi , narisid , riiuleid ja mööblidetaile , mida tarnis Inglismaale ning Soome . </s> </p></div3>
          <div3 type="artikkel"><head> Kolmandik saagist jääb saamata </head>
<p> <s> <hi rend="kaldkiri"> 17.07.2002 <bibl> <author> Heino Laiapea </author> <author> Silja Lättemäe </author> </bibl> </hi> </s> </p>
<p> <s> <hi rend="rasvane"> Tänavune põud on rikkunud suviviljasaagi 30-50% , talivili annab 20-30% saaki vähem </hi> </s> </p>
<p> <s> Teisipäeval Adaverre Põllumajandus-Kaubanduskoja teravilja ümarlauale kogunenud teraviljakasvatajad nõudsid valitsuselt tekkinud kahjustuste hüvitamist . </s> </p>
<p> <s> Kevadine põud , kus viimase 80 aasta rekordina registreeriti 420 tundi päikesepaistet Jõgeva vaatlusandemete põhjal , on osa teraviljasaagist hävitanud . </s> <s> Rekordiline on olnud ka niiskuse vähenemine mullas . </s> </p>
<p> <s> “ Ei jää leivatehased ega pagarid millestki ilma , ei jää leivata ka tarbija . </s> <s> Ainuke , kes järjekordselt kaotab , on tootja , sest meie vilja kasutavad leivatehased ainult 20-30% , ” ütles Eesti Põllumajandus-Kaubanduskoja nõukogu esimees Aavo Mölder . </s> <s> Tema sõnul saavad viljakasvatajad paljudes piirkondades tänavu poole vähem saaki . </s> </p>
<p> <s> <hi rend="rasvane"> Põldu uuris komisjon </hi> </s> </p>
<p> <s> Põllumeeste nimel esitab Põllumajandus-Kaubanduskoda valitsusele ja Riigikogule pöördumise , et riik kompenseeriks ikalduskahju . </s> </p>
<p> <s> Riigikogu liikme Ants Käärma sõnul on loogiline , et tänavu võib valitsus ikalduskahjudeks rohkem eraldada kui nelja aasta eest . </s> </p>
<p> <s> “ Siis maksti 220 miljonit , vahepeal on inflatsioon oma töö teinud ja ega alla 300 miljoni krooni sobi võimulolijatel üldse pakkuda , ” ütles Käärma . </s> </p>
<p> <s> Põllumajandusministeeriumis moodustatud põuakahjustuste komisjon uuris kõigi maakondade põldudel kahjustuste ulatust . </s> </p>
<p> <s> Komisjoni tööd juhtinud ministeeriumi taimekasvatusbüroo juhataja Jan-Roland Rauka-se sõnul on kahjustused maakonniti erinevad , hävitades osades maakondades kuni kolmandiku saagist . </s> <s> Suurem on põuakahju sel aastal Põhja- ja Lääne-Eestis , väiksem Lõuna-Eestis . </s> </p>
<p> <s> Saku katsejaama juhataja Arvo Tõnissoo ütles , et põuakahjustuste tõttu on tagasilöök suurem just viljakamatel muldadel , nagu on katsepõldudel . </s> </p>
<p> <s> “ Nii lühikest kaera ja kehva otra ei ole ma oma tööaastate jooksul näinud , ” ütles mitmepäevase saagiprognoosi maratoni kaasa teinud Tõnissoo . </s> </p>
<p> <s> “ Ärge vaadake ainult pea pikkust , vaid katsuge tühikuid peas , kolmandik võib tühi olla , ” soovitas Tõnissoo saagiprognoosijatele . </s> <s> “ Praegused hilisvõrsed ei arene produktiivvõrseteks . </s> <s> Taim on energiat raisanud hilisvõrsete kasvatamiseks , mis aga saaki ei anna . ” </s> </p>
<p> <s> Komisjoni liikmete hinnangul võiks ikaldustoetused maksta täiendava teraviljatoetusena , kasutades maakonniti eri koefitsiente . </s> </p>
<p> <s> “ Kui meil Tartumaal oleks see koefitsient üks , siis näiteks Hiiumaal ja Läänemaal peaks see sademete hulka arvestades kindlasti suurem olema , ” selgitas Rannu valla Pilsu talu peremees Madis Ajaots . </s> <s> “ Kes on teinud hektarile suuremaid kulutusi , nende tegelik kahju on suurem . ” </s> </p>
<p> <s> Teraviljakasvataja Jaak Läänemets tegi ettepaneku taastada maakondlikud taimekahjustajate prognoosi teenistused . </s> <s> “ Mõni agronoom pole eluajal nii palju lehetäisid näinud kui tänavu teraviljale kallale tuli . </s> <s> Kui oleks prognoositeenistus , saaksid põllumehed ohtu ennetada , ” ütles Läänemets . </s> </p>
<p> <s> <hi rend="rasvane"> Minister lubab raha </hi> </s> </p>
<p> <s> Põllumajandusminister Jaanus Marrandi kinnitas , et põuakahjustuste komisjoni töö tulemused esitatakse teisipäeval valitsuse istungil arutamiseks , põuakahjustuste väljamaksmist võib oodata sügisel . </s> <s> “ Konkreetsetest summadest on praegu veel vara rääkida , ” ütles minister . </s> </p>
<p> <s> Küll aga lubas Marrandi juba tänavu maksta rukkikasvatajatele suuremat hektaritoetust . </s> <s> “ Sellepärast ei vähene teiste teraviljakasvatajate toetus , ” ütles ta . </s> </p>
<p> <s> Rukkitoetust on kavas maksta kasutamata jäänud keskkonnatoetuste arvelt . </s> <s> Veel enne tänavust põuakahju on teraviljatootjad hinnanud tulupuudujääki teraviljasektoris viimase nelja aastaga kuni miljardi kroonini , sellest on riik kompenseerinud viljakasvatajatele vaevalt poole . </s> </p>
<p> <s> Aavo Möldri sõnul on plahvatuslikult kasvanud rukki import , vaikselt hääbunud oma rukkikasvatus . </s> </p>
<p> <s> Samas pole teraviljakasvatajatel võimalik oma põlde kahjude vastu kindlustada kindlustusfirmade karmide nõuete tõttu . </s> </p>
<p> <s> “ Põllukultuuride kindlustamise süsteem on põllumeestele täiesti diskrimineeriv ja ei korva isegi 1/10 saagist , ” teatavad teraviljakasvatajad pöördumises valitsusele . </s> </p>
<p> <s> Maaelu Edendamise Sihtasutuse juhatuse esimehe Raul Rosenbergi hinnangul oleks kogu teravilja ja heintaimede kasvupinna ( 600 000 ha ) kindlustamiseks vaja 60 miljonit krooni . </s> </p>
<p> <s> “ Seda raha pole , et kindlustada , ” nentis ka ise teraviljakasvatajana tuntud Rosenberg . </s> </p></div3>
          <div3 type="artikkel"><head> Sundparteistamisel tõsine tõke ees </head>
<p> <s> <hi rend="kaldkiri"> 17.07.2002 <bibl> <author> Rein Raudvere </author> </bibl> </hi> </s> </p>
<p> <s> <hi rend="rasvane"> Riigikohus kuulutas valimisliitude keelustamise põhiseaduse vastaseks </hi> </s> </p>
<p> <s> Poliitikud ootasid esmaspäeva ärevusega . </s> <s> Riigikohus pidi andma vastuse õiguskantsler Allar Jõksi küsimusele , kas valimisliitude keelustamine sügisestel kohalike omavalitsuste valimistel on põhiseaduspärane või mitte . </s> <s> Valdavalt kiputi arvama , et küllap ei juhtu midagi . </s> <s> Et rong on läinud ja hilja midagi muuta . </s> </p>
<p> <s> Ometi läks teisiti . </s> <s> Riigikohus kuulutas valimisliitude keelustamise põhiseaduse vastaseks . </s> <s> Osa poliitikuid plaksutas käsi , ülejäänud vangutasid pead . </s> </p>
<p> <s> Samal ajal on Võrumaal Järveres vaikus . </s> <s> Vagula järv loksub uinutavalt , päike lõõskab . </s> <s> Toivo - mees väidab , et kõige tähtsam on inimesel eesnimi - istub poe ees pingil ning loeb ajalehte . </s> </p>
<p> <s> <hi rend="rasvane"> Jõks peal , president all </hi> </s> </p>
<p> <s> “ Ah nii või ! ? </s> <s> President ju kirjutas sellele alla . </s> <s> Jõks jälle ütles , et see on põhiseaduse vastane . </s> <s> President , kel targad nõuandjad , jäi seega alla , ” arutleb Toivo , kui kuuleb riigikohtu otsusest . </s> <s> “ Eks nii tulebki teha , kuidas põhiseadus ütleb . ” </s> </p>
<p> <s> Ta on vaidlusest , kas valimisliite lubada või mitte , palju kuulnud . </s> <s> Aga tunnistab , et teda see ei loksuta , kas nii või naa . </s> <s> “ Ma valin inimese , keda ma tunnen , kes on aus ja korralik . </s> <s> Pole oluline , on ta ühes , teises või kolmandas parteis või hoopis valimisliidus . ” </s> </p>
<p> <s> Toivo toob näiteks kohaliku vallavanema Lenhard Ermeli . </s> <s> Teda valitaks ikkagi , olgu ta mis nimekirjas tahes . </s> <s> “ Ta on meil kaua aega vallavanem olnud , asjalik mees . ” </s> </p>
<p> <s> Veerand tundi hiljem Sõmerpalu poe ees . </s> <s> Hänike küla mees Madis Kumm sätib ratast puu najale . </s> <s> “ Mõlemad võiks lubatud olla , nii parteid kui valimisliidud , ” arvab Kumm . </s> <s> Hetke mõelnud , tõmbab aga veidi tagasi : “ Ma jään erapooletuks . </s> <s> Tahaks sellest enne rohkem kuulda , lehtedest lugeda . ” </s> </p>
<p> <s> Hääks meheks nimetatud Sõmerpalu vallavanem Lenhard Ermel on Võrumaal pikima staažiga vallajuht . </s> <s> Kokku 21 aastat , sellest pool vallavanema , teine pool külanõukogu esimehe nime all . </s> </p>
<p> <s> Aasta-poolteist kauplesid parteid Ermelit oma seltsi . </s> <s> Kui selgus , et valimisliidud ei ole lubatud , valis ta nende seast enim sobiva . </s> <s> Temast sai Rahvaliidu 7000. liige . </s> </p>
<p> <s> “ Ega ma muidu oleks parteisse astunud , eelistanuks parteituna kandideerida , ” tunnistab Ermel , kes on tuntud otsekohese ütlejana . </s> <s> Parteitu vallavanemana oleks hõlpsam volikogus lihtinimeste seisukohti välja öelda - need ei pruugi ju alati erakonna tõekspidamistega kokku minna . </s> </p>
<p> <s> “ Meil vallas on praegu olukord selline , et valimisliitu on tunduvalt lihtsam kokku panna kui erakondade nimekirju , ” kinnitab Ermel . </s> </p>
<p> <s> <hi rend="rasvane"> Ei seo end parteiga </hi> </s> </p>
<p> <s> Ermeli sõnul löönuks valimisliitude keelamine valusalt just väikesi valdu , kus poliitiline struktuur pole välja kujunenud . </s> <s> Neis valitakse ikkagi veel isikuid , mitte erakondi . </s> <s> Sõmerpalu oma 2100 elanikuga on maakonnas küll keskmise suurusega , kuid parteistumiselt väike vald . </s> </p>
<p> <s> Valimisliitude keelustamine tooks väikevaldade volikogudes kaasa ajupotentsiaali tunduva vähenemise . </s> </p>
<p> <s> “ Paljud tõsised tegijad ja mõtlejad esialgu end väikevalla volikogu liikme staatuse nimel mõne parteiga siduma ei hakka . </s> <s> Pigem jäädakse mõneks ajaks olukorda parteituna pealt vaatama , ” arvab Ermel . </s> </p>
<p> <s> Ermel peab valimisliitudest loobumist kaugemas perspektiivis küll õigeks , kuid praegu pole selleks aeg veel küps . </s> <s> Ehk järgmisteks valimisteks . </s> <s> Seda võib soodustada ka valdade ühinemine - suuremates valdades tekivad erakondlikud grupeeringud kiiremini . </s> </p>
<p> <s> Mida riigikohtu esmaspäevane otsus Sõmerpalu vallas kaasa toob , seda ei oska Ermel veel ennustada . </s> </p>
<p> <s> Põlvamaa päästeteenistuse tuletõrjuja-päästja , keskerakondlane Sulev Kallavus peab kõige tähtsamaks , et volikogudesse valitaks energilisemad inimesed . </s> <s> Seepärast leiab ta , et riigikohtu äsjane otsus ei tule lähenevatele valimistele kasuks . </s> <s> Inimestel jääb nüüd olukorra muutudes otsustamisaega napiks . </s> </p>
<p> <s> <hi rend="rasvane"> Kassi värv pole tähtis </hi> </s> </p>
<p> <s> “ Mõnigi , keda erakonna nimekirja minek vaevanud on , astub nüüd sellest välja ja jääb kandideerimisest kõrvale , ” arvab Kallavus . </s> <s> “ Kui selgub , et ka valimisliiduna on võimalik välja tulla , ei jõuta uut nimekirja suure tõenäosusega moodustada . </s> <s> Keegi muidugi saab valituks , iseasi , milline on pärast tulemus . ” </s> </p>
<p> <s> Peamine pole Kallavuse meelest siiski see , kas parimad valitakse volikokku valimisliidu või erakonna nimekirja kaudu - tähtis pole kassi värv , vaid see , et ta hiiri püüaks . </s> </p>
<p> <s> “ Praegu ma ei kuulu ühtegi parteisse , aga mitmest erakonnast on mulle tehtud ettepanek nende nimekirjas volikogusse kandideerida . </s> <s> Ma mõtlen veel , pole otsustanud , ” arutleb Sirje Kuuseorg , Lasva käsitööseltsi esinaine Võrumaalt ja aktiivne Kodukandi eestvedaja . </s> </p>
<p> <s> Tegelikult ei tahaks Kuuseorg ühegi partei nimekirja kasuks otsustada , kuna poliitika teda ei tõmba . </s> <s> Küll aga võiks kandideerida mitteparteilises nimekirjas , valimisliidus . </s> <s> Üksiküritajana ei jõua sihile mingil juhul . </s> </p>
<p> <s> “ Leian siiski , et kui ma midagi teha tahan , siis ei ole mulle takistuseks see , kui ma volikogusse ei kuulu , ” kinnitab Kuuseorg . </s> <s> Vallas tuleb tema arvates oma nimekirjaga välja kolm-neli parteid : kindlasti Rahvaliit , Keskerakond ja Res Publica . </s> </p>
<p> <s> Nüüd , kui riigikohus tunnistas valimisliitude keelustamise põhiseadusega vastuolus olevaks , on lootus , et midagi muutub . </s> <s> Aga seni vaid lootus . </s> <s> Sest keegi ei tea , mida otsustavad lähiajal poliitikud . </s> <s> Nii mõnigi neist on öelnud , et kindlasti ei tähenda see valimisliitude taastamist . </s> </p>
<p> <s> Valimised on 20. oktoobril . </s> </p>
<p> <s> <hi rend="rasvane"> Kohalikud valimised 1999. aastal </hi> </s> </p>
<p> <s> • 247 omavalitsust </s> </p>
<p> <s> • Valimisnimekirju 768 ( 180 erakonna , 18 erakondade valimisliitude ja 570 kodanike valimisliitude nimekirja ) </s> </p>
<p> <s> • Ainult kodanike valimisliitude nimekirjad olid 120 omavalitsuses </s> </p>
<p> <s> • Erakonnad kogusid 220 462 häält ( 43% ) , erakondade valimisliidud 32 068 ( 6% ) , kodanike valimisliidud 259 965 ( 50% ) ja üksikkandidaadid 6087 häält ( 1% ) </s> </p>
<p> <s> • Erakonnad said 640 mandaati , erakondade valimisliidud 87 , kodanike valimisliidud 2605 ja üksikkandidaadid 23 mandaati . </s> </p>
<p> <s> <hi rend="kaldkiri"> Allikas : riigikohus </hi> </s> </p></div3>
          <div3 type="artikkel"><head> Hiline katse maad ja metsa meitele jätta </head>
<p> <s> <hi rend="kaldkiri"> 18.07.2002 <bibl> <author> Merike Pitk </author> </bibl> </hi> </s> </p>
<p> <s> <hi rend="rasvane"> Rahvaliit hakkab koguma allkirju välismaalastele maa müügi piiramiseks </hi> </s> </p>
<p> <s> “ Kõige magusam osa maast on juba müüdud , ” väitis Orissaare vallavanem , Rahvaliidu Saare maakonna organisatsiooni esimees Raimu Aardam . </s> <s> Aardami arvates on maamüügi piiramisega hiljaks jäädud . </s> </p>
<p> <s> Samas ei ole välismaalaste osakaal maaostjate seas suur . </s> <s> Paar aastat tagasi oli nende käes 0,25% kogu valla maast . </s> <s> “ Arvan , et praegu pole see üle protsendi , ” ütles Aardam . </s> </p>
<p> <s> Maa-ameti peadirektori Kalev Kanguri andmeil on välismaalaste osa maatehingutes keskmiselt 3% . </s> </p>
<p> <s> “ Mina ei lubaks välismaalastel Eestis maad omada , seadus aga peaks neile andma muid võimalusi maad kasutada , ” arvas Muhu vallavanem Ain Saaremäel . </s> <s> “ Kui üldse ära keelata , siis ei tule ka investeeringuid . ” </s> </p>
<p> <s> <hi rend="rasvane"> Maavanem ei saa keelduda </hi> </s> </p>
<p> <s> Ka praegu on maa müük välismaalastele kitsendatud . </s> <s> Maareformi seaduse järgi võib riik välismaalasele erastada ainult taluseaduse alusel põliseks kasutamiseks antud maad , samuti talle kuuluva ehitise teenindamiseks vajalikku maad . </s> <s> Tsiviilkäibes olevat maad tohib välismaalasele müüa üksnes maavanema loal . </s> </p>
<p> <s> Loa annab maavanem siis , kui see ei ole vastuolus riigi ega kohaliku omavalitsuse avalike huvide ja julgeolekuga . </s> <s> Maavanemad on aga kurtnud , et neil pole mingit alust keelduda . </s> </p>
<p> <s> “ Tõepoolest , väga raske on määratleda , millised täpselt on avaliku huvi või julgeoleku kriteeriumid , ” möönis Kangur . </s> <s> “ Ei saa ju eeldada , et maavanem valdab teavet , kas üks või teine välismaalane võib olla ohuks Eesti riigi julgeolekule . ” </s> </p>
<p> <s> Samas kuulab maavanem enne loa andmist ära ka kohaliku omavalitsuse arvamuse . </s> </p>
<p> <s> “ Mis põhjendusel me keelaksime müüki ? ” küsis Muhu vallavanem Saaremäel . </s> <s> “ Ei saa ju tuua põhjuseks , et ta on välismaalane . ” </s> </p>
<p> <s> Maavalitsuste andmetel oli 2000. a lõpuks antud välismaalastele kinnisomandi üleandmise kitsendamise seaduse alusel maa ostuks üle 1500 loa , kõige rohkem Harjumaal ( 416 ) , Saaremaal ( 251 ) ja Läänemaal ( 207 ) . </s> </p>
<p> <s> <hi rend="rasvane"> Kus Rahvaliit varem oli ? </hi> </s> </p>
<p> <s> Eestimaa Rahvaliit hakkab koguma rahvalt allkirju , et seada põllu- ja metsamaa välismaalastele müügiks piiranguid . </s> </p>
<p> <s> “ Miks ei tõstatanud Rahvaliit sama teemat siis , kui kapitali vaba liikumise peatüki üle läbi räägiti , ” imestas välisminister Kristiina Ojuland , kelle hinnangul on Reiljani algatatud allkirja-aktsiooni ajastatuses tunda tugevalt valimiste hõngu . </s> </p>
<p> <s> Ojulandi sõnul on Eestil praeguses ELiga läbirääkimiste staadiumis keeruline tõstatada üleminekuperioodi taotlus välismaalastele maa müügi keelamiseks . </s> </p>
<p> <s> “ See oleks vastuolus Euroopa lepinguga ning läbirääkimistel seni võetud kohustustega . </s> <s> Kapitali vaba liikumise peatüki taasavamine komplitseeriks kõneluste niigi pingelist lõppfaasi veelgi , ” ütles Ojuland . </s> </p>
<p> <s> “ Peatüki sulgemise ajal me ei teadnud veel , mida Euroopa Liit meile pakub , ” põhjendas aga aktsiooni ettevõtmist Reiljan . </s> </p>
<p> <s> “ Kui EL oleks pakkunud meile võrdset kohtlemist ja piisavat kvooti , siis poleks vaja olnud seda küsimust praegu tõstatada . </s> <s> Aga EL pakub meile piimakvoodiks 562 000 tonni ja 354 000 hektarit teraviljapinda , mis on selge ebavõrdsus . </s> <s> Kui EL lubab tingimused võrdsustada 2013. aastaks , siis vajame ka meie kuni sinnani üleminekuaega , ” väitis Villu Reiljan , viidates , et peatükk ei ole lõplikult , vaid ajutiselt suletud . </s> </p>
<p> <s> Ka Ungari ja Tšehhi on palunud ELilt kapitali vaba liikumise peatüki avamist , et jätkata läbirääkimisi oma põllumeeste kaitseks . </s> </p>
<p> <s> “ Viis kandidaatriiki said ELilt üleminekuaja maa müügi piiramiseks välismaalastele : Tšehhi , Ungari , Slovakkia ja Bulgaaria seitsmeks aastaks ning Poola kaheteistkümneks aastaks . </s> <s> Miks ei võiks Eesti taotleda samuti piirangut kümneks aastaks ? ” küsis Ants Käärma . </s> <s> “ Kui EL pakub meile toetuste osas kümneaastast üleminekuaega , siis meie pakkumine oleks Eesti riigi väärikuse seisukohalt vastukäik . </s> <s> Siis oleme ELiga võrdsed partnerid . </s> <s> Vastasel juhul ainult koogutame , selg küürus , ja võtame vastu nende ettekirjutusi . ” </s> </p>
<p> <s> Kristiina Ojuland viitas aga ka sellele , et kui Riigikogu 1996. a 25. mail seadustas välismaalastest füüsilistele ja juriidilistele isikutele maa müümise , siis osalesid selles ka Rahvaliidu esindajad . </s> </p>
<p> <s> Riigikogu maaelu komisjoni mõõdukast liige Vambo Kaal ütles , et kui välismaalastele maa müük keelata , tuleks alustada selle keelamisest kõigile juriidilistele isikutele . </s> <s> Välismaalased ostavad ju Eestis edukalt maad kokku siinsete suurettevõtete kaudu . </s> </p>
<p> <s> “ Eestis on 80-110 põllumajandustootmisega tegelevat juriidilist isikut , kes omavad välisosalust , ” märkis Kaal . </s> <s> “ Kui algul oli seaduses füüsilistel isikutel eelis maa erastamisel , siis juriidilistele isikutele maa erastamist on soodustatud just ajal , kui keskkonnaminister oli Villu Reiljan . ” </s> </p>
<p> <s> <hi rend="rasvane"> Ministeerium pakub oma variandi </hi> </s> </p>
<p> <s> Põllumajandusministeerium on koostanud ja valitsusse kooskõlastusele saatnud kinnisasja omandamise kitsendamise seaduse eelnõu , mille järgi suurema kui 2ha põllumajandusmaa võib omandada üksnes põllumajandusharidusega või vähemalt viimase kolme aasta jooksul põhitegevusalana põllumajandussaadusi tootnud füüsiline või juriidiline isik . </s> </p>
<p> <s> “ See seadus on küll väga teretulnud , ” rõõmustas Orissaare vallavanem Raimu Aardam . </s> <s> Samas leidsid nii Aardam kui ka Muhu vallavanem Ain Saaremäel , et seadus peaks ka täpselt määratlema , kes on põllumajandustootja . </s> </p>
<p> <s> “ Praegu on vabade põllumaade erastamisel võrdsed nii tublid talunikud kui ka need , kel on ainult kaks marjapõõsast või viis jänest , ” märkis Saaremäel . </s> </p>
<p> <s> Üks eelnõu autoreid on põllumajandusministeeriumi maaelu arengu osakonna juhataja Krista Kõiv . </s> <s> Tema sõnul peab tootjaks olemist tõendama maksuameti kinnitatud eelmiste majandusaastate aruannete või tuludeklaratsiooni koopiatega . </s> </p>
<p> <s> “ Seaduseelnõu mõte on selles , et meie põllumaad kasutataks ikkagi sihtotstarbeliselt ja et seda ei saaks kokku ahnitseda hangeldajad , ” selgitas Kõiv . </s> </p>
<p> <s> “ Eelnõu on nõrgakene , ” hindas aga Rahvaliidu esimees Villu Reiljan . </s> <s> “ Iga Euroopast tulev agronoom võib siin platsi puhtaks teha - asi on konkurentsi- ja maksuvõimes . ” </s> </p>
<p> <s> <hi rend="rasvane"> Valitsus kavatseb hoopiski vähendada piiranguid välismaalastele </hi> </s> </p>
<p> <s> Vahetult enne suvepuhkusele minekut 17. juunil katkestas Riigikogu arutelu Ants Käärma ( pildil ) ja Arvo Sirendi algatatud eelnõu üle , mis piiraks maa minekut välismaalaste kätte . </s> <s> Eelnõu peamine eesmärk on anda maa erastamise asemel kümneks aastaks kasutusvaldusse . </s> <s> Alles seejärel võiks seni heaperemehelikult maad harinud kasutaja selle riigilt välja osta . </s> </p>
<p> <s> “ Murelikuks teeb see , et takistati just sellise seaduse vastuvõtmist , mis oleks välistanud veel erastamata vabade põllumajandus- ja metsamaade sattumise nn tankistide kätte , ” nentis Ants Käärma . </s> </p>
<p> <s> “ Praegune praktika näitab , et küllalt palju on kokkuostjate hulgas välismaalasi või firmasid , mis kuuluvad välismaisele kapitalile . ” </s> </p>
<p> <s> Samal päeval andis valitsus käiku kaks uut eelnõu , mis näevad ette hoopis vähendada väliskapitalile kehtivaid piiranguid maatehingutes . </s> <s> Üks neist tähendaks 1996. aastast kehtinud välismaalasele , välisriigile ja juriidilisele isikule kinnisomandi üleandmise kitsendamise seaduse muutmist . </s> </p>
<p> <s> Seniseid piiranguid tahetakse vähendada , välja arvatud mereäärsed ja piiritsoonid , kus välismaalastel on maa omandamine keelatud . </s> <s> Nii ei saaks välismaalased endiselt maad osta Läänemere saartel , välja arvatud Saare- ja Hiiumaal , Vormsi ning Muhu saarel . </s> <s> Maad ei saaks osta ka piirialadel Ida-Virumaal , Tartumaal , Põlva- ja Võrumaal . </s> </p>
<p> <s> Eelnõu on välja töötanud eri ministeeriumide inimestest koosnev töörühm rahandusministeeriumi juhtimisel . </s> </p>
<p> <s> Teine valitsuse eelnõu , mis võeti menetlusse 17. juunil , lubab maad ostueesõigusega erastada 2003. aasta 31. detsemb-rini . </s> <s> Sama tähtaeg on eelnõus ka maa erastamiseks piiratud või avalikul enampakkumisel . </s> <s> Veel on eelnõus kirjas , et Eesti alalistele elanikele sätestatud soodustusi maa erastamisel kohaldatakse Euroopa majanduspiirkonda kuuluvate riikide kodanikele alates Eesti ELi astumise hetkest . </s> </p>
<p> <s> Selle eelnõu ja seletuskirja on koostanud rahandusministeeriumi finantsteenuste osakonna nõunik Uku Hänni . </s> </p>
<p> <s> Mõlemad valitsuse eelnõud lähtuvad soovist kõrvaldada Eesti õigusaktidest kapitali vaba liikumist puudutavad vastuolud ELi õigusega 2003. aasta 1. jaanuariks . </s> </p></div3>
        </div2>
        <div2 type="rubriik">
          <head> Uudised </head>
          <div3 type="artikkel"><head> Nädala uba </head>
<p> <s> <hi rend="kaldkiri"> 17.07.2002 </hi> </s> </p>
<p> <s> <hi rend="rasvane"> Laibad ees , kampaania taga </hi> </s> </p>
<p> <s> Nii süngeid puhkepäevi kui eelmine nädalavahetus , ei mäletagi - kahe päevaga hukkus autoõnnetustes seitse inimest . </s> <s> Üks neist oli kaheaastane laps , kes sai surma Ida-Virumaal roolijoodiku põhjustatud avariis . </s> </p>
<p> <s> Nagu teada , oli suurim õnnetus pühapäeval Lääne-Virumaal : kahe auto kokkupõrkes sai surma neli ja vigastada samuti neli inimest . </s> </p>
<p> <s> Vahele jäi ka mitu roolijoodikut . </s> <s> Neist kõige prominentsem on välisministeeriumi kantsler Indrek Tarand , politsei tuvastas autot juhtinud Tarandil eelmise reede varahommikul 1,07 promillise joobe . </s> </p>
<p> <s> Politsei ärkas ( nagu tavaliselt ) hilja . </s> <s> Nädalavahetuse tragöödiast ajendatuna korraldatakse nüüd üleriigiline liiklusoperatsioon . </s> </p>
<p> <s> Kuni augusti keskpaigani osalevad selles kõik politseiasutused . </s> <s> Ettevõtmise käigus teeb politsei kombineeritud kontrolli , püüdes tabada napsitanud autojuhte ja jalgrattureid . </s> <s> Muidugi pööratakse tähelepanu ka kihutajatele . </s> </p>
<p> <s> <hi rend="rasvane"> Kommenteerib politseipeadirektori asetäitja Jüri Merits : </hi> Operatsiooni on tinginud viimasel ajal suurenenud roolijoodikute ja inimohvritega lõppenud autoõnnetuste arv . </s> <s> Operatsiooni käigus tabatud seaduserikkujatele määratakse karmim karistus , sest me ei saa lubada olukorda , kus vaid mõne päevaga teatatakse tosinast inimohvritega lõppenud avariist , mille põhjustajad on napsitanud juhid . </s> </p>
<p> <s> <hi rend="rasvane"> Kommenteerib siseministri kohustusi täitev justiitsminister Märt Rask : </hi> Tuginedes viimaste kuude statistikale , tuleb tõdeda , et joobes sõidukijuhtimine ei ole harv erand , vaid muutumas käitumisnormiks . </s> <s> On näha , et vaba rahvas vabas riigis ei kavatsegi jaanipäevast ja suvepäevadest kaineks saada . </s> </p>
<p> <s> <hi rend="rasvane"> Haigekassa uus juht </hi> </s> </p>
<p> <s> Haigekassa nõukogu sai jälle kokku ja tegi seekord valiku ära . </s> <s> Ühel häälel valiti haigekassa juhatuse esimeheks sotsiaalministeeriumi kantsler Hannes Danilov , kes asub uuel ametikohal tööle 12. augustil . </s> <s> Danilovit soovitas haigekassa juhiks ka personaliotsingufirma Ariko Reserv . </s> </p>
<p> <s> Haigekassa nõukogu kinnitas ka vastvalitud juhatuse esimehe ametitasu , mille suurus jääb samaks , kui on praegusel esimehel : 36 000 krooni kuus . </s> </p>
<p> <s> Kuna senise haigekassa juhi Maris Jesse ametiaeg lõpeb 1. augustil , täidab 1.-12. augustini juhatuse esimehe kohustusi juhatuse liige Toomas Palu . </s> </p>
<p> <s> <hi rend="rasvane"> Kommenteerib Hannes Danilov : </hi> Eks hiljem ole näha , kas tegemist on õnne või õnnetusega . </s> <s> See amet , kuhu mind valiti , ei nõua tingimata poliitilise kuuluvuse määratlemist . </s> <s> See on rohkem administraatori amet , kus ei saa lasta end poliitikast mõjutada . </s> </p>
<p> <s> Haigekassa ei tee poliitilisi otsuseid , need tulevad sotsiaalministeeriumist . </s> <s> Haigekassa süüdistamine kõigis surmapattudes on pisut ebaobjektiivne . </s> <s> Otsitakse süüdlast , kuna organisatsioonis on ümberkorralduste tõttu tekkinud ebastabiilsus ning nii arstid , õed kui ka patsiendid otsivad süüdlast . </s> <s> ( Eesti Päevaleht ) </s> </p>
<p> <s> <hi rend="rasvane"> Filmid jälle Pärnus </hi> </s> </p>
<p> <s> Pärnu XVI filmifestivali peaauhinna võitis poola režissööri Maciej Adameki puudega inimestest jutustav “ Ei jäta sind surmani ” . </s> <s> Eesti rahvas valis oma lemmikuks väliseestlase Kersti Uibo filmi “ Kitsas on värav ” . </s> </p>
<p> <s> Pühapäeval Pärnu Uue Kunsti Muuseumi peasaalis toimunud auhindamistseremoonial viibinud president Arnold Rüütel asetas Eesti rahva auhinna - kauni Lääne-Eesti kirjadega teki - rahvahääletusega enim punkte võitnud filmi autori Kersti Uibo õlgadele . </s> </p>
<p> <s> UNESCO kõrge ametnik Noriko Aikawa andis festivalil välja UNESCO preemia parima loomefilmi eest . </s> <s> Selleks tööks valiti Dorian Supini dokfilm Arvo Pärdist “ 24 prelüüdi ühele fuugale ” . </s> <s> Sama teose tunnistas kodumaiste dokumentaalfilmide hulgas parimaks ka Eesti filmide žürii . </s> </p>
<p> <s> Kommenteerib “ Kitsas on värav ” autor Kersti Uibo : </s> </p>
<p> <s> Tahtsin teha rahufilmi ja mul oli veendumus , et seda tuleb teha seal , kus on konflikt . </s> </p>
<p> <s> Sain ühelt Inglise fondilt filmi jaoks raha ja nad nõudsid , et võtaksin ihukaitsja , sest nad ei tahtnud vastutada minu elu eest . </s> <s> Ihukaitsjaks sain Kanada kunstniku , kes tahtis Kosovos sõdureid maalida . </s> </p>
<p> <s> Sõitsime Kosovo risti-põiki läbi . </s> <s> Otsisin kangesti teemat - inimesi , kes on vihkamisest üle . </s> <s> Ma ei leidnud neid . </s> </p>
<p> <s> Kosovo serblaste elu on katastroofiline . </s> <s> Serblased elavad enklaavides , kinnistes piirkondades . </s> <s> Mina olin ainus Lääne inimene , kes seal filmi tegi . </s> <s> Kosovo territoorium on läbi ajaloo olnud serblastele püha maa , seal on kõige tihedamalt kloostreid ja kirikuid . </s> </p>
<p> <s> Üks põhjus , miks ma selle filmi tegin , on just see , et klooster on ju rahu paik , aga seda valvavad sõdurid . </s> <s> Niipea kui NATO lahkub , lastakse kirikud õhku ja serblased tapetakse julmalt . </s> <s> Muidu ei suudeta inimesi lahkuma sundida . </s> </p>
<p> <s> Pärast NATO pommitamist 1999. aastal on levinud üldine arvamus , et kõik on korras . </s> <s> Kättemaksust serblastele ei räägita . </s> <s> Nii et minu film on osutunud ainukeseks dokumendiks , mis valgustab olukorda , millest muidu vaikitakse . </s> <s> ( Pärnu Postimees ) </s> </p>
<p> <s> <hi rend="rasvane"> Tublid spordimehed </hi> </s> </p>
<p> <s> Eesti spordimehed tegid jälle ilma . </s> </p>
<p> <s> Rallisõitja Markko Märtin sai autoralli MM-võistluste etapil Kenyas Safari rallil neljanda koha ning on sarja kokkuvõttes kümnes . </s> </p>
<p> <s> Jalgrattur Jaan Kirsipuu võitis Tour de France'i etapi . </s> </p>
<p> <s> Euroopa meistrivõistlusteks valmistuv Gert Kanter heitis Rootsis ketast 64.67 - 22aastane Kanter läheneb oma kettakaartega jõudsalt Eesti selle ala esinumbrile Aleksander Tammertile . </s> </p></div3>
          <div3 type="artikkel"><head> Valloonid on nõus maapoliitikat muutma </head>
<p> <s> <hi rend="kaldkiri"> 17.07.2002 <bibl> <author> Annika Poldre </author> </bibl> </hi> </s> </p>
<p> <s> “ Kuigi Euroopa Liit on Euroopale tulevikulahendus , ei tohi see kujuneda homogeenseks ühe mudeli järgi loodud liiduks , ” ütles Eestis visiidil olnud Belgia kuningriigi prantsuskeelse kogukonna ministri-presidendi kabineti asedirektor Henri Benkoski ( vasakpoolsel pildil ) , kes koordineerib kabineti välissuhteid . </s> </p>
<p> <s> Benkoski sõnul väärib ELis kaitset iga kultuuri ja keele eripära ning EL ei ole ühetaoline ühe kultuuriga süsteem , vaid rikas tänu paljudele kultuuridele . </s> </p>
<p> <s> Eestit külastasid Belgia prantsuskeelse kogukonna minister-president Hervé Hasquin ja Belgia vallooni regiooni minister-president Jean-Claude van Cauwenberghe ( parempoolsel pildil ) . </s> </p>
<p> <s> Belgia delegatsioon oli Eestis kolmepäevasel töövisiidil eesmärgiga edendada eelkõige koostööd kultuuri ja hariduse vallas . </s> </p>
<p> <s> <hi rend="rasvane"> Eesti on Euroopa </hi> </s> </p>
<p> <s> “ Tundsime siin , et oleme Eu-roopa pinnal , ” kinnitas Cauwen-berghe . </s> <s> “ Meid ühendavad meie algupärane kultuur , vaimsus ja mõttelaad . ” </s> <s> Külalisi üllatas , kui kiiresti on Eesti jõudnud oma seadusi ELi omadega ühtlustada . </s> </p>
<p> <s> “ Teame , kui raske on seda teha , sest peame ka ise oma seadusi ELi seadustega vastavusse viima , ” ütles Cauwen-berghe . </s> </p>
<p> <s> Tema arvates on Eesti seis liitumiseks soodne , kuid vaja on veel suurendada haldussuutlikkust , et haldusjuhtimisega tegelevad inimesed oleksid võimelised seadusi täitma . </s> </p>
<p> <s> “ Näeme teie hirmu ELi põllumajanduspoliitika ees , kuid teadke , et sama hirmu kohtab meilgi , ” ütles Cauwenberghe , kommenteerides põllumajanduse reformikava . </s> <s> Selle üle on tema sõnul käimas pingelised arutelud . </s> </p>
<p> <s> <hi rend="rasvane"> Maaelu edendamist toetatakse </hi> </s> </p>
<p> <s> “ Vallooni talunikud on põllumajanduspoliitika suhtes väga kriitilised , ” nentis Cauwenberghe . </s> <s> “ Meie talunikke ohustab otsetoetuste ärajätmine . ” </s> <s> Samas tervitavad vallooni talunikud regiooni ministri-presidendi sõnul neid uuendusi , mille tulemusel toetuste jagamisel ei lähtuta enam eelkõige tootmisest . </s> </p>
<p> <s> “ Peame üle minema põllumajandustoetustelt maaelu toetamisele , ” ütles Cauwen-berghe . </s> <s> “ Ja talunikud peavad ümber õppima , sest EL pole võimeline endistviisi ületootmist toetama . ” </s> <s> ELi laienedes tuleb senist toetuste süsteemi järk-järgult kindlasti muuta , on Cauwenberghe kindel . </s> </p>
<p> <s> Detsembris 2001 kirjutas Eesti alla koostööleppele Belgiaga , mille Belgia parlament ratifitseerib eeloleval sügisel . </s> <s> Lepingu põhjal laieneb tulevikus haridus- ja teaduskoostöö , eelkõige avarduvad stažeeri-mis- ja koolitusvõimalused . </s> <s> Järgmisel aastal alustab tööd ühiskomisjon , et välja töötada ühistegevuse plaan . </s> </p>
<p> <s> Eestil ja Belgial edeneb juba kaitse- ja politseikoostöö . </s> <s> Veel käib ühistegevus keskkonnakaitse alal , samuti puidu- ja keemiatööstuses ning hariduses . </s> </p></div3>
          <div3 type="artikkel"><head> Keila kinkis vähiliidule bussi </head>
<p> <s> <hi rend="kaldkiri"> 17.07.2002 </hi> </s> </p>
<p> <s> Eile kinkis Keila linnavalitsus SA-le Eesti Vähiliit Scania bussi , mida vähiliit hakkab kasutama rinnavähi varajase avastamise projekti raames mammogram-mide tegemiseks kogu Eestis . </s> </p>
<p> <s> Keila linnapea Leino Mägi sõnul on raamatubussiks ehitatud sõiduriist linnavalitsuse käes olnud 1999. aastast ning seda on kasutatud liikuva raamatukoguna . </s> <s> 1982. a valminud bussi kinkis Keilale Norra pealinna Oslot ümbritseva Akershusi maakonna keskraamatukogu , kellega Keilas asuval Harju maakonnaraamatukogul on head partnerlussuhted . </s> </p>
<p> <s> “ Kuna raamatubuss ei leidnud Keilas piisavalt rakendust ning selle ülalpidamine läks kulukaks , otsustas linnavalitsus kinkida selle organisatsioonile , kus bussi hädasti vaja on , ” selgitas Mägi . </s> </p>
<p> <s> Vähiliidu tellimusel ehitatakse buss ümber röntgeni- ehk mammograafibussiks , kus hakatakse uuringutele tulnud naisi vastu võtma . </s> </p>
<p> <s> Eesti Vähfondi direktori Andres Jaigma sõnul ilmnes vajadus bussi järele siis , kui tekkis plaan luua mobiilne mammograafiakliinik . </s> <s> Mobiilne mammograaf , millega saab uurida rinnavähki , osteti tänavu juunis . </s> </p>
<p> <s> “ Mobiilne mammo-graaf annab Eesti maakondades elavatele naistele võimaluse kodu lähedal tasuta rinnavähiuuringu teha , ” ütles Jaigma . </s> </p>
<p> <s> Tema sõnul paigaldatakse seade bussi pärast ümberehitust , esimesse sihtpunkti jõuab buss ilmselt oktoobris-novembris . </s> <s> Seni viiakse mobiilne mammograaf sihtkohta autoga ning paigaldatakse naiste vastuvõtuks mõnda kohaliku meditsiiniasutuse ruumi . </s> </p></div3>
          <div3 type="artikkel"><head> Riigikohtu otsus tõi selguse </head>
<p> <s> <hi rend="kaldkiri"> 17.07.2002 </hi> </s> </p>
<p> <s> Riigikohtu otsus , et valimisliitude kaotamine kohalikel valimistel on põhiseaduse vastane , tõi enne valimisi hädavajaliku selguse , ütles õiguskantsler Allar Jõks . </s> </p>
<p> <s> Jõksi sõnul kinnitab see otsus , et valimisliitude keelustamine polnud poliitiline samm . </s> <s> “ Minu eesmärk seaduse mõne sätte vaidlustamisel oli , et enne kohalikke valimisi saaks selgeks , kas valimisliitude keelustamine on põhiseaduse vastane või mitte , ” selgitas Jõks . </s> </p>
<p> <s> Riigikogu põhiseadus-komisjoni esimehe , keskerakondlase Indrek Meelaku hinnangul jättis riigikohus aga õiguskantsleri taotluse sisuliselt rahuldamata . </s> </p>
<p> <s> “ Selle otsusega riigikohus valimisliite ei taastanud ja ei teinud ka Riigikogule ülesandeks neid taastada , ” ütles Meelak BNSile . </s> </p>
<p> <s> Riigikohtu põhiseaduslikkuse järelevalve kolleegium kuulutas esmaspäeval põhiseaduse vastaseks kohaliku omavalitsuse valimise seaduse selle sätte , mis keelustas valimisliidud kohalike omavalitsuste valimistel . </s> </p>
<p> <s> “ Riigikohus ei pidanud demokraatlikuks selliseid vahetult enne valimisi valimisreeglistikus tehtud muudatusi , mis võivad oluliselt mõjutada valimistulemusi . </s> <s> Valimisseadus peab tagama demokraatia ja teenima sel viisil üldist hüvangut , ” põhjendas riigikohus otsust . </s> </p>
<p> <s> Riigikogu võttis kaksikliidu koalitsioonilepet täites märtsis vastu kohaliku volikogu valimise seaduse , millega keelas valimisliitude osalemise neil valimistel . </s> <s> Riigikogu valimistel keelati valimisliidud juba enne 1999. a valimisi . </s> </p>
<p> <s> Jõks nägi selles vastuolu põhiseadusega ning tegi Riigikogule ettepaneku seadust muuta , kuid parlament lükkas Jõksi ettepaneku mais tagasi . </s> </p>
<p> <s> <hi rend="rasvane"> Riigikogu on arutama kutsutud </hi> </s> </p>
<p> <s> Valitsus tegi teisipäeval Riigikogu juhatusele ettepaneku kutsuda 30. ja 31. juuliks kokku parlamendi erakorraline istungjärk , et arutada põhiseaduse vastaseks tunnistatud valimisliite keelava seaduse muutmist . </s> </p>
<p> <s> Valitsusliidus käib arutelu peamiselt kahe võimaluse üle . </s> </p>
<p> <s> Üks võimalus on lubada valimisliite nendes omavalitsustes , kus elanike hulk ei ületa teatud piiri , ütles reformierakondlasest justiitsminister Märt Rask . </s> </p>
<p> <s> Teine võimalus on asendada valimisliidud kohalike erakondadega , millele laieneksid kõik erakonnaseadusest tulenevad kohustused , kaasa arvatud rahalise aruandluse kohustus . </s> </p></div3>
          <div3 type="artikkel"><head> Mürgised vetikad on kohal </head>
<p> <s> <hi rend="kaldkiri"> 17.07.2002 </hi> </s> </p>
<p> <s> Mereinstituudi andmeil on Eesti vetes ülekaalus mürgised sinivetikate liigid , mida on võrreldes juuli algusega jõuliselt juurde tulnud . </s> </p>
<p> <s> Instituudi teadur Andres Jaanus ütles BNSile , et eelmisel nädalal võetud proovid näitasid mürgiste vetikate rohkust . </s> <s> Seda on soodustanud soojad ilmad . </s> </p>
<p> <s> Mereinstituudi andmetel on sinivetikate õitsemine sel suvel Eesti viimase viie aasta suurim . </s> <s> Laialdase õitsemise põhjuseks tõi Jaanus vetikate fosforivajaduse . </s> </p>
<p> <s> Suplejatele on eriti ohtlikud paigad , mis on avamerele lähedal . </s> <s> Jaanuse sõnul peaksid inimesed olema ettevaatlikud , kui merevesi on hägune ja hallikasroheline või on veepinnal kollakad laigud . </s> <s> Sellisel juhul on vees vetikad ja pärast suplemist tuleks end üle loputada . </s> <s> Vees hõljuvad lagunevad vetikad on inimestele ohtlikumad kui õitsvad taimed . </s> </p>
<p> <s> Sel nädalal sulges tervisekaitse mürgiste sinivetikate tõttu kõik Tallinna mereäärsed supelrannad . </s> <s> Pirital , Kakumäel ja Stroomi rannas on ujumiskeeld , kuni mürgised vetikad veest kaovad . </s> </p>
<p> <s> Tänavu algas sinivetikate õitsemine juuni lõpus , mis on asjatundjate sõnul ebatavaliselt varane aeg , tavaliselt algab vetikatel õitseaeg juuli alguses või keskpaigas . </s> </p>
<p> <s> Põhjanaabrid ennustasid tavalisest tugevamat sinivetikaõitsengut juba talvel . </s> <s> Soome keskkonnaeksperdid täheldasid massilist sinivetikate vohamist Soome rannikumeres juuni keskel . </s> </p></div3>
        </div2>
        <div2 type="rubriik">
          <head> Turg </head>
          <div3 type="artikkel"><head> Aastaga on turukraam kallinenud </head>
<p> <s> <hi rend="kaldkiri"> 17.07.2002 </hi> </s> </p>
<p> <s> Turuletid on juulis täis värsket aed- ja köögivilja , rohkesti pakutakse ka aia- ja metsamarju . </s> <s> Pikki maasikalette hakkavad vähehaaval asendama vaarika- ja mustikamüügi kohad . </s> <s> Maasikate väiksem pakkumine on sel nädalal nende hinda veidi tõstnud . </s> <s> Mustika kilohind ulatub 18 kroonist Valgas 23.50 kroonini Nõmme turul , vaarikahind kõigub suuremates piirides : alates 25 kroonist Tartus kuni 39 kroonini Nõmme turul . </s> </p>
<p> <s> Enamik aiasaadusi on tänavu kallimad kui mullu juulis . </s> <s> Keskmiselt odavam hind oli teisipäevasel turuvaatlusel vaid värskel kartulil , kurgil , kapsal ja porgandil , ülejäänud aiakraam oli kallim kui aasta tagasi samal nädalal . </s> </p>
<p> <s> Kodumaine värske kurk on praegu odavam ( Tallinnas 1 kr , mujal 50 s ) kui aasta tagasi . </s> <s> Eesti tomati eest küsitakse aga tunduvalt rohkem kui möödunud suvel : Tallinna turgudel tuli selle eest teisipäeval maksta 19 kr/kg ( mullu 15-16 kr/kg ) , mujal Eestis 15-22.50 kr/kg ( 12-21.50 kr/kg ) . </s> </p>
<p> <s> Üldist piima odavnemist on märgata ka turgudel , kus keskmine hind on üle pika aja langenud tasemeni 5-5.10 kr/l ( mullu juulis 5.20 kr/l ) . </s> <s> Või on aga aastaga ligi krooni võrra kilo kohta kallimaks läinud . </s> </p>
<p> <s> Veiseliha hind on enam-vähem sama , sea- ja linnuliha on kuni 2 kr/kg odavam kui aasta eest . </s> <s> Värske räim aga on ligi krooni võrra kallim kui möödunud aasta juulis . </s> <s> 10kroonise kilohinnaga müüdi seda mullu ainult Valgas ( mujal oli odavam ) , kuid sel nädalal tuli 10 krooni räimekilo eest maksta nii Nõmme , Rakvere kui ka Viljandi turul , Valgas koguni 10.50. </s> </p>
<p> <s> Ka mesi on mullusest kallim , eriti hoogsalt on selle hind tõusnud Tallinna Keskturul , kus hinnavahe möödunud aasta sama nädalaga on koguni ligi 20% . </s> <s> Väljaspool Tallinna on meehinnad 1-2 krooni kilo kohta kõrgemad kui aasta tagasi . </s> </p>
<p> <s> Kui võrrelda eri turgude hinnatasemeid , siis võib öelda , et pealinnades ( nii Tallinnas kui ka suvepealinnas Pärnus ) on turukraam mõningate eranditega veidi kallim kui mujal Eestis . </s> <s> Kõige odavam on vaadeldud turgudest Narva turg . </s> </p>
<p> <s> <hi rend="rasvane"> Eesti Konjunktuuriinstituut </hi> </s> </p></div3>
        </div2>
        <div2 type="rubriik">
          <head> Juhtkiri </head>
          <div3 type="artikkel"><head> Parteidele valusalt vastu näppe </head>
<p> <s> <hi rend="kaldkiri"> 17.07.2002 </hi> </s> </p>
<p> <s> Justkui pangetäis külma vett kallati kesksuvise parima rannailma nautimise ajal meie enesekindlatele poliitikutele pähe , kui riigikohus kuulutas põhiseaduse vastaseks parlamendi otsuse valimisliitude kaotamisest kohalikel valimistel . </s> </p>
<p> <s> Parteid said valusalt vastu näppe järjekordse katse eest ühiskonna loomulikust arengust ette hüpata . </s> </p>
<p> <s> Siin võib tõmmata paralleele eelmise valitsusliidu ajal usinalt aetud , aga lõpuks ikkagi seisma jäänud väikeste valdade suure sundliitmise plaaniga . </s> <s> Millega ju ka püüti justkui kohalikele inimestele vägisi head teha , aga inimesed , keda asi puudutas , ei saanud sest mitte aru ning asusid hoopis meeleheitlikult vastu võitlema . </s> </p>
<p> <s> Arvata võib , et kui valdade sundliitmise projekt poleks teisel viisil peatunud , siis oleks seegi lõpuks kohtus vaidlustatud . </s> </p>
<p> <s> Siit järeldus , et vägisi ikka ei saa . </s> <s> Šokiteraapia rahva peal katsetamise aeg on möödas , sellest võiksid erakondade juhid küll juba aru saada . </s> <s> Eriti veel selliste erakondade , kes tuntud kui eelmiste võimulolijate ägedad süüdistajad rahvaga vähese arvestamise pärast . </s> <s> Tuleb otsida mõistlikke kompromisse ehk ühiskondlikku kokkulepet , mitte enamuse toel Toompeal teerulli mängida . </s> </p>
<p> <s> Erakonnad võiksid tegelikult rahul olla sellega , et poolenisti parteiliseks on kohalikud valimised meil juba niigi kujunenud . </s> <s> Parteide “ turuosa ” paistab ka loomulikul teel aina kasvavat . </s> <s> Politoloog Anu Tootsi andmetel osales 1993. a kohalikel valimistel parteilisi nimekirju üle Eesti 106 , 1996. a 152 ning 1999. a juba 198. </s> <s> Kui 1996 kogusid erakondlikud nimekirjad kõigis omavalitsustes 38% häältest , siis 1999 juba ligi poole ehk 49% . </s> </p>
<p> <s> Suuremates linnades nagu Tallinn ja Tartu ei pääse ükski mitteparteiline valimisliit enam naljalt üle künnise ning siin ei ole tegelikult mingit sisulist vahet , kas kodanike valimisliite lubada või mitte - nagunii ei oleks nad konkurentsivõimelised . </s> </p>
<p> <s> Aga samas oli näiteks Võrumaal eelmistel kohalikel valimistel 90% nimekirjadest kodanike valimisliitude omad , Hiiumaal 87% . </s> <s> Natuke nagu liiga ränka “ tiigrihüpet ” nõuab nende kõigi surumine nüüd mõne kuu jooksul parteide tiiva alla . </s> <s> Eks seda riigikohus oma otsusega sisuliselt ütleski . </s> </p>
<p> <s> Poliitikud teeksid mõistlikult , kui annaksid seekord järele ja lubaksid valimisliitudel jätkata . </s> <s> Parteid saavad tõestada oma paremust ka ausas konkurentsis . </s> </p></div3>
        </div2>
        <div2 type="rubriik">
          <head> Arvamus </head>
          <div3 type="artikkel"><head> Naine eluvõitluses </head>
<p> <s> <hi rend="kaldkiri"> 17.07.2002 </hi> </s> </p>
<p> <s> <hi rend="rasvane"> MEELI SONN Pedagoog , Res Publica liige </hi> </s> </p>
<p> <s> <hi rend="rasvane"> Mitte kuidagi ei taha nõustuda arvamusega , et 40-50aastased naised on meil eluringist justkui välja tõugatud </hi> </s> </p>
<p> <s> Ma ei taha hümni laulda , ei ka pila teha . </s> <s> Tahan vaid mõtiskleda , miks peab see nii olema , et ilma naiste maailmata mehed hakkama ei saa . </s> </p>
<p> <s> “ Jää , ” kisendas ta . </s> <s> “ Jää ! ” . </s> <s> Nad sõitsid otse hingematvasse kohinasse , nad sõitsid jõele vastu . </s> <s> Nagu vihast mustas vees tormasid sõgedad jäälahmakad ja purunesid vastu kaldaid , killunesid ning ujusid piki voolu edasi , põgenedes üksteise eest ja tulid üksteisele vastu , murdusid ja vajusid hetkeks servapidi vee alla . </s> <s> See tasane Hallike , mis suviti pragudesse kuivas ja vihmade ajal taltsas , osavõtmatu ning ilutult kollane näis , ulgus nüüd , möirgas ja säras . </s> <s> Ta oli puusillakese purustanud ja laiali loopinud . </s> <s> Kuid mis oli üks sild . </s> <s> Pilpake suures vabadusvõitluses . </s> </p>
<p> <s> See on võetud Lilli Prometi , kange ja õrna naise raamatust . </s> </p>
<p> <s> Pilpake võimsas veevoolus ja naine suures eluvõitluses - neil kahel on palju ühist . </s> </p>
<p> <s> Nüüd aga vähe asisemate mõtete juurde . </s> </p>
<p> <s> <hi rend="rasvane"> Seadusega kaitstud </hi> </s> </p>
<p> <s> USAs on riigi ajaloo jooksul hulk häid seadusi vastu võetud . </s> <s> Nii kogu riigi kui osariikide seadustik on kaks sajandit vastu pidanud ning nõudnud täiendamist vaid mõningate sätete osas . </s> <s> Oleme Ameerika peale kadedad olnud nende hea elujärje pärast , aga paljugi on ses hiigelpotis kokku sulanud nii , nagu meile ei meeldi . </s> </p>
<p> <s> Ometi on seal nii mõndagi järgimist väärt . </s> <s> Näiteks kaks seadusesätet , mis võeti vastu 1940. aastatel . </s> <s> Need on diskrimineerimise lubamatuse kohta , diskrimineerimise vastu rassist , soost ja vanusest lähtuvalt . </s> </p>
<p> <s> Minul aga on tunne - ja kindlasti on see tunne paljudel inimestel üle Eestimaa - , et vanuses üle 40-50 pole nad enam midagi väärt . </s> <s> Kuigi kogemustepagas on tohutu ja alles sellises vanuses inimene mõistab , mis on elu . </s> </p>
<p> <s> Miks meie noor riik mahitab etteotsa vaid noori , jättes tagaplaanile kõik eluga omandatud kogemused ? </s> <s> Tahtes luua nii noort juhtkonda kui vähegi võimalik , võib välja tulla monstrum , kus paljudel tüüri juures seisjatel on veel kõrvatagused märjad . </s> </p>
<p> <s> Ma ei taha nooruse kohta midagi paha öelda , see oli ka mul endal aeg , mil tuule tiibadesse sain . </s> <s> Kuid keegi ei saa parata selle vastu , et juhus istutab ta kuhugi paika ja mingisse aega tema tahtest sõltumata . </s> </p>
<p> <s> Kogemusi , mis elu - lihtne elu , ja mitte sovetiaeg - meile on andnud , ei tohiks prügikasti visata . </s> </p>
<p> <s> Tahaksin väga lõhkuda müüti eakatest , nagu seda teevad paljud edukad Eesti naised Liina Tõnissoniga eesotsas . </s> <s> Samas meie majandusminister väidab , et enam pole kuskile edasi liikuda . </s> <s> Et presidenditooli ses vanuses enam ei pakuta . </s> <s> Jah , pjedestaalid üles trügimisel jäävad napiks , aga elu pole ju sellega läbi . </s> </p>
<p> <s> Ees seisab ametikohal püsimine endast maksimumi andes . </s> <s> Ja me lõhumegi selle müüdi , ja võidame niikuinii . </s> </p>
<p> <s> <hi rend="rasvane"> CVst edasi ei jõua </hi> </s> </p>
<p> <s> Naised jagavad end pidevalt töö ja kodu vahel . </s> <s> Minagi olen enda tõestamiseks ja nähtavaks tegemiseks pidanud uskumatult pingutama . </s> </p>
<p> <s> Läksin enda ellu äratamiseks teise riiki haridust täiendama ja keelt õppima . </s> <s> Olin ära viis pikka aastat , omandasin Tartu Ülikooli haridusele lisaks teaduskraadi . </s> <s> Kas olen ma ikkagi rongist maha jäänud ? </s> <s> Nii tundub , sest mul on kurjakuulutavalt palju vanust - 50 pole kaugel . </s> <s> See arv vaatab kõikjalt vastu ja karjub : vaata ometi , kui palju ! </s> </p>
<p> <s> Kui noores kollektiivis on tööjõudu tarvis , viskavad nad CV Internetis või paberkandjal eluloo kohe kõrvale , kui kohataotleja nii varast sünniaastat näevad . </s> <s> Muudesse andmetesse ei süvenetagi . </s> </p>
<p> <s> Kas niisugune suhtumine on õigustatud ? </s> <s> Kindlasti mitte . </s> <s> Pealegi ei püri ma presidendiks , tahan vaid leida võimalust elada korraliku sissetulekuga . </s> <s> Ma ei usu , et 40-50aastaste naiste põlvkond juba praegu vaid mulla alla kõlbab . </s> <s> Kohe kangesti tahaks olla optimistlikum . </s> </p>
<p> <s> Aktsepteeritud meid veel pole , aga me võitleme edasi . </s> <s> Naised ju võitluseta elu ette ei kujutagi . </s> <s> Mailis Ranna ja Liina Tõnissoni vaheline tükk tühja maad saab peagi täis - usun sellese tõesti . </s> </p></div3>
          <div3 type="artikkel"><head> Miks levitatakse valeandmeid ? </head>
<p> <s> <hi rend="kaldkiri"> 17.07.2002 </hi> </s> </p>
<p> <s> <hi rend="rasvane"> RIHO PÄHN Võrumaa Talupidajate Liidu juhatuse nimel </hi> </s> </p>
<p> <s> <hi rend="rasvane"> Jaan Sõrra viskab kivi Eestimaa Talupidajate Keskliidu kapsaaeda , kuid kasutab seejuures moonutatud fakte ja valet </hi> </s> </p>
<p> <s> “ Tartumaa Põllumeeste Liidu liikmed leidsid üldkogul , et ETKLi aeg on läbi ja tuleb luua Eestimaa põllumeeste keskliit , ” kirjutab 13. juuni Maalehes Sirje Pärismaa . </s> </p>
<p> <s> Samas lehes viskab Tartumaa Põllumeeste Liidu ( TPL ) esimees Jaan Sõrra kivi Eestimaa Talupidajate Keskliidu ( ETKL ) kapsaaeda , kuid teeb seda moonutatud fakte ja valet kasutades . </s> </p>
<p> <s> Kui J. Sõrra suhtumine ETKLi on olnud järjepidevalt negatiivne , siis erapooletult ajakirjanikult poleks oodanud kontrollimata faktide esitamist . </s> <s> See viitab valeandmete tahtlikule avaldamisele , mis teenib selget eesmärki : luua ettekujutus ETKList kui põllumehevaenulikust organisatsioonist ja samas reklaamida Sõrra tegevust ( tulemas on valimised ! ) kui ainuõiget kahe ( mitte nelja , nagu Maaleht kirjutab ) põllumeeste esindusorganisatsiooni liitmisel . </s> </p>
<p> <s> <hi rend="rasvane"> Mälu värskendamiseks </hi> </s> </p>
<p> <s> ETKL on liikmete vabatahtlik ühendus ning kui Tartu põllumeeste organisatsioonile ei ole ETKLi tegevus ja põhikirjajärgselt vastu võetud otsused meelepärased , on võimalus astuda ETKList välja ja liituda organisatsiooniga , mille tegevus on vastuvõetav . </s> </p>
<p> <s> Sellega lõpeks ära vaenu õhutamine ja isiklike vastuolude klaarimine , mis toob kokkuvõttes kahju mõlemale poolele . </s> </p>
<p> <s> ETKL on teinud pidevat koostööd kõigi Riigikogus esindatud erakondadega , see on vajalik talunike huvide kaitsel . </s> <s> On loomulik , et nii ka jätkub . </s> </p>
<p> <s> Tuletame J. Sõrrale meelde , et : </s> </p>
<p> <s> • riigieelarvest saadud ühise majandustegevuse toetus 2002. aastaks summas kaks miljonit krooni eraldati ETKLile tema taotluse põhjal , finantseerimaks ühistegevusega seotud ettevõtmisi . </s> <s> Sellest summast on ETKLi üldkoosoleku otsusega finantseeritud maakondade taluliitude ühistegevuse üritused ja ETKLi sellealane tegevus . </s> <s> Kahjuks viis Sõrra telgitagune tegevus selleni , et põllumajandusministeerium oli koos ETKLiga sunnitud eraldatud summad jagama osanikele suure hilinemisega , mis seab ohtu ühistegevusürituste läbimõeldud korraldamise ja finantseerimise 2002. a. </s> </p>
<p> <s> • ETKLi tegevust sätestab registreeritud põhikiri , mis on vastu võetud ETKLi üldkoosoleku poolt . </s> <s> Põhikiri sätestab , et organisatsiooni juhib juhatus , kelle otsused on tegevpersonalile kohustuslikud . </s> <s> ETKLi peadirektor Kaul Nurm on juhatuse poolt töölepingu alusel tööle võetud ning täidab juhatuse ja üldkoosoleku otsuseid ning annab oma tegevusest aru nii juhatusele kui üldkoosolekule . </s> <s> Sellega on välistatud “ heas kirjas olevate isikute eelistamine ” . </s> <s> ETKLi tegevust on juhtinud juhatus ning on kohatu esitada süüdistusi suvaliselt ETKLi personalile - järelepärimised tuleb esitada õigel aadressil , kelleks on juhatus . </s> </p>
<p> <s> • ETKL ei ole põllumeeste ainuesindaja Euroopa Liidus . </s> <s> ETKL ja Põllumajandustootjate Keskliit on valinud ühise põllumeeste esindaja ELis , kelleks on Aivar Niinemägi . </s> <s> Ka ei ole ETKL delegeerinud oma liikmete huvide kaitset ühelegi teisele , vaid tegeleb sellega ise . </s> <s> Küll aga on talunikke esindama pretendeerinud põllumajandus-kaubanduskoda , mille üheks liikmeks on ka Tartu Põllumeeste Liit esindatuna Jaan Sõrra isikus . </s> </p>
<p> <s> • Tartumaa Põllumeeste Liidu pöördumisele allakirjutanud ei ole ilmselt endale selgeks teinud tõsiasja , et ka maakondade taluliitude tegevust reglementeerib nende endi poolt vastu võetud põhikiri . </s> <s> Seepärast on arusaamatu pöördumises esitatud ettekirjutus “ ... otsustamiseks peaksid maakondlikud talu- ja tootjate liidud kõigepealt kuulama oma liikmete häält ” - nõuavad läkitusele allakirjutanud . </s> <s> See on selge viide sellele , et peab tegutsema nii , nagu keegi kuskil ette kirjutab . </s> </p>
<p> <s> TPLi läkituses Eesti põllumeestele soovivad sellele allakirjutanud luua uue põllumeeste esindusorganisatsiooni , Eesti Põllumeeste Liidu . </s> <s> See on selge vastuolude õhutamine ETKLi ja Põllumajandustootjate Keskliidu vahel . </s> </p>
<p> <s> <hi rend="rasvane"> Vaja on arukat koostööd </hi> </s> </p>
<p> <s> Jätkem nende kahe põllumeeste loodud esindusorganisatsiooni vaheliste suhete arendamine nende endi otsustada . </s> <s> Kui nimetatud pöördumise esitajatel on kindel soov luua ühine põllumehi esindav organisatsioon , siis tuletan meelde nende endi sõnu : lihtsa mehaanilise liitmise teel ei ole võimalik kahte organisatsiooni ühendada . </s> <s> Ilmselt peavad liitmisele eelnema läbirääkimised koostöövõimaluste leidmiseks ja huvide erinevuste likvideerimiseks . </s> </p>
<p> <s> Väita , et huvide erinevused ning vastuolud suur- ja väiketootja vahel puuduvad , on ennatlik ja vale . </s> <s> Arukas koostöö ja teise poole huvide arvestamine ning kompromissivalmidus viivad kindlasti eesmärgile . </s> <s> ETKLi ja Põllumajandustootjate Keskliidu vahelised kontaktid on lootustandvad ja probleeme lahendatakse mõlema poole osavõtul . </s> </p></div3>
          <div3 type="artikkel"><head> Ilma lasteta poleks Eestit </head>
<p> <s> <hi rend="kaldkiri"> 17.07.2002 </hi> </s> </p>
<p> <s> <hi rend="rasvane"> MART LAAR Riigikogu liige </hi> </s> </p>
<p> <s> <hi rend="rasvane"> Isamaaliit toetab Aino Järvesoo ettepanekut tõsta pere- ja lastetoetusi 1000 kroonini lapse kohta kuus - raha selleks on olemas </hi> </s> </p>
<p> <s> Isamaaliidu esmane eelistus on tagada peredele ja lastele kindel tulevik . </s> <s> Mis mõte on iseseisval Eesti riigil , kui pole enam eesti rahvust ? </s> </p>
<p> <s> Sellepärast otsustaski Isamaaliit toetada Aino Järvesoo ettepanekut tõsta pere- ja lastetoetusi 1000 kroonini lapse kohta kuus . </s> </p>
<p> <s> Me ei arva , et lastetoetuste tõus tooks automaatselt kaasa sündimuse kasvu . </s> <s> Soovime selle rahaga toetada juba sündinud lapsi , et neist kasvaksid täisväärtuslikud kodanikud , kes oleksid võimelised riiki juhtima ning rahva taastootmiseks vajalikke peresid looma . </s> </p>
<p> <s> <hi rend="rasvane"> Kõik erakonnad koos </hi> </s> </p>
<p> <s> Aino Järvesoo ettepanek ei tähenda seda , et igale lapsele või tema vanemale laotakse iga kuu tuhat krooni peo peale . </s> <s> Tema arvates tuleb tagada , et osa toetusrahast jõuaks lasteni koolides ja lasteasutustes jagatava abi kaudu . </s> <s> Nii jõuab see raha tõepoolest iga lapseni . </s> </p>
<p> <s> Samas on selge , et oluliselt tuleb suurendada ka praegusi laste- ja peretoetusi . </s> </p>
<p> <s> Lastetoetuste tõstmist on alati toetanud Mõõdukad , sellest on rääkinud Rahvaliit ning ka Olev Raju Keskerakonnast , kelle ettepanekud Keskerakonna juhtkonna poolt küll kiirelt maha suruti . </s> </p>
<p> <s> Kui kõik Riigikogus lastetoetuste tõstmise poolt sõna võtnud poliitikud oleks oma jutte tõsiselt võtnud , õnnestunuks juba tänavu lisaeelarve lugemisel kahekordistada esimese lapse toetusi . </s> </p>
<p> <s> Isamaaliit on veendunud , et raha selleks on riigieelarves olemas . </s> <s> Riigikogus kinnitas rahandusminister , et esimese viie kuuga ulatub eelarve ülelaekumine 1,3 miljardi kroonini . </s> <s> Peaminister Siim Kallas teatas koguni , et Eesti võib tänavu saada teisegi positiivse lisaeelarve . </s> </p>
<p> <s> Keskerakond ja Reformierakond eelistavad aga kohalike valimiste eel häälte ostmiseks suurendada hoopis valitsuse reservfondi . </s> <s> Valitsus ei soovigi astuda konkreetseid samme laste ja perede toetamiseks . </s> </p>
<p> <s> On ka väidetud , et laste- ja peretoetuste viimine tuhande kroonini pole võimalik . </s> <s> Olevat lausa vastutustundetu anda vanematele ühe lapse kohta selline hulk raha kätte . </s> </p>
<p> <s> Isamaaliit leiab , et laste- ja peretoetuste suurendamiseks tuhande kroonini on mitu võimalust . </s> <s> Selleks võib tõsta pere- ja lastetoetusi , tagades selle summa jõudmise vanemate palgaarvele . </s> </p>
<p> <s> Kasutada võib kombineeritud süsteemi , kus tuhat krooni tuleb kokku erinevatest laste- ja peretoetustest ning otse lasteni ulatuvatest toetustest koolide või omavalitsuste kaudu . </s> </p>
<p> <s> Isamaaliit on veendunud , et koos teiste samas suunas mõtlevate erakondadega õnnestub see Eestis ka käima lükata . </s> </p>
<p> <s> Vaadakem numbreid . </s> <s> 2002. aasta riigieelarve aluseks olevate andmete järgi saab Eestis mitut laadi toetusi 318 425 last . </s> <s> Seega kulub laste- ja peretoetuste tõstmiseks 1000 kroonini lapse kohta ümmarguselt 3,2 miljardit krooni . </s> </p>
<p> <s> Praegu maksab sotsiaalministeerium peredele ja lastele toetusi 1,4 miljardit . </s> <s> Sellele lisandub erinevate lapsi ja peresid toetavate programmide ja maksusoodustuste kaudu veel paarsada miljonit . </s> </p>
<p> <s> Kavandatud sihist on seega puudu ümmarguselt poolteist miljardit . </s> <s> Eesti riigieelarve mahtu arvestades pole tegemist saatuslikult üle jõu käiva summaga . </s> </p>
<p> <s> Sama palju läks maksma ettevõtte tulumaksu kaotamine , samas suurusjärgus on ka erakondade pakutud tulumaksuseaduse muutmise ettepanekud . </s> </p>
<p> <s> Vaja on vaid kindlat tahet ning julgust otsustada . </s> <s> Puuduva 1,5 miljardi leidmiseks on pakutud mitu võimalust , näiteks lastetusmaksu või vabatahtliku solidaarsusmaksu kehtestamine . </s> </p>
<p> <s> <hi rend="rasvane"> Jõukohane summa </hi> </s> </p>
<p> <s> 2003. a kasvab riigieelarve eelmise aastaga võrreldes kokku kaks miljardit , 2004. a 2003. aastaga võrreldes aga juba 3,2 miljardit , 2005. a 2004. aastaga võrreldes 3,3 miljardit . </s> </p>
<p> <s> Üle poole nendest summadest on küll seadustega juba ette paika pandud , kuid ka ülejäägist piisab kuhjaga laste- ja peretoetuste suurendamiseks tuhande kroonini . </s> <s> Selle võiks prioriteediks seada . </s> </p>
<p> <s> Just see otsus võiks olla kokkuleppeks , mis ühendaks opositsiooni ja koalitsiooni nii , nagu ühendas meid kaitsekulutuste suurendamine kahe protsendini eelmise valitsuskoalitsiooni ajal. </s> </p>
<p> <s> Me peame olema lastetoetuste küsimuses valmis üldrahvalikuks kokkuleppeks , mis ulatub üle erakondade piiride . </s> <s> Sest tulevik tehakse Eestis täna ! </s> </p>
<p> <s> <hi rend="kaldkiri"> Autor on Isamaaliidu esimees </hi> </s> </p></div3>
        </div2>
        <div2 type="rubriik">
          <head> Kommentaar </head>
          <div3 type="artikkel"><head> Terrorismi vari Eesti kohal </head>
<p> <s> <hi rend="kaldkiri"> 17.07.2002 </hi> </s> </p>
<p> <s> <hi rend="rasvane"> PEETER KALDRE </hi> </s> </p>
<p> <s> Siiani on tundunud , et maailmas käimas olev terrorismivastane võitlus ja terrorism üldse ei ole Eesti probleem . </s> <s> Vähemalt rahvusvahelisele võrgustikule põhinev terrorism mitte - Ustimenko-sugused tegelased kuuluvad ju hoopis teise kategooriasse . </s> </p>
<p> <s> Nüüd on Iisraeli luure Mossad saatnud laiali hoiatuse , et islami terroristid võivad kaaluda terroriakte ka Läänemerel seilavate parvlaevade vastu . </s> <s> Põhiliselt puudutab hoiatus küll Saksamaa sadamatest lähtuvaid laevu , kuid ei ole mingit alust naiivselt uskuda , et Tallinna tulevad suured reisilaevad ja seega ka linn ise võivad end turvaliselt tunda . </s> </p>
<p> <s> On ju meilgi aeg-ajalt näha suuri kruiisilaevu , mis on täis Ameerika turiste , ning terroristide kiusatus nende vastu midagi ette võtta on ilmselt küllalt suur . </s> </p>
<p> <s> <hi rend="rasvane"> Reisilaevad sihtmärgiks </hi> </s> </p>
<p> <s> Eelmise aasta novembris end Norra reisile asutades lugesin uudist , et Norra õhujõududele on antud käsk võtta rajalt maha kõik reisilennukid , mis millegagi kahtlust äratavad . </s> <s> Teade tekitas kõhedust , sest pidin ka ise lennukiga fjordide maale sõitma . </s> </p>
<p> <s> Norralaste ohutunne oli aga igati mõistetav - polnud ju võimatu , et terroristid plaanivad Norra naftapuurplatvormide ründamist . </s> <s> Rikkad Euroopa riigid saavad suure osa oma naftast ja gaasist just sealt . </s> </p>
<p> <s> On igati loogiline , et islami terroristid mõtlevad praegu pingsalt , millisest maailma kandist oleks kõige hõlpsam Ameerika-vastaseid rünnakuid teha . </s> <s> USAs endas on rakendatud äärmiselt rangeid terrorismivastaseid meetmeid ning seal on väga raske midagi tõsist ette võtta . </s> </p>
<p> <s> Samamoodi on tõhusad abinõud rakendatud USA liitlasriikides Lääne-Euroopas . </s> <s> Nendel riikidel on piisavalt hästi välja arendatud tugevad julgeolekustruktuurid , seal on suured ja kogenud terrorismivastase võitluse üksused , infovahetus on tõhus jne. </s> <s> Seega on usutav , et terroristide pilgud on nüüd pööratud nende riikide poole , kes on küll USA liitlased , kuid kes on suhteliselt kaitsetud . </s> </p>
<p> <s> Eesti iseenesest küll vaevalt terroristidele mingit huvi pakub , kuid meie nõrk koht peitub just selles , mille eest ka Mossad hoiatab : Eesti sadamates käib reisilaevu , mille pardal on Ameerika turistid . </s> <s> Hõivata laev on tunduvalt lihtsam kui proovida seda lennukiga . </s> </p>
<p> <s> Oleme näinud , kui hõlpsalt viivad enesetaputerroristid oma plaane ellu raudselt valvatavas Iisraelis . </s> <s> Tõepoolest , kõhe hakkab ... </s> </p>
<p> <s> Siin tuleb mängu veel üks nüanss . </s> <s> Hiljutine hõõrumine USA ja tema Euroopa liitlaste vahel näitas , et NATO uued riigid Tšehhi , Ungari ja Poola on palju Ameerika-meelsemad kui vanad liikmed . </s> <s> NATO uues laienemisvoorus tuleb juurde hulganisti Ida-Euroopa riike , kelle sümpaatia USA vastu on veelgi suurem - kas või tänutäheks selle eest , et just Washington on tugevasti toetanud nende liikmeks võtmist . </s> <s> Nende riikide seas on ka Eesti ning kindlasti ei ole see terroristidele teadmata . </s> </p>
<p> <s> <hi rend="rasvane"> NATOs on kindlam </hi> </s> </p>
<p> <s> Sestap on taas paslik korrata triviaalset tõde : Eesti ei saa ennast rahvusvaheliste ohtude eest enne kindlalt tunda , kui on lõplikult ühinetud meie eesmärgiks olevate majandus- ja julgeolekustruktuuridega - Euroopa Liidu ja NATOga . </s> </p>
<p> <s> Venemaa president Vladimir Putin võib küll demagoogiliselt väita , et NATO liikmeks olek ei suurenda kellegi julgeolekut , kuid me teame , miks ta seda räägib . </s> <s> Ja siin ei loe see , et NATOs olles ja ameeriklasi toetades võivad terroristid Eesti peale sagedamini mõelda kui praegu - võimalused ennast kaitsta on lihtsalt palju paremad . </s> </p>
<p> <s> Mõistagi ei tähenda NATO liikmelisus 100% garantiid kõikide ohtude eest , kuid see annab võimaluse sulanduda vastavatesse struktuuridesse , mis on omavahelist koostööd lihvinud aastakümneid . </s> </p>
<p> <s> Praegu aga ei jää muud üle , kui teha aktiivset koostööd partnerriikidega . </s> <s> USA ja NATO on seni kiitnud Eesti ja tema julgeolekustruktuuride koostöövalmidust terrorismivastases võitluses . </s> <s> Kiitus on muidugi kõrvale kena kuulata , kuid tuleb endale aru anda , et kui n-ö asjaks läheb , oleme üksinda liiga väikesed ja nõrgad , et efektiivselt reageerida . </s> </p></div3>
        </div2>
        <div2 type="rubriik">
          <head> Sõna sekka </head>
          <div3 type="artikkel"><head> Tont hirmutab , nemad naeravad </head>
<p> <s> <hi rend="kaldkiri"> 17.07.2002 <bibl> <author> Maarius Suviste </author> </bibl> </hi> </s> </p>
<p> <s> Eelmisel nädalal sai Soomes käidud , sealsete põllumeeste juures nende (turismi)talusid uudistamas . </s> </p>
<p> <s> Loomulikult sai talunikelt küsitud , mida kasvatate , miks kasvatate , kuidas üleüldse läheb . </s> <s> Kuid ei saanud pärimata jätta ka , kuidas selle Euroopa Liiduga siis on . </s> <s> Et öelge nüüd välja , millega euroliit teid kimbutab , hirmutab ja milliseid hulle seadusi-määrusi on täita tulnud . </s> </p>
<p> <s> Soomlastele sai räägitud , et Eestis tuleb muudkui neid euronõudeid täita , sest meie ametnikud tahavad nii . </s> <s> Et turismitalud peaksid kõik justkui ühe standardi järgi olema . </s> <s> Umbes nii , et magamisase peab just selline olema , et aken tohib olla nii suur , et aknakardinad peavad kõik ühesugused olema ja nii edasi . </s> </p>
<p> <s> Põhjanaabrid imestasid . </s> <s> Et mis asja . </s> <s> Mis karmid seadused ? </s> <s> Mis määrused ? </s> <s> Ei olnud meil midagi sellist enne liitu astumist , ei ole nüüdki . </s> </p>
<p> <s> Kuulnud , mis lahe taga naabrite juures toimub , tunnistas Helsingi lähedal asuva omapärase ja vanamoodsa Myllyniemi turismitalu perenaine Tuula Sorainen , et Eesti pingutab (euro)nõuete kehtestamisega üle ja see hakkab meie turismi arengut pidurdama . </s> <s> Kes see Eestisse ikka tulla tahab , kui kõik turismitalud on ühe standardi järgi tehtud - puudub originaalsus , ehedus ja vanamoodsus , mida ju tegelikult näha tahetakse . </s> </p>
<p> <s> Kas ei peaks korraks maha istuma ja nende nõuete üle rahulikult järele mõtlema ? </s> <s> Kuulaks vähemalt praegugi , mida teistel meile öelda on . </s> </p>
<p> <s> Või mida on veel vaja , et meie ametnikud mõistaksid , kuidas eestlaste üliagaruse ja Brüsseli ees kummardamise peale juba mõnda aega naerdakse . </s> </p></div3>
        </div2>
        <div2 type="rubriik">
          <head> Nädala nägu </head>
          <div3 type="artikkel"><head> Nädala nägu </head>
<p> <s> <hi rend="kaldkiri"> 17.07.2002 </hi> </s> </p>
<p> <s> <hi rend="rasvane"> Õiguskantsler Allar Jõks sai hakkama valitsuskoalitsiooni seljatamisega : Riigikohus tunnistas valimisliitudest loobumise põhiseaduse vastaseks . </hi> </s> </p>
<p> <s> <hi rend="kaldkiri"> Valmis Koljatite koostöös Taavetite-püüdmislõks aga juba tuli joostes õiglust nõudev Allar Jõks murdis lõksu katki - prõks ! </hi> </s> </p>
<p> <s> <hi rend="rasvane"> CONTRA </hi> </s> </p></div3>
        </div2>
        <div2 type="rubriik">
          <head> Loodus </head>
          <div3 type="artikkel"><head> Virtsus rajatakse tuuleparki </head>
<p> <s> <hi rend="kaldkiri"> 17.07.2002 </hi> </s> </p>
<p> <s> <hi rend="rasvane"> Saarlaste osaühing Roheline Ring rajab Virtsus Mere puiestee pikendusele praegu kolmest 0,6 megavatise võimsusega tuulejõujaamast koosnevat Eesti esimest tuuleparki . </hi> </s> </p>
<p> <s> Kui esialgu oli Rohelisel Ringil plaan tänavu Virtsus püsti panna kaks tuulejõujaama , siis nüüd on lõppjärgus kolme vundamentide tegemine . </s> </p>
<p> <s> “ Kolmas lisandus tööde käigus , ” ütles Rohelise Ringi juhatuse liige Ants Ink . </s> <s> “ Kolmanda maksis kinni Eesti Energia ja see on tema oma . ” </s> </p>
<p> <s> Üks tuulejõujaam võtab enda alla mõnikümmend ruutmeetrit maad . </s> <s> “ Leppisime nii kokku , et kõike , mida on võimalik säilitada , seda ka säilitame , ” ütles Ink . </s> </p>
<p> <s> Neljateistmeetrise läbimõõduga vundamendi taldmikest paari meetri kaugusel kasvavad edasi kadakad ja kannavad marju pihlapuud . </s> <s> Pärast taldmike pinnasega katmist ja haljastustööde tegemist jääb vundamentidest näha vaid pisike jupike . </s> </p>
<p> <s> Virtsu tuulepargi peatöövõtja on tuulikuid tootev ja kohale monteeriv Saksa firma Enercon . </s> <s> Tema peale jääb pärast tuulejõujaamade ekspluatatsiooni andmist kaheks aastaks ka nende tehniline järelevalve . </s> <s> Garantii on kaks aastat . </s> <s> Samas koolitab Enercon tuulikute edasiseks hooldamiseks välja kohaliku kaadri . </s> </p>
<p> <s> Ülejäänu - betoneerimistööd , juurdepääsuteede ehitamine jms - on OÜ Veemaailm INC rida . </s> <s> Seegi firma kuulub Saaremaa ettevõtjatele . </s> <s> Sobiva kvaliteedi- ja hinnasuhtega betoon toodi Tallinnast . </s> </p>
<p> <s> Pärast vundamentide kivistumist algavad montaažitööd . </s> <s> 63 meetri kõrguste tuulikute mastide lülid , 22 meetri pikkused tiivikulabad jms veetakse esmalt meritsi Tallinna ja sealt treileritega maanteed mööda Virtsu . </s> <s> Ühe tuulejõujaama kohaletoomiseks läheb vaja 11 treilerit . </s> <s> Tuulikud monteeritakse kraanade abil , ühe tuuliku monteerimine kestab viis päeva . </s> </p>
<p> <s> Tuulepark ühendatakse kaablite kaudu Eesti Energia Virtsu kõrgepinge alajaamaga , kust tuulest saadav elektrienergia tarbijatele suunatakse . </s> </p>
<p> <s> Tuulepargi nurgakivi pannakse augustis , voolu hakkavad Virtsu tuulejõujaamad andma septembris . </s> </p>
<p> <s> Seni annab Eestis tuulest elektrienergiat ainult üks , Taani riigilt kingituseks saadud 150 000kilovatine tuulik Hiiumaal Tahkuna poolsaarel . </s> <s> Kuna seda haldab sealne biosfäärikaitseala , on see näidisobjekt ja toodang pole antud juhul peamine . </s> <s> Küll aga Rohelisel Ringil Hanila vallas Läänemaal . </s> </p>
<p> <s> <hi rend="rasvane"> Tõnu Talvar </hi> </s> </p>
<p> <s> <hi rend="kaldkiri"> Samal teemal : “ Uus tuulejõujaam Läänemaale , ” ML , 17. jaanuar , “ Elektriveskid Läänemaale ” , ML , 21. jaanuar , “ Tuuleenergeetika rahatuultes ” , MM , juuni 2002 </hi> </s> </p></div3>
          <div3 type="artikkel"><head> Vana-Nurtus on turvauksega pesakastid </head>
<p> <s> <hi rend="kaldkiri"> 17.07.2002 <bibl> <author> Viio Aitsam </author> </bibl> </hi> </s> </p>
<p> <s> <hi rend="rasvane"> Looduses kehtivad looduse reeglid </hi> </s> </p>
<p> <s> Loodusemehed , isa ja poeg Lembit ning Kalev Tihkan rääkisid , et tänavu märkab looduses erilist liigirikkust . </s> <s> Näiteks liblikate seas . </s> <s> Kõik endise Velise metskonnahoone taga pärnaallees tühjalt seisnud pesakastid ja puuõõned on kuldnokkasid täis . </s> </p>
<p> <s> “ Teisel korrusel pärnade otsas elavad hakid ja kolmandal , kõige kõrgemal musträhn , kes kilkas seal terve kevade , ” kirjeldas asjade seisu metsamees Kalev Tihkan . </s> </p>
<p> <s> <hi rend="rasvane"> Köömen hakkas vohama </hi> </s> </p>
<p> <s> Märjamaa vallas Vana-Nurtu külas elav endine metsamees Lembit Tihkan rääkis aga , et see suvi on ebatavaliselt köömnerohke . </s> </p>
<p> <s> “ Tänavu on hein selline , et konn paistab välja . </s> <s> Õunasaak tuleb kehv , sest õitsemise ajal oli liiga külm . </s> <s> Üksikud õied jäid lehtede vahele . </s> <s> Sügisel on mõni õun , mis vaatab lehtede alt välja nagu metsavend , ” rääkis ta . </s> </p>
<p> <s> Samas on loodusliku köömne taimi kõikvõimalikud paigad täis . </s> <s> Kui need maha niita , kasvavad ädalasse uuesti . </s> <s> Niisugust rikkust Tihkan ei mäleta . </s> </p>
<p> <s> Vanasti käis ta köömneid korjamas umbes kilomeetri kaugusel , vanadel sööti jäänud põldudel , kus neid oli tänu metssigadele alati palju . </s> <s> Kui siga sööb köömnejuurikaid , pöörab ta ka maa ringi , valmistab pinnase uuele külvile ette . </s> </p>
<p> <s> “ Nüüd ma pole enam viitsinud korjata , ostan poest . </s> <s> Aga supi sisse saab sel aastal küll köömneid võtta omast õuest , ” kinnitas Lembit Tihkan . </s> <s> “ Tundub , et igal taimel on mingi peiteaeg . </s> <s> Hulk aega on kadunud , ja siis hakkab vohama . </s> <s> Mõne taimega võid seetõttu hätta jääda nagu mina ühe kollase vaarika sordiga . </s> <s> Tood aeda , aga pärast ei saa enam lahti , ilmub välja ootamatutes kohtades . ” </s> <s> <hi rend="rasvane"> Ilm muutub koos maastikuga </hi> </s> </p>
<p> <s> Linnuilm on Tihkani jutu järgi tänavu tavapärane . </s> <s> Pääsukesepojad tulid nagu ikka enne jaanipäeva pesast välja traadi peale istuma . </s> </p>
<p> <s> Aga aastakümnete jooksul on muudatused päris suured olnud . </s> <s> “ Kõik on seotud toitumistingimuste muutumisega . </s> <s> Näiteks põldpüül oli vanasti väga lahe elu . </s> <s> Aga nüüd pole tal suurte stepiväljade peal midagi teha , kui väikesi põllulappe enam pole , ” selgitas Tihkan . </s> </p>
<p> <s> Ta on linnuvaatlusi teinud 1956. a alates . </s> <s> Selle aja jooksul on ta rõngastanud 12 772 lindu . </s> <s> “ On umbes nii , et iga saja rõngastamise kohta tuleb üks taasleid . </s> <s> Mina sain viimase teate 1999. aastal . </s> <s> Rõngastasin jaanipäeva paiku must-kärbsenäpi , kes leiti oktoobris Strasbourg'is . </s> <s> Läks euroasja vaatama , aga üks kass murdis maha . ” </s> </p>
<p> <s> Näiteks siniraag , kes 50ndatel oli tavapärane lind ( Vana-Nurtu kandis hüüti teda roheliseks vareseks ) on peaaegu ära kadunud . </s> <s> Toonekurgi on tekkinud isegi nagu liiga palju . </s> </p>
<p> <s> “ Muidu poleks midagi , aga kui on konnavaesed aastad , lähevad kured jäneste ja siilide peale üle . </s> <s> Kord käisin kurge rõngastamas ja nägin , et pesa äär oli jänese- ning siilinahkadega vooderdatud . ” </s> </p>
<p> <s> Samas on 50 aasta jooksul juurde tulnud uusi liike , näiteks turteltuvi ja karmiinleevike . </s> <s> Karmiinleevike on rändlindudest üks viimaseid tulijaid . </s> <s> On kusagil lehestikus ja laulab oma nappi laulufraasi : “ Eks sa ise tea . ” </s> </p>
<p> <s> <hi rend="rasvane"> Süüa tahavad kõik </hi> </s> </p>
<p> <s> Lindude käitumisest räägivad ka pesakastid . </s> <s> Lembit Tihkan ütles , et kevaditi neid puhastades on ta leidnud värbkaku talviseid toiduladusid . </s> </p>
<p> <s> Tavapärane toiduvaru on olnud kuus-seitse leethiirt ja paar pöialpoissi . </s> <s> Pöialpoiss on meie ja kogu Euroopa kõige pisem lind , kes kaalub viis grammi . </s> </p>
<p> <s> “ Toiduvaruja ise saab rängalt petta , sest ta ei arvesta pesakasti ava mõõtudega . </s> <s> Pistab toidu august sisse ja mõtleb , et see on kindlas kohas . </s> <s> Aga ta ise on liiga tüse , et augu kaudu toitu kätte saada , ” rääkis Tihkan . </s> </p>
<p> <s> Vana-Nurtu kandi pesakastidel on turvauksed . </s> <s> See tähendab naelutatud plekilatakaid ümber pesakastiava , et rähn väiksemate lindude poegadele ligi ei pääseks . </s> <s> “ Kui on väga lihahimuline lind , siis ta muidugi raiub augu ka pesakasti allaserva . ” </s> </p>
<p> <s> Turvauksi pole vaja , kui piirkonnas suur-kirjurähnisid pole , aga Nurtu kandis on neid parajalt palju . </s> </p>
<p> <s> Lembit Tihkan on pesakaste turvanud ka seestpoolt . </s> <s> Ta lööb kasti siseseina , otse lennuava alla väikese liistu . </s> <s> “ Seda astet on vaja , et metsnugise käpp linnupoegadeni ei ulatuks . ” </s> </p>
<p> <s> Näiteks tihase vilja pesa võib nugis ühe tõmbega pesakastist välja tõmmata . </s> <s> Must-kärbsenäpi lehtedest pesas võivad pojad pääseda . </s> <s> Loom tirib lehti välja , aga linnupojad jäävad pesakasti põhja . </s> </p>
<p> <s> “ Ükskord nägin , kuidas pääsuke läks tihaste juurde pesakasti . </s> <s> Panin avale pulga ette ja tõstsin kasti katuse pealt ära . </s> <s> Tihasepojad olid alles pesas , pääsuke sättis ennast nende kõrvale magama , ” rääkis Lembit Tihkan . </s> </p>
<p> <s> <hi rend="rasvane"> Igaühel omad kombed </hi> </s> </p>
<p> <s> Üks huvitav lind on tema sõnul veel sukelpartide hulka kuuluv sõtkas . </s> <s> Kuigi üldiselt randade lind , pesitseb ta ka metsajõgedel ja järvedel . </s> </p>
<p> <s> “ Möödunud aastal vaatasin , kuidas ta oma poegi siit ära viis , ” jutustas Lembit Tihkan . </s> <s> “ Läks kahest tiigist läbi , kaheksa poega järel . </s> <s> Meie tiigis oli umbes tund aega paigal . </s> <s> Siis läks edasi , ju pidi lõpuks Valgu või Nurtu jõkke jõudma . </s> <s> Kirjanduse andmeil on nii , et kui tal jõkke jõudes on veel neli poega alles , on hästi läinud . </s> <s> Kui üks-kaks poega jääb teiseks aastaks elama , on väga hästi . </s> <s> Niisugune on lindude saatus . ” </s> </p>
<p> <s> Ta ütles , et tihtipeale üritab inimene sekkuda ja asju oma arusaamise järgi korraldada , aga võib need hoopis segi pöörata . </s> </p>
<p> <s> Lembit Tihkanil on endal aastatetagune kogemus : “ Ma läksin kord kanakulli pesa revideerima , aga seekord oli seal händkakk . </s> <s> Vaatasin , et udusulis kakupoeg on kase all maas , ja mõtlesin , et tuleb aidata , muidu võib mõni rebane ta ära süüa . ” </s> </p>
<p> <s> Kui hakkas kakupoega suure kännu otsa tõstma , ründas vanalind teda selja tagant . </s> <s> “ Sain selgeks , et mina lähen nüüd oma teed ja sina vaata , kuidas ise hakkama saad . </s> <s> Pärast lugesin raamatutest , et neil ongi niisugune alalhoiuins-tinkt - kohe , kui jalad kannavad , lähevad pesast välja ja laiali . </s> <s> Et vähemalt üks jääb siis ikka järele . ” </s> </p></div3>
        </div2>
        <div2 type="rubriik">
          <head> Ilm </head>
          <div3 type="artikkel"><head> Ära aja udu ! </head>
<p> <s> <hi rend="kaldkiri"> 17.07.2002 </hi> </s> </p>
<p> <s> <hi rend="rasvane"> Kui jumal naeratab , siis paistab päike . </hi> </s> <hi rend="rasvane"> <s> Kui on udu , siis ta suitsetab </s> </hi> </p>
<p> <s> Sageli öeldakse : udu kui mannapudru . </s> <s> Lastel on õigus - vahel on udu tõesti nii paks , et tõsta või lusikaga . </s> <s> Kui palju putru võib mõnele olla vastik , siis ohtralt udu on isegi ohtlik . </s> <s> Siil või karu udus on küll armsad multifilmides , kuid mitte maanteel . </s> </p>
<p> <s> <hi rend="rasvane"> Nõiad ilmuvad udust </hi> </s> </p>
<p> <s> Udu on üks salapärasemaid nähtusi meie ilmas . </s> <s> Nõiad on ikka ilmunud udust , poliitikute põhitegevus on udutamine - vähemalt arvab rahvas nii . </s> <s> Kui soovitakse kellestki lahti saada , on moodne öelda “ tõmba uttu ” . </s> </p>
<p> <s> Põhimõtteliselt on udu maapinna lähedal olev pilv , mis koosneb tibatillukestest veepiisakestest läbimõõduga 0,001 -0,05 mm . </s> <s> Vaid tugeva pakase korral moodustub udu jääkristallidest . </s> </p>
<p> <s> Udu on mitu liiki . </s> <s> See , mis meile sügiseti muret tekitab , on nn advektiivne udu , mis tekib sooja niiske õhumassi liikumisel jahedama maapinna kohale . </s> <s> Soojemal aastaajal esineb rohkem kohalikku radiatsiooniudu , mis tekib madalamates kohtades , näiteks heinamaadel jahedal rõskel õhtul . </s> <s> Auramisudu on näha sügisel veekogude kohal . </s> </p>
<p> <s> Meteoroloogias algab udu märkimine , kui nähtavus langeb alla 1000 m. </s> <s> Kui nähtavus kahaneb alla 50 m , annavad ilmajaamad aga juba eriti ohtliku udu hoiatuse . </s> </p>
<p> <s> 19. novembril 1957 katkes Tartus liiklus , kuna Emajõe orus langes nähtavus udu tõttu 4-6 meetrini . </s> <s> 12. veebruaril 1996 sõitis Põhja-Itaalias udus üksteise otsa vähemalt 250 autot , kohapeal sai surma 11 inimest . </s> <s> Soovitust sõita udu ajal eessõitja stopptulede järgi aga ei maksa kuulda võtta - üks mees jõudis nii toimides võõrasse garaaži . </s> </p>
<p> <s> Meremehed peavad udu veelgi ohtlikumaks kui tormi - sadu laevu on põhja läinud küll karile joostes , küll kokku põrgates jäämäe või teise laevaga . </s> <s> Põhjapoolsetel meredel on udu sageli , sooja Golfi hoovuse ja külma Põhja-Atlandi kokkupuute alal on aga pea alati udune . </s> </p>
<p> <s> Mereröövlist admiral Drake eksles 1579. a peaaegu kuu aega Ameerika läänerannikul paksus udus . </s> <s> Seetõttu avastati suurepärane San Francisco laht alles kaks sajandit hiljem . </s> </p>
<p> <s> Eestis on novembris keskmiselt 5-6 udupäeva , kuid mõnel aastal on pea pooled päevad udused olnud . </s> <s> Tartumaal on kõige rohkem udupäevi oktoobris-novembris , Vilsandi saarel aprillis . </s> <s> Udune kant on Viljandi ümbrus , kus järve ja oja mõjul hõljub seda aastas vahel üle 400 tunni . </s> </p>
<p> <s> <hi rend="rasvane"> Udust saab sudu </hi> </s> </p>
<p> <s> Maailmas on tuntuimad muidugi Londoni udud . </s> <s> Sageli seguneb udu suitsu või heitgaasidega ning tekib nn sudu ( suits+udu ) . </s> <s> Juba paar sajandit on londonlasi kummitanud oht , et mõnel päeval pole enam õhku hingata , selle asemel hõljub majade vahel “ hernesupp ” - rohekaskollane segu suitsust , väävliühendeist ja vähesest hapnikust . </s> </p>
<p> <s> Detsembris 1952 ei jätkunud Londonis enam lilli ja kirste - sudu tõttu suri umbes neli tuhat inimest , põhiliselt vanad ja lapsed . </s> <s> Diagnoos : bronhiit või kopsupõletik . </s> </p>
<p> <s> Lameda lohu põhjas asuvad Mexico ja Los Angeles kannatavad põhiliselt autode heitgaaside ja päikesekiirguse koosmõjul tekkiva nn fotokeemilise sudu tõttu . </s> <s> Uuringud on näidanud , et linnade õhule mõjub igasugune tossutamine - Los Angeleses olevat 6% sombust tingitud sigareti- ja lihagrillimise suitsust ! </s> <s> Sudu allikad on sageli ka metsatulekahjud . </s> </p>
<p> <s> Teise maailmasõja lõpuaastatel hajutati sõjalennuväljadel udu lõkete põletamisega . </s> <s> Tugevamat efekti annab tänapäeval kasutatav reaktiivmootorite töötamine lennuraja lähedal või kemikaalide ( isegi uriini ! ) puistamine õhku . </s> <s> Muidugi on see väga kallis lõbu . </s> </p>
<p> <s> Endiselt on lennujaamade sünoptikute raskemaid ülesandeid nähtavuse ennustamine päevadel , kui on eeldusi udu tekkeks . </s> <s> Võib ette kujutada nende reisijate meeleolu , kes udusel jõululaupäeval 1964 sattusid New Yorgi või Bostoni asemel Montreali või Dallasesse . </s> </p>
<p> <s> Sõjas aga on udu võimas kaitse . </s> <s> 1943 võttis USA häguse ilmaga ette Alaskal Kiska saare tagasivallutamise . </s> <s> Saart ründas sada laeva ja lennukit , kokku 34 000 meest . </s> <s> Jaapanlaste asemel leiti udus vaid neli koera . </s> <s> Omade tuli tappis 22 meest . </s> </p>
<p> <s> <hi rend="rasvane"> Ain Kallis </hi> </s> </p></div3>
        </div2>
        <div2 type="rubriik">
          <head> Elu </head>
          <div3 type="artikkel"><head> Vanaemad avasid kihelkonnapäeva </head>
<p> <s> <hi rend="kaldkiri"> 17.07.2002 <bibl> <author> Viio Aitsam </author> </bibl> </hi> </s> </p>
<p> <s> <hi rend="rasvane"> Keset selle suve küla- , kooli- ja suguvõsakokkutulekuid pidas Juuru kihelkond kolmandaid kihelkonnapäevi </hi> </s> </p>
<p> <s> “ Kui juba kolmas kord , siis on see traditsioon , ” rääkisid kihelkonnapäeva avajad hästi korda tehtud Ingliste mõisapargis . </s> </p>
<p> <s> Ka see on tava , et iga kord avatakse päevad kihelkonna eri piirkonnas . </s> <s> Paekivist laotud laululaval laulsid rahvariides naised ja pargiteel sõidutas hobusemees kuljuste kõlisedes lapsi . </s> </p>
<p> <s> <hi rend="rasvane"> Emad rahva ette </hi> </s> </p>
<p> <s> Ingliste külavanem Aare Hindremäe kutsus kõigi emade auks lippu heiskama kolm ema , kes esindasid Ingliste , Pae ja Lau küla . </s> </p>
<p> <s> Neist kaks , Linda Meinberg ja Vilma Lepikult , olid , nagu hiljem selgus , kaheteistlapselisest perest pärit õed . </s> </p>
<p> <s> “ Mina olen oma suguvõsas praegu kõige vanem elus olija , ” rääkis Linda Meinberg , kellel on 6 last , 16 lapselast ja 16 lapselapselast . </s> <s> “ Mu kõige noorem poeg Märt elab kodus Pae külas ja temal on viis last , neist neli poega . ” </s> </p>
<p> <s> Vilma Lepikult ütles , et temal on 5 poega ja 10 lapselast , kellest kõige vanema ja kõige nooremaga on ta eriti rahul . </s> <s> Praegu kodus Ingliste külas järeltulijaid pidevalt ei ela . </s> </p>
<p> <s> “ Igaühel on oma elu eesmärk , mis me neist segame . </s> <s> Hea , et nad meid vaatamas käivad , ” ütles abikaasa Lennart Lepikult , kes on elupõline agronoom . </s> </p>
<p> <s> <hi rend="rasvane"> Rohkem tööd </hi> </s> </p>
<p> <s> Tänapäeva külaelu kohta ütles Linda Meinberg : “ Praegu ikka hädaldavad veel , aga nälga pole keegi surnud . ” </s> </p>
<p> <s> Ta soovitas kõigil rohkem tööd teha , kuna töö on see , mis elu edasi viib . </s> <s> “ Ma toonitan seda iga päev , kuigi noored on sellest võibolla juba tüdinenud . ” </s> <s> Tema arvates ei tehta tänapäeval nii palju tööd kui vanasti . </s> <s> Kolhooside aegu oli palju viilimist ja on ka nüüd . </s> </p>
<p> <s> “ Meil talus hakkas vanasti heinaaeg poolest ööst , aga nüüd minnakse alles lõunast heinamaale . </s> <s> Kuhu see kõlbab ? ” hurjutas Linda-proua . </s> </p>
<p> <s> Vilma Lepikult , kes on varsti juba 55 aastat abielus olnud , soovitas noorematele naistele , et pidagu ikka vastu , ärgu pirtsutagu ja ärgu mingu lahku , vaid hoidku oma abielu . </s> </p>
<p> <s> “ Ega ma õpetada kedagi saa . </s> <s> Tänapäeva naised on nii haritud , minu miniad ka . </s> <s> Nad on nii targad ! </s> <s> Aga soovitada ikka saab , ” ütles Vilma Lepikult . </s> </p>
<p> <s> Üldisemalt leidis ta , et eks igaüks leia oma tee . </s> <s> “ Isa kurdab , et põllumeest ei tule meie omadest kellestki . </s> <s> Eks elu ole oma keerdkäike teinud . </s> <s> Kõik otsivad ju raha , põllumajandus on aga kõige mahajäänum ja odavam töökoht . ” </s> </p>
<p> <s> Kihelkonnapäevad jätkusid loengute , jututubade , ringsõitude ja meelelahutusega kaks päeva . </s> </p></div3>
          <div3 type="artikkel"><head> 4H laager - mõnus paik tegutseda </head>
<p> <s> <hi rend="kaldkiri"> 17.07.2002 </hi> </s> </p>
<p> <s> <hi rend="rasvane"> Maanoored pidasid Pärnumaal kümnendat korda suvepäevi </hi> </s> </p>
<p> <s> Kullimännikul paistab õhtune päike . </s> <s> Laager hingab omas rütmis . </s> <s> Kirju telkidemeri on matnud poole laagri pindalast . </s> </p>
<p> <s> Puude vahel sibavaid inimesi ühendavaks elemendiks on kollane 4H logot kandev rätik - see on kas peas , kaelas või põlve ümber . </s> <s> Kes rätikut kannab , peab täitma ka nelja tingimust : hoidma sõpru , hoidma tervist , hoidma kodukohta , õppima tegutsedes . </s> </p>
<p> <s> Helipuldi krigin ja mikrofoni kiiksumine katkestab puhkuseidülli . </s> </p>
<p> <s> Lavale on astunud üllatuskülaline ansambel Kala . </s> </p>
<p> <s> <hi rend="rasvane"> Osavõtjaid mitmelt maalt </hi> </s> </p>
<p> <s> Pärnumaa Kullimänniku puhkebaasi on 10.-14. juulini Eesti 4H suvepäevadele kogunenud 355 noort ja 60 vabatahtlikku kasvatajat üle Eesti . </s> <s> Lisaks on rahvusvahelise maanoorte vahetuse programmi IFYE kaudu kohale sõitnud kaks osavõtjat USAst ja Šveitsist . </s> </p>
<p> <s> Eesti 4H juhataja on Küllike Altenberg , kes noorsootööd teeb juba 1987. aastast . </s> <s> Mändide vahel tuhisedes lehvitab ta vankrit lükkavale naisele ja selgitab mulle , et laagri noorimad liikmed on 1,5 kuused kaksikud . </s> <s> “ On inimesi , keda siia tulemast ei takista mitte miski . ” </s> </p>
<p> <s> Esimesel päeval avati laager ja peeti staaride õhtut , kus iga laps sai kehastada oma lemmikut . </s> <s> Täna töötatakse töögruppides , homme on spordipäev . </s> <s> Laupäeva teema on “ ECO 2002 ” ehk “ Keskkonnasäästlik mõtteviis noorteni ! ” . </s> <s> Pühapäeval algab kojusõit . </s> </p>
<p> <s> “ Meil on toredad sponsorid , kes lapsi õpetavad , ” kinnitab peamiselt rahataotluste ja projektidega tegelev Küllike õnnelikult . </s> </p>
<p> <s> “ Sageli arvatakse , et tahame ainult raha . </s> <s> Ei taha ! </s> <s> Lapsed tahavad nänni . ” </s> </p>
<p> <s> Nii tuligi Avoni esindaja küünemaalingut ja nahahooldust õpetama , Hansapank viib läbi investeerimise ja säästu kursuse . </s> <s> Kuldlõvi tegeleb toitlustamisega . </s> <s> Fotograafia nippe õpetab Jüri Vlassov , tantsu Jüri Nael . </s> <s> Lisaks veel indiaani kunsti , looduse ja fantaasia , diskori , enesekaitse , esmaabi , teatri , kokanduse jm töötoad . </s> </p>
<p> <s> Kokku saab päeva veeta 19 viisil . </s> </p>
<p> <s> “ Vahel ikka teeme kurja häält , aga ega noomimine kuhugi vii . </s> <s> Meil on omad vabatahtlikud , kes lastega tööd teevad . </s> <s> Noort noomib ikka noor . </s> <s> Nii küll pole , et tuleb kuri tädi , käed puusas ja pahandab , ” seletab Küllike korra hoidmise põhimõtteid . </s> </p>
<p> <s> Pikkjärve tüdruk Kristiina ( 18 ) leiab , et kasvatajad on täitsa asjalikud . </s> <s> “ Nad tunnetavad piire . </s> <s> Kui on vaja õiendada , siis ikka teevad seda . </s> <s> Üritustest osa võtma ei pea , aga soovitatav on . ” </s> </p>
<p> <s> Kristiinal on hea meel , et 4H laager on leebem kui kodutütardel . </s> <s> “ Seal algas öörahugi kell kaksteist öösel , siin aga kell üks . ” </s> <s> Laagri põhimõtted on piiga meelest õiged ja inimesed on seal sõbralikud . </s> </p>
<p> <s> Soomest on üle võetud katusealune suitsunurk , millega tagatakse männimetsa tuleohutus . </s> </p>
<p> <s> Noorsootöö on pannud juhataja Küllikese silmad särama . </s> <s> “ Loodan , et kui ma kunagi juhtimise lõpetanud olen , ütlevad need noored mulle tänaval vastu tulles endiselt tere . ” </s> </p>
<p> <s> Noorsoo- ja kultuuritöö rikkaks ei tee , aga juba lapsed ise on Küllikese arust suur rikkus . </s> <s> “ Tõenäoliselt saavad nad alles aastate pärast aru , mida neile 4Hsse kuulumine on andnud . ” </s> </p>
<p> <s> Laagrisse tulla saavad kõik , kes tahavad . </s> <s> Viie päeva toidu eest tuleb maksta 350 krooni , muu on tasuta . </s> </p>
<p> <s> “ Paraku on seegi summa paljudele peredele takistuseks saanud . </s> <s> Näiteks just Narva kandist on kuulda olnud , et tööpuuduse tõttu pole võimalik last laagrisse saata , ” tõdeb Küllike Altenberg . </s> </p>
<p> <s> <hi rend="rasvane"> Sa pead mõtlema häid mõtteid ! </hi> </s> </p>
<p> <s> Jõgevamaa 4H tüdrukud Triin ( 14 ) ja Anni ( 14 ) on suvelaagris juba kolmandat aastat . </s> </p>
<p> <s> Praegu silub Triin viimast korda oma äsja valminud indiaani kodukaitsjat , et see siis näituseks üles seada . </s> <s> Kodus kavatseb ta oma meistritöö voodi kohale riputada . </s> <s> “ Ma usun sellistesse asjadesse , ” selgitab tüdruk , miks ta valis just indiaani töötoa . </s> </p>
<p> <s> Anni kirjeldab , kuidas käsitöökunstnik ja laagri töötoa juhendaja Reti Üpraus neile indiaanlaste ajaloost rääkis ning õpetas meisterdama indiaanipäraseid kaelaehteid ja kodukaitsjate pesataskuid . </s> </p>
<p> <s> “ Indiaanlased ja eestlased on hämmastavalt sarnased ! </s> <s> Vaibamustrid , kindakirjad , sümbolid , ruudud , ringid - need on kõikidel vanadel rahvastel olemas . </s> <s> Me oleme nad lihtsalt ära unustanud , ” räägib Reti Üpraus , kes aitab lastel endas ürgset alget avastada . </s> </p>
<p> <s> Indiaani töötoas valitseb põhitõde , et kogu meisterdamise aja peavad sind saatma head mõtted . </s> </p>
<p> <s> Laagriülem ja 4H volikogu esimees Anu Kersalu on kõva käe ja suure südamega naine , kes ühendusega on seotud alguspäevadest saadik . </s> </p>
<p> <s> “ Päriselus ” Uulu põhikooli õpetaja ja huvijuht peab 4H eeliseks maalastele orienteeritust . </s> <s> “ Tahame last oma koduga siduda ja nõnda maaelu edendada . </s> <s> Oma kodukülast algab kõik . </s> <s> Kui laps seda korras peab ja austab , on tal hilisemas elus lihtsam . ” </s> </p>
<p> <s> 4H olulisust mõistavad valladki , kes lastele laagrisse sõiduks bussid muretsesid . </s> <s> Ühendust toetab ka põllumajandusministeerium . </s> </p>
<p> <s> Kersalu peab tähtsaks vabatahtlike tööd , kes praeguses nii ratsionaalses maailmas tasuta oma jõudu kulutavad . </s> <s> “ Enamik neist , kes meiega koostööd teevad , on kultuuritöötajad ja huvijuhid . </s> <s> Vabatahtlikkus on ju kena küll , aga maal inimeste palk seda sageli välja ei kannata . ” </s> </p>
<p> <s> Sara ( 24 , pildil ) elab USAs Connecticutis ja tema on see tüdruk , kes tuli Eestisse rahvusvahelise programmi raames . </s> </p>
<p> <s> Ta saabus juba 26. juunil ja on nüüdseks avastanud , et Eestis elavad inimesed üllatavas kooskõlas loodusega . </s> <s> Eelmisel nädalal käis ta oma vahetusperega metsas mustikal , lõikas saunavihtu ning korjas pärnaõisi . </s> <s> Midagi sellist neiu varem kogenud polnud . </s> </p>
<p> <s> “ Lapsed siin laagris nii palju ei räägi inglise keelt , küll aga täiskasvanud . </s> </p>
<p> <s> See on mul alles teine päev siin . </s> <s> Ma olen veidras eagrupis , natuke liiga vana ja natuke liiga noor , aga küll asi laabub , ” on Sara kindel . </s> </p>
<p> <s> Indrek ( 13 ) on laagrisse tulnud Narvast . </s> <s> Tema tahaks , et oleks natuke rohkem tegevust . </s> <s> Täna käis ta enesekaitse trennis . </s> <s> “ Alguses lendasin , pärast istusin , ” kirjeldab ta . </s> </p>
<p> <s> Piiranguid on laagris päris palju , aga poiss mõistab , et need on põhjendatud . </s> <s> “ Näiteks ei tohi üksi ujuda ja iga ropu sõna eest tuleb korjata kümme käbi , ” seletab ta naerdes . </s> </p>
<p> <s> <hi rend="rasvane"> Ring saab täis </hi> </s> </p>
<p> <s> Ansambli Kala eemalt kiikav koreograaf Jüri Nael on elav näide sellest , kuidas ring saab täis . </s> <s> Kunagi käis ta suviti laagris õpilasena , nüüd on siin õpetajana . </s> <s> “ Minu grupis olid paraku kõik tüdrukud . </s> <s> Poisse polnud . </s> <s> Nende jaoks on kuumad sõnad break ja hiphop , ” selgitab Lopezi muusika järgi kava teinud noor õpetaja poiste vähest tantsuhuvi . </s> </p>
<p> <s> “ Korraldus on laagris väga hea , ” kiidab Nael . </s> <s> “ Teisiti ei saakski olla , sest laagri vanem Anu Kersalu on inimene , kes lihtsalt ei lase ebatarvilikel asjadel juhtuda . </s> <s> Kõik jookseb filigraanselt . </s> <s> Noored on väga hea järelevalve all . </s> <s> See pole karm ja pedagoogiline , lihtsalt reeglid tehakse nii iseenesestmõistetavaks , et probleeme ei teki . ” </s> </p>
<p> <s> Kõige selle alus on Jüri Naela meelest oskus läheneda asjadele noorte tasandilt . </s> </p>
<p> <s> “ Meil on üks suur mure , ” pihib Anu Kersalu . </s> <s> “ Tahaksime kuidagi lapsi ära väsitada ! </s> <s> Eile käis pidu kella neljani , aga kuue paiku tulevad esimesed juba hambaid pesema . </s> <s> Kasvatajad peavad seega kogu aeg üleval olema . ” </s> </p>
<p> <s> Kuna järgmisel päeval on plaanis spordipäev , siis on vaja virget meelt . </s> <s> Otsustatakse Valgeranda ujuma minna , seal saavad poisid ja tüdrukud loodetavasti energia välja rabeldud . </s> </p>
<p> <s> Õhtul , kui kogu laager lava ette koguneb , algab töögruppide päevatöö tutvustus . </s> <s> Plaksutused ja soojad hüüded teevad ka kõige aremad julgeks . </s> </p>
<p> <s> Põlema läheb publik “ Põdra majal ” põhineva estraadikava peale . </s> </p>
<p> <s> Taevas aga ujuvad musta värvi pilved ja öö tõotab äikesevihma . </s> </p>
<p> <s> “ Ärge sattuge paanikasse , ” juhendab lavale astunud Anu Kersalu kindlal häälel . </s> <s> “ Kui vihm tugevaks läheb , kolime lakka magama . </s> <s> Seal on küllalt ruumi . </s> <s> Ja teadke , et ma armastan teid kõiki ! ” </s> </p>
<p> <s> <hi rend="rasvane"> Mis on 4H ? </hi> </s> </p>
<p> <s> 4H liidab endas 7-28aastasi maal elavaid ja tegutsevaid noori . </s> <s> Töö seisneb klubitegevuses üle terve Eesti , kord aastas kohtutakse suvelaagris . </s> <s> 4 h-d sümboliseerivad nelja harjumust : hoida sõpru , hoida tervist , hoida kodukohta , õppida tegutsedes . </s> <s> ( Inglise keeles algavad kõik sümboliteks valitud sõnad h-tähega . ) </s> </p>
<p> <s> USAs alguse saanud ja Eestis 1991. a loodud 4H teeb koostööd ka teiste riikidega . </s> </p>
<p> <s> <hi rend="rasvane"> Moonika Siimets </hi> </s> </p></div3>
          <div3 type="artikkel"><head> Võru folkloorifestival küttis ilma ja südamed kuumaks </head>
<p> <s> <hi rend="kaldkiri"> 17.07.2002 <bibl> <author> Rein Raudvere </author> </bibl> </hi> </s> </p>
<p> <s> Võrukesed ei kujuta suve ilma folkloorifestivalita enam kuidagi ette . </s> <s> Isegi puhkused üritatakse nii sättida , et juuli keskpaigas neli päeva kodus olla ning kuulata-vaadata laule , tantse ja pillilugusid laiast maailmast . </s> <s> Nagu varemalt , nii pakkusid seegi kord 11.-14. juulini eestlaste kõrval oma rahvakunsti kümmekonna riigi esinejad . </s> </p>
<p> <s> <hi rend="rasvane"> Maavanem indiaanlastega suitsusaunas </hi> </s> </p>
<p> <s> Esinejate geograafia aina laieneb , 27. riigina astus tänavu Võrus üles folkloorirühm Jugoslaaviast . </s> <s> Kaugeimad külalised aga tulid USAst , indiaanlased New Mexico osariigist . </s> <s> Indiaanlased kasutasid ka võimalust meie suitsusauna proovida ning vihtlesid koos maavanem Mait Klaasseniga . </s> <s> Muide , saun on indiaanlastelgi au sees , usk käsib neil saunas vähemalt neli korda laval käia . </s> </p>
<p> <s> Saun oligi festivali läbiv teema . </s> <s> Varasematel kordadel on selleks olnud vanarahvale tähtsad tuli , kaevuvesi ja kiigetavad . </s> <s> “ Arvatavasti 10. festivalil on nad kõik koos , ” unistas festivali peakorraldaja Peeter Laurson . </s> </p>
<p> <s> Küllap tuleb siis ava- ja lõppkontsert juba Kubja lauluväljakul maha pidada . </s> <s> Senine peokoht Kandle aed kipub publikule väikseks jääma . </s> <s> Tänu lisatribüünidele mahtus seekord üle kahe tuhande huvilise hädavaevu korraga ära . </s> </p>
<p> <s> “ Kaks fantastilist asja oli , ilm ja rahvas , 30kraadise kuumaga läksid isegi päevased kontserdid pealaval täismajale , ” võis festivali lõppkontserdi eel Laurson mõlemat peo peategelast - ilma ja rahvast - kiita . </s> </p>
<p> <s> Kõige kuumema aplausi teenisid oma elurõõmu ja särtsuga lasterühmad Gruusiast ja Ukrainast . </s> <s> Iseäranis köitis vaatajaid Võru festivalide läbi aegade noorim osavõtja , kolmeaastane Marina Kõreljuk Kiievi laste rahvatantsurühmast Bereginka . </s> <s> Marina laulis , tantsis ja mängis võrdselt teistega . </s> </p>
<p> <s> “ See on Marina esimene festival , kollektiivi tuli ta aga juba poolteise aasta eest , aasta ja kaheksa kuu vanuselt , ” rääkis ansambli juht . </s> </p>
<p> <s> Marinal oli kaasas vanaema Vira Dovgaljuk , kes tirtsuga Kiievis proovidel käib ja hoolitseb kõigiti tema eest . </s> <s> “ Ta on vanaema suure tähega , ” sõnas ansambli juht . </s> </p>
<p> <s> <hi rend="rasvane"> Vaimustus eesti talust </hi> </s> </p>
<p> <s> Kõige lähemad esinejad tulid Võrru Pihkvast , ansambel Skaz . </s> <s> “ Nad , kurivaim , leidsid majutuskoha lähedalt isegi kukeseeni , ” ei jõudnud nende giid Helvi Moppel venelaste head nina seente leidmisel praegusel seenetühjal ajal ära kiita . </s> <s> Esinemiste vaheajal tutvusid pihkvalased Mart Timmi Jaagumäe taluga Navi külas . </s> <s> Iseäranis vaimustuses olid nad talu eurotapamajast . </s> <s> Neile oli see kui muinasjutt . </s> </p>
<p> <s> Kolmas festival järjest tantsisid huvilised ühiselt Võru tänavatel - seekord “ Kolonntantsu ” . </s> <s> Tantsuhimulisi kogunes taas oma paar tuhat . </s> </p></div3>
        </div2>
        <div2 type="rubriik">
          <head> Kultuur </head>
          <div3 type="artikkel"><head> Noored mängivad tõepäraselt ehedat elu </head>
<p> <s> <hi rend="kaldkiri"> 17.07.2002 </hi> </s> </p>
<p> <s> Loksa noortekeskuse ja poe lähedal seisab Merle Karusoo koos sel kevadel lavakunstikooli lõpetanud noorte näitlejatega . </s> <s> On 13. juuli keskpäev . </s> </p>
<p> <s> Kohe algavad noortekeskuse ümbruse prahist puhastamise talgud , seejärel aga Karusoo trupi tasuta vabaõhuetendus “ HIV ” Loksa koolimaja õuel . </s> </p>
<p> <s> <hi rend="rasvane"> Kellele mängitakse ? </hi> </s> </p>
<p> <s> Loksa rahvas ei näi toimuvast suurt midagi teadvat . </s> <s> “ Pole kuulnudki , ” ütleb üks kohalik naine . </s> </p>
<p> <s> Tõsi , noortekeskuse ukse siseküljel on väike asjakohane trükitud teade , kuid see näib olevat ka ainuke . </s> <s> Etenduse paika pole märgitud , kuna see selgub alles kolm tundi enne algust . </s> <s> Pealegi näib keskus olevat vene noorte päralt , kes eesti keelt ei oska ja “ HIVi ” vaatama ei tule . </s> </p>
<p> <s> Noortekeskuse projektijuht Mihkel Tiks : “ Kümme aastat pole Loksal venelastele eesti keelt õpetatud . </s> <s> Koolitundide kasutegur on null . </s> <s> Loksa venelased ei oska eesti keelt . </s> <s> Kohalik võim ei soovi ka , et nad oskaksid . </s> <s> Tahtsin siia keelekümbluse klassi luua , aga seda ideed ei toetatud . </s> <s> Keeleprobleem on siin terav , mass on umbkeelne . ” </s> </p>
<p> <s> <hi rend="rasvane"> Nagu elust endast </hi> </s> </p>
<p> <s> Eestlasi on sealkandis 30% ja vahest oleks nende jaoks siiski reklaami vaja olnud . </s> <s> Tund aega enne algust sätivad kohalikud poisid kesklinna suure kiiruga tehtud plakati suveetenduse toimumisest koos mängupaigale suunavate nooltega . </s> <s> Mihkel Tiksi sõnul on lähiümbruse külades kuulutused siiski üleval . </s> </p>
<p> <s> See on Tiksile teine ettevõtmine koos Karusoo tiimiga . </s> <s> Tartu rahu aastapäevaks valmis siin integratsiooniprojekt “ Kes ma olen ” , kus tegid kaasa vene lapsed ja üks eestlane . </s> </p>
<p> <s> Talgulisi pole just palju , vahest kümmekond . </s> <s> Noortekeskust ümbritsevate suurte põõsaste alused on prahti paksult täis . </s> <s> Pole ka ime , läheduses pole näha ühtki prügikasti . </s> </p>
<p> <s> Sel ajal kui peamiselt mujalt saabunud talgulised katkisi pudeleid , konservikarpe ja tühje suitsupakke mustadesse kilekottidesse topivad , mängivad kohalikud vene noored noortekeskuses piljardit . </s> </p>
<p> <s> Korraks tulevad nad siiski appi suuri lömmis jalgrattahoidjaid prügiautole tõstma . </s> <s> Seejuures saab üks poistest jalasäärde sügava lõikehaava . </s> <s> Puhastame haava ja paneme plaastri peale . </s> </p>
<p> <s> Ühtäkki torkab pähe kummaline paralleel peatselt algava “ HIV ” etendusega : seal abistavad eesti noorukid verist vene tüdrukut , kes osutub aidsihaigeks . </s> <s> Ega ometi too poiss siin ... ? </s> <s> No ei usu . </s> </p>
<p> <s> Etenduse alguseks koguneb päikeselõõsas mänguplatsile piinlikult vähe inimesi . </s> <s> Asi hilineb ja tasapisi imbub rahvast juurde . </s> <s> Etenduse lõppedes võib imestada , et see 50-60pealine rahvahulgake nii võimsa aplausi suudab välja pigistada . </s> <s> Kuid on ka , mille peale plaksutada . </s> </p>
<p> <s> Nii elusat lavastust kui see Merle Karusoo tekstil põhinev , tema lavastatud ja noorte näitlejate mängitud lugu ei näe just tihti . </s> <s> See on tükike ehedat elu tänastest noortest , samas mõtestatud elu , mis ühtaegu ka kunst on . </s> </p>
<p> <s> See pole dokumentaallavastus , nagu on olnud Karusoo mitu varasemat intervjuudel või muul dokumentaalsel materjalil põhinenud tööd . </s> </p>
<p> <s> Sellel näidendil on lugu ja arenevate karakteritega tegelased . </s> <s> Kuid oma eheduses mõjub ta dokumentaalsena . </s> <s> Lugu räägib neljast VIII klassi poisist , sõpradest , kes leiavad endal veenid läbi lõiganud tänavalapse ja lastekodutüdruku Veera . </s> <s> Tüdrukut abistanud ja tema verega kokku puutunud poisid seisavad silmitsi aidsi nakatumise võimalusega . </s> </p>
<p> <s> <hi rend="rasvane"> Midagi rohkemat </hi> </s> </p>
<p> <s> Poisid tõsinevad , tüdruku saatus puudutab neid . </s> <s> Karusoo näidendi väärtuste hulka kuulub , et see ei jää kitsalt aidsivastaseks propagandaks . </s> <s> Aidsijuhtumit kasutades räägib see 12-15aastaste poiste elupildi avardumisest ja muutumisest , vastutuse kasvust , mehistumisest . </s> </p>
<p> <s> Kuna näidendis kujutatud poiste tuum on terve ja süda on õigel kohal - tahe ja karakter on küll mõnel nõrgem , mõnel tugevam - , kujunevad nende väärtushinnangud lõpuks heas ja õiges suunas . </s> <s> Seda tihti sõprade abil ja mõjutusel . </s> </p>
<p> <s> Loo toonus on tugevalt positiivne , lavastuse finaal katarsislik . </s> <s> Nii et kui algul võib noorte väga tõepärane släng ja väljendusviis ehk eakamat inimest häirida , siis lõpus hoomavad oletatavasti kõik parimas mõttes tugevat kasvatuslikku efekti . </s> </p>
<p> <s> Samas on Karusoo oma tekstiga ja noored näitlejad oma mänguga loonud nii tõepärase ilustamata atmosfääri , kujundanud nii koomilisi ja vaimukaid situatsioone , et lavastusse peidetud õpetuseiva ei mõju moraalilugemisena . </s> </p>
<p> <s> <hi rend="rasvane"> Vajalik ja kasulik </hi> </s> </p>
<p> <s> On hulk tundelisi ja elamuslikke hetki , milles võimalik sentimentaalsus paralüseeritakse paraja annuse koomikaga . </s> </p>
<p> <s> Nii ajab ühtaegu pisut naerma ja nutma , kui Veera vene aktsendiga eesti keeles püüdlikult esitab Juhan Liivi “ Ma lillesideme võtaks - sind köidaks sellega ” . </s> </p>
<p> <s> Kõik näitlejad ( Karin Lätsim , Alo Kõrve , Karol Kuntsel , Anti Reinthal ja Ott Aardam ) on oma noorte tegelaste näiliselt bravuurse , hoolimatu või nohikliku kesta taga osanud kujutada olemuslikku . </s> </p>
<p> <s> Nad on head poisid , keda ähvardab nii mõnigi kari , kuid kes neist karidest suudavad siiski mööda loovida . </s> <s> Nad hakkavad mõtlema elu üle , nad hakkavad oma lihtsameelsel moel püüdma seda elu koguni kujundada . </s> </p>
<p> <s> Kõige ilmekamalt ja jõulisemalt on oma tegelase arengu suutnud esile tuua vahest Karin Lätsim Veerana . </s> <s> Ahastuse äärele jõudnud enesetapjast saab särasilmi tulevikku vaatav tüdruk . </s> <s> On see ehk idealiseeritud ettekujutus ühe tänavalapse muutumisest ? </s> <s> Võibolla , aga loodan väga , et siiski mitte . </s> </p>
<p> <s> Kõige selle kõrval on autor Karusoo suutnud loosse poetada vägagi palju infot HIV ja aidsi ning suguelu hügieeni kohta , ja just nii , et see vaimukuste ja atraktiivsuse taha peidetuna ei mõju kohustusliku ja pealesurutuna . </s> <s> Kel kodus lapsed kasvamas , oskavad ka asja seda külge hinnata . </s> </p>
<p> <s> Jääb vaid soovida , et seda kunstiliselt õnnestunud ja sisuliselt tõesti vajalikku lavastust näeks Eestimaal võimalikult palju noorrahvast . </s> </p>
<p> <s> Septembri keskel on “ HIV ” üks Eesti Draamateatri hooaja avalavastusi . </s> </p>
<p> <s> <hi rend="rasvane"> Merle Karusoo ( pildil ) , kuidas selle lavastuse idee tekkis ? </hi> </s> <s> See on inspireeritud assotsiatsiooni Anti-AIDS psühholoogide poolt , kes tegelevad seksuaalkoolitusega , täpsemalt öeldes riskivaba käitumise õpetamisega noortele inimestele . </s> <s> Mõned neist töötavad lastearstina , nii et neile on need probleemid selged . </s> <s> <hi rend="rasvane"> Näidend ei põhine intervjuudel nagu mitmed teie varasemad tööd . </hi> </s> <hi rend="rasvane"> <s> Kuidas te ainesega tutvusite ? </s> </hi> </p>
<p> <s> Intervjuusid on siin kasutatud küll , aga mitte tekstis . </s> <s> Intervjuusid on kasutatud selle ainesega tutvumiseks . </s> <s> Meid on aidanud Mustamäe lastehaigla arstid , kellel on seda liiki patsiente . </s> <s> Sealt saime aluse Veera iseloomu ja käitumisharjumuste kujutamiseks . </s> </p>
<p> <s> Meid aitasid ka Merimetsa haigla arstid , kes otseselt tegelevad aidsihaigete raviga ja hoiavad ka viirusekandjail silma peal . </s> <s> See materjal tuli ära õppida . </s> <s> Käisin koos psühholoogidega koolitustel , mida tehakse lastega 5.-6. klassist alates . </s> <s> Olen tutvunud koolitustega , mida korraldatakse õpetajatele , et nad oskaksid koolis terviseõpetust anda . </s> <s> Ja loomulikult tutvusin kõigega , mis selle asja kohta ilmunud on , ka kogu statistikaga . </s> <s> Kuna näidendis on tegemist 8. klassi poistega , on meil konsultante ka 8. klassi poiste hulgast . </s> </p>
<p> <s> <hi rend="rasvane"> Näidendis on väga tõepäraselt tabatud noorukite kõnepruuki . </hi> </s> <hi rend="rasvane"> <s> Mil moel tutvusite sellega ? </s> </hi> </p>
<p> <s> Me uurisime slängi . </s> <s> Mul olid kasutada tööd , mis Tartu Ülikoolis on viimastel aastatel slängi kohta tehtud . </s> <s> Üks psühholoog on ka ise slängi kogunud . </s> <s> Näitlejad õppisid selle ära ja tekst on näitlejate improviseeritud . </s> </p>
<p> <s> <hi rend="rasvane"> Näidendis suhtlevad eesti poisid vene tüdrukuga . </hi> </s> <hi rend="rasvane"> <s> Tegelikus elus seda eriti tihti ei juhtu . </s> </hi> </p>
<p> <s> See ongi idealistlik variant , sellest olen ma teadlik küll . </s> <s> Muidugi nad ei suhtle , nii nagu korralikud poisid ei suhtle ka tänavatüdrukute ega lastekodulastega . </s> <s> Me ei suhtle muulastega , ei suhtle lastekodulastega , ei suhtle aidsihaigetega ja nõnda edasi . </s> <s> See ongi näidendis meelega niimoodi tehtud , et näidata : see on võimalik , siin ei ole midagi ebanormaalset . </s> </p>
<p> <s> <hi rend="rasvane"> Olete teinud palju tudengilavastusi . </hi> </s> <hi rend="rasvane"> <s> Kas on tudengite ja nii-öelda valmis näitlejatega töötamisel vahet ? </s> </hi> </p>
<p> <s> Oleneb näitlejast või tudengist . </s> <s> Tudengid on üldiselt varmamad eksperimenteerima . </s> <s> Näitlejad tahavad varakult teada , kuhu me välja jõuame . </s> <s> Nad pigem tahavad võõrandada ennast sellest tööst - keegi teine nagu peaks teadma , kuhu see lugu välja jõuab . </s> </p>
<p> <s> Aga sellist lavastust nagu “ HIV ” peab koos tegema ja koos tegemise vaimu on tudengitel rohkem . </s> <s> Igas asjas on ju vaja jõuda konsensuseni . </s> <s> Tudengid teavad neid teid , kuidas vastastikku konsensuseni jõuda . </s> </p>
<p> <s> <hi rend="rasvane"> Kui möödunud suvel valmis teil tapjate intervjuudel põhinev lavastus “ Save our souls ” , kurtsite , et ühiskonnal nagu polekski seda lavastust vaja . </hi> </s> <hi rend="rasvane"> <s> Kuidas on “ HIViga ” ? </s> </hi> </p>
<p> <s> Seda teemat on vaja ja seda oli ka kergem teha kui “ Save our soulsi ” . </s> <s> Kuna see töö otseselt telliti , siis ma ei saa öelda , et seda vaja ei ole . </s> <s> Aga “ Save our soulsi ” suhtes pole ühiskond tõesti reageerinud sel moel , et tal seda vaja oleks . </s> <s> Tegime sellest lavastusest kolmanda variandi ning mängisime juunikuus Viinis teatrifestivalil . </s> <s> See variant on võibolla kõige parem ja mina olen küll huvitatud , et seda mängida ka Eestis . </s> </p>
<p> <s> <hi rend="rasvane"> Kuidas saite väljaspool Tallinna anda tasuta etendusi ? </hi> </s> </p>
<p> <s> Eva Lille Soome saatkonnast nägi Draamateatris meie etendust ning pakkus , et ääremaade inimesed ja eriti noored peaksid seda etendust nägema . </s> <s> Nad ei tule ju Tallinna ega osta selleks sajakroonist piletit . </s> <s> Ja kuna seda tõepoolest peaks nägema , siis Soome saatkond andis raha , et noored võiksid vaadata etendust tasuta . </s> </p>
<p> <s> Mulle näis , et pole ehk kõige õigem lihtsalt noori kokku kutsuda , et tulge , me näitame teile tasuta etendust . </s> <s> Sealt tuli talgute mõte : igal pool on ju palju tegemata tööd . </s> <s> Ning pärast talguid võib mängida talgulistele etendust . </s> </p>
<p> <s> Seni on vaid ühel etendusel kuuest talguetendusest talgud moepärast olnud , mujal on ikka tööd ka tehtud . </s> <s> Talgutraditsioon on ju hakanud ära kaduma , seda oleks vaja hakata taas juurutama . </s> <s> Aga ega seda ühe etenduse kohaletoomisega ka tee . </s> </p>
<p> <s> <hi rend="rasvane"> Milline on järgmine töö ? </hi> </s> </p>
<p> <s> Lähen praegu Tartusse lavastama Edsoni näidendit “ Vaim ” . </s> <s> Pealkiri võib küll veel muutuda . </s> <s> Näidend räägib 50aastasest naisfiloloogist , kes põeb viimase staadiumi vähki . </s> </p>
<p> <s> <hi rend="rasvane"> Pole vist karta , et ühiskonna valupunktid kaoksid , nii et teil pole enam millestki näidendit kirjutada . </hi> </s> </p>
<p> <s> Ei , seda muret küll ei ole . </s> <s> Ükski neist valupunktidest ära ei lange , nad ainult asenduvad üksteisega selles mõttes , et vahetavad tähtsuselt kohti . </s> </p>
<p> <s> <hi rend="rasvane"> Maris Balbat </hi> </s> </p></div3>
          <div3 type="artikkel"><head> Vaibakunsti kullafondi looja </head>
<p> <s> <hi rend="kaldkiri"> 17.07.2002 </hi> </s> </p>
<p> <s> <hi rend="rasvane"> Homme tähistab oma 75. sünnipäeva tekstiilikunstnik emeriitprofessor Mall Tomberg </hi> </s> </p>
<p> <s> Oma õpetajate Mari Adamsoni ja Leesi Ermi kõrval kujunes Mall Tombergist 1960. aastatel Eesti vaibakunsti suurtegijaid . </s> <s> Ta äratas tähelepanu isikupärase teemavalikuga ning originaalsete lahendustega . </s> </p>
<p> <s> Just sel ajal kudus Mall Tomberg ühe kõigi aegade ilusaima looduspiltide seeria lume sulamisest , päikeseloojangust , kõuevälgatustest ja linnuparvedest . </s> <s> Tema vaibad “ Raba ” , “ Sula ” , “ Pung ” , “ Hanged ” , “ Linnuparv ” jt võluvad lüürilise sõnumiga , mida kunstnik on suutnud edasi anda nappide kujundite , täpselt valitud lõngade , kudumisvõtete ja toonide kaudu . </s> </p>
<p> <s> 1960.-1970. aastad olid Eesti vaibakunstis elava eksperimenteerimise aeg , mil vaibale taheti anda senisest aktiivsem roll . </s> <s> Mall Tomberg suunas oma otsingud mitte vaiba eraldamisele ruumist , vaid püüdis tekstiili mõjukust rõhutada erisuguste faktuuri pingestavate kudumisvõtetega . </s> </p>
<p> <s> Ta teab , kuidas edasi anda peegeldusi siledal järveveel või lainetavat viljapõldu . </s> <s> Kõik see leiab erakordselt kunstipärase ja mõjuva väljenduse tema kaksikvaibas “ Kodumaa ” I ja II ( 1973 ) . </s> <s> Need monumentaalsed , eepilise kõlajõuga teosed pärjati Kristjan Raua nimelise kunstipreemiaga . </s> </p>
<p> <s> Vaataja ees avaneb panoraamne vaade Eestimaast roheliste nurmede ja kolletavate põldudega , sinavate metsade vahel säravate järvesilmade ja niiskesse hämarusse mähkunud soode ning rabadega . </s> </p>
<p> <s> 1976. a võttis Mall Tomberg telgedelt seitsmeosalise põimevaiba “ Vana linn ” . </s> <s> Jämeda krobelise müüritise pinnad vahelduvad peenes põimetehnikas pildilike vana Tallinna ehitus- ja raidkividetailidega . </s> <s> Leitud on sõnakas ja Eesti vaibakunstis uudne kujundusvõte . </s> </p>
<p> <s> Eesti vaibakunsti kullafondi kuulub ka 1979. a valminud 61 ruutmeetri suurune vaip , mis alates 1982. a kaunistab Tartu ülikooli raamatukogu konverentsisaali . </s> <s> Vaibal näeb detailipeeneid portreid ülikooli ja selle raamatukogu rajajatest . </s> <s> Vanade inkunaablite kaunite initsiaalidega algavad kudumisread meenutavad kirjaridu suurest raamatust . </s> </p>
<p> <s> Kallis Mall , võta vastu oma paljude sõprade ning sinu kunsti imetlejate tänusõnad ja parimad õnnesoovid ! </s> </p>
<p> <s> <hi rend="rasvane"> Inge Teder </hi> </s> </p></div3>
        </div2>
        <div2 type="rubriik">
          <head> Seadus </head>
          <div3 type="artikkel"><head> Kas avansiline tulumaks makstud ? </head>
<p> <s> <hi rend="kaldkiri"> 17.07.2002 </hi> </s> </p>
<p> <s> <hi rend="rasvane"> Avansilist tulumaksu peab maksma oma algatusel , sest maksuamet sellekohast teadet ei saada </hi> </s> </p>
<p> <s> Kas teil on avansiline tulumaks makstud ? </s> <s> Ei ole ? </s> <s> Et maksuamet ei ole teile veel selle kohta paberit saatnud ? </s> </p>
<p> <s> Halvad uudised ! </s> <s> Paberit ei peagi tulema ja viivis juba tiksub - 0,07% tasumata summalt päevas alates 16. juunist ( tänavu küll 18. kuupäevast , sest 15. oli laupäev ) . </s> </p>
<p> <s> <hi rend="rasvane"> Viivis tiksub paljudele </hi> </s> </p>
<p> <s> Füüsiliste isikute ettevõtlustulult tehtavatest avansilistest maksetest oleks nagu piisavalt räägitud . </s> <s> Kuid maksuametitest on kuulda , et 18. juuniks oli väga paljudelt ettevõtjatelt avansiline tulumaks laekumata . </s> </p>
<p> <s> Ühed ilmselt ootavad oma maksuametist paberit , teistel on aga segamini sotsiaalmaksu ja tulumaksu avansiliste maksete reeglid . </s> </p>
<p> <s> Tulumaksu avansilisi makseid peavad alates teisest tegevusaastast tegema kõik , kes eelmisel aastal ettevõtlustulu teenisid . </s> </p>
<p> <s> Oluline on siin see , et teeniti tulu , mida tulumaksuseadus ettevõtlustuluks nimetab : tulu teeniti selle saamise eesmärgil ette võetud iseseisva majandustegevuse läbi . </s> <s> See , et ennast seejuures ettevõtjana ei registreeritud , ei loe . </s> </p>
<p> <s> Avansilisi makseid ei määra kohalik maksuamet , vaid nii nende maksmise kohustus kui maksete suurus tulenevad otseselt tulumaksuseadusest . </s> <s> Ning seadus ei kohusta maksuametit ettevõtjale nende kohta mingit teatist saatma . </s> </p>
<p> <s> Nii et ettevõtja peab seadust tundma , ise oma avansiliste maksete suuruse välja arvutama ja need õigeks ajaks ära maksma . </s> </p>
<p> <s> <hi rend="rasvane"> Makse arvuta ise </hi> </s> </p>
<p> <s> Tulumaksu avansilise makse suurust arvutatakse tuludeklaratsiooni E-lisa rea “ Maksustatav tulu ” järgi . </s> <s> 2001. aasta deklaratsioonidel oli selle rea number 12. </s> </p>
<p> <s> Niisiis : Rida 12 x 0,26 : 4 - nii saadakse ühe makse suurus . </s> </p>
<p> <s> Selliseid makseid tuleb aastas teha kolm : 15. juuniks , 15. septembriks ja 15. detsembriks peab raha olema maksuameti pangakontol . </s> </p>
<p> <s> Kui tulemus on väiksem kui 1000 krooni , siis - ja ainult siis ! - võib avansilised maksed omal initsiatiivil tegemata jätta . </s> </p>
<p> <s> Lausa üllatav , et ettevõtjad räägivad tõsimeeli , et vaatasin e-maksuametist oma kontot ja seal ei olnud mulle avansilist makset määratud ja ma nüüd ei maksa . </s> </p>
<p> <s> Veel kord : avansilise tulumaksu kohustus tuleneb ainult tulumaksuseadusest . </s> <s> Nagu seaduse tekstist näha , ei ole seal sõnagi mingist kontost kusagil andmebaasis . </s> </p>
<p> <s> Siinkohal tasub tervikuna välja tuua tulumaksuseaduse vastav paragrahv . </s> </p>
<p> <s> <hi rend="rasvane"> § </hi> </s> <hi rend="rasvane"> <s> 47. Avansilised maksed </s> </hi> </p>
<p> <s> ( 1 ) Füüsiline isik , kes sai eelmisel maksustamisperioodil ettevõtlustulu , on kohustatud tasuma maksustamisperioodi kestel tulumaksu avansilisi makseid . </s> <s> Avansilise makse suuruseks on 1/4 isiku poolt eelmisel maksustamisperioodil ettevõtlustulult arvestatud tulumaksu summast . </s> </p>
<p> <s> ( 2 ) Avansilised maksed tuleb tasuda võrdsete summadena , alates tuludeklaratsiooni esitamise tähtpäevale järgnevast kvartalist iga kvartali kolmanda kuu 15. kuupäevaks Maksuameti pangakontole . </s> <s> Avansilisi makseid ei pea maksma , kui ühe kvartali makse suurus ei ületa 1000 krooni . </s> </p>
<p> <s> ( 3 ) Esimese maksustamisperioodi kestel ei ole ettevõtlusest tulu saav maksumaksja kohustatud tulumaksu avansilisi makseid maksma . </s> </p>
<p> <s> ( 4 ) Füüsilisest isikust ettevõtja , kes on maksustamisperioodi kestel kustutatud äriregistrist või kes on teatanud Maksuameti kohalikule asutusele oma ettevõtluse lõpetamisest , ei ole kohustatud pärast toimingut tulumaksu avansilisi makseid maksma . </s> </p>
<p> <s> ( 5 ) Maksuametil on õigus vähendada avansilisi makseid või vabastada maksumaksja avansiliste maksete tasumisest , kui maksumaksja prognoositav ettevõtlustulu on maksustamisperioodil oluliselt väiksem eelmise maksustamisperioodi tulust ning kui maksumaksja esitab selle kohta põhjendatud taotluse . </s> </p>
<p> <s> <hi rend="rasvane"> Pensionäridele erandeid ei tehta </hi> </s> </p>
<p> <s> Nagu lõikest 5 näha , on maksete vähendamise õigus maksuametil , mitte ettevõtjal endal . </s> </p>
<p> <s> Tulumaksu avansiliste maksete juures ei ole tehtud mingit erandit pensionäridele . </s> <s> Kõik , kellel E-vormi real 12 oli nullist suurem number , peavad avansilisi makseid maksma . </s> </p>
<p> <s> Pensionärid ei pea tegema sotsiaalmaksu avansilisi makseid , tulumaksuga on aga hoopis teised lood . </s> <s> Ka see , kui ettevõtlusega tegeldakse palgatöö kõrvalt , ei mõjuta kuidagi tulumaksu avansilisi makseid . </s> </p>
<p> <s> Kui aga aasta lõppes nullise maksustatava tuluga või jäädi hoopis kahjumisse , ei pea järgmisel aastal avansilisi makseid tegema . </s> <s> Sel juhul ei saa ka ettevõtjale avansilisi makseid määrata . </s> </p>
<p> <s> <hi rend="rasvane"> OLAVI KÄRSNA , ettevõtluskonsultant </hi> </s> </p>
<p> <s> <hi rend="rasvane"> Tulumaksuseadus </hi> </s> </p>
<p> <s> § </s> <s> 14. Ettevõtlustulu ( 1 ) Tulumaksuga maksustatakse ettevõtlusest saadud tulu ( ettevõtlustulu ) . </s> </p>
<p> <s> ( 2 ) Ettevõtlus on isiku iseseisev majandus- või kutsetegevus ( sealhulgas ka notari ja kohtutäituri kutsetegevus ) , mille eesmärgiks on tulu saamine kauba tootmisest , müümisest või vahendamisest , teenuse osutamisest või muust tegevusest , kaasa arvatud loominguline või teaduslik tegevus . </s> </p></div3>
        </div2>
        <div2 type="rubriik">
          <head> Naeris </head>
          <div3 type="artikkel"><head> Loe lambaid kahekaupa , siis jääd rutem magama </head>
<p> <s> <hi rend="kaldkiri"> 17.07.2002 </hi> <hi rend="rasvane"> Igaühel oma laul </hi> </s> </p>
<p> <s> “ Siit nurgast ja sealt nurgast , keskpõrandale kokku , ” laulis koristaja . </s> <s> “ Mulgimaal seal on hea elada , ” laulis seatalitaja . </s> <s> “ Kas sa Tihemetsa Tiinat tead ? ” laulis kriminaalpolitseinik . </s> <s> “ Üksinda kõnnin ma , ” laulis vabakäiguvang . </s> <s> “ Kõndis neiu mööda metsa , ” laulis Punamütsike . </s> <s> “ Tule ääres istun mina , õhus lendvad sädemed , ” laulis pritsumees . </s> </p>
<p> <s> <hi rend="rasvane"> JÜRI PAET </hi> </s> </p>
<p> <s> <hi rend="rasvane"> Tõsi taga </hi> </s> </p>
<p> <s> Pime nägi hea välja . </s> <s> Kurt oIgaühel oli sõnakuulelik . </s> <s> Tumm rääkis augu pähe . </s> <s> Jalutu käis närvidele . </s> <s> Polgumadrats oli väge täis . </s> <s> Petisest kaardimänguril oli sohilaps . </s> <s> Kuningal oli krooniline peavalu . </s> </p>
<p> <s> <hi rend="rasvane"> ANDRES ÜLVISTE </hi> </s> </p>
<p> <s> <hi rend="rasvane"> Piimatu rada ja raamatupidaja </hi> </s> </p>
<p> <s> <hi rend="kaldkiri"> sina tarnid muumaa pille nüüd tõid kingiks piimamulle küsin kas on piim tassis või ehk sinna daam pissis </hi> </s> </p>
<p> <s> või on pärit piimatugi sealt kus laiub tuumapigi kas on seal mu piima kodu kus on käimas koomapidu </s> </p>
<p> <s> või on tehtud piimaduubel seal kus loetav duumapiibel või on lõunas kuumapiiril oma koht ka piimakuuril </s> </p>
<p> <s> või ehk seal kus piimaroos on ja kus jookseb Rooma piison laiub aed kus piimapuuga tegeleb üks puumapiiga </s> </p>
<p> <s> <hi rend="rasvane"> CONTRA </hi> </s> </p>
<p> <s> <hi rend="rasvane"> Vaheta mõtet </hi> </s> </p>
<p> <s> “ Tere ! </s> <s> Kas see on Kuuse korter ? ” </s> <s> “ On . ” </s> <s> “ Tore . </s> <s> Mina olen firmast Vinge Mullikas . </s> <s> Te vist tellisite meilt mullika ? ” </s> <s> “ Tellisin . ” </s> <s> “ Me tassime ta kohe sisse . </s> <s> Aga ma ei tea , kuhu ta siin korteris panna . ” </s> <s> “ Kuidas ei tea ? ! </s> <s> Vannituppa ! ” </s> <s> “ Nojah , igaüks tahab omamoodi . </s> <s> Kord telliti meilt mullikas ühele Lasnamäe rõdule . ” </s> <s> “ Rõdule siis rõdule ... </s> <s> No tooge juba mu mullikas sisse , mida te seal mässate ? ” </s> <s> “ Vastu hakkab ... ei taha tulla ... </s> <s> Vissi , vissi ! ” </s> <s> “ Viige see elukas siit välja ja tooge mulle õige mullikas !!! ” </s> <s> “ Aga millist te siis tahate ? </s> <s> Meil on ka eesti maatõugu mullikaid . ” </s> <s> “ Ise oled maatõugu mullikas ! </s> <s> Ma tahan mullivanni ! ” </s> </p>
<p> <s> <hi rend="rasvane"> MARGO VAINO </hi> </s> </p>
<p> <s> <hi rend="rasvane"> Linnaisad pakuvad rahvale katust </hi> </s> </p>
<p> <s> Tallinna ühiselamu asukas Katja N. , kes ööbib praegu linnavalitsuses avatud uues poole tärni hotellis , andis esmaspäeval Naerile eksklusiivintervjuu . </s> </p>
<p> <s> <hi rend="rasvane"> Te olete Tallinna linnavalitsuse teenindussaalis ööbinud mitu ööd . </hi> </s> <hi rend="rasvane"> <s> Kuidas siis on ? </s> </hi> </p>
<p> <s> Väga hea . </s> <s> Öömaja on mitu korda odavam kui veidi eemal asuvas Palace'i hotellis . </s> <s> Panin tähele , et nii mõnigi välismaalane lahkus Palace'ist ja tuli meie juurde ööd veetma . </s> </p>
<p> <s> <hi rend="rasvane"> Miks te õieti siin olete ? </hi> </s> </p>
<p> <s> Meid kutsuti . </s> <s> Raadios öeldi , et linnaisad teevad rahvale välja , ja meie olime esimesed , kes siia jõudsid . </s> <s> Mina arvan , et valimised on lähenemas ja eks linnaisad hakka siis ikka rahva peale mõtlema . </s> <s> Soovitan teistelgi omavalitsusjuhtidel kutsuda mõneks ajaks oma rahvas linnavalitsusse või vallamajja elama . </s> <s> Mõelge oma rahva peale ! </s> <s> Nii ei kaugene ju rahvas poliitikast ja poliitikutest . </s> </p>
<p> <s> <hi rend="rasvane"> Kuidas teenindus on ? </hi> </s> </p>
<p> <s> Väga hea ! </s> <s> ( Katja silmad löövad särama . ) </s> <s> Abilinnapea Anders Tsahkna käib meid igal täistunnil vaatamas , peseb meie musta pesu , koristab . </s> <s> Ühesõnaga , ta on siinse abipersonali hulgas kõige parem inimene . </s> </p>
<p> <s> <hi rend="rasvane"> Kas teil kõht ikka on täis ? </hi> </s> </p>
<p> <s> Jah , on küll . </s> <s> ( Patsutab kõhtu . ) </s> <s> Linnavalitsus tegi Palace'i hotelliga väikese lepingu , et me saame nende juures rootsi lauas söömas käia . </s> </p>
<p> <s> <hi rend="rasvane"> Mida te päeval teete ? </hi> </s> </p>
<p> <s> Ega me päeval siit minema ei lähe . </s> <s> Meil on linnaga kokkulepe , et näitame ennast . </s> <s> Nii tallinlased kui välismaalased saavad meid iga päev kella kaheksast kuni kuueni õhtul akna tagant vaatamas käia . </s> <s> Kõik näevad , kuidas meie igapäevane elu käib , mida me teeme või mõtleme . </s> </p>
<p> <s> Pool tundi maksab kõigest 25 krooni . </s> <s> Kassa on akna kõrval , kui keegi veel näinud pole . </s> <s> Samas saab maksta ka mobiiltelefoniga . </s> <s> Tuleb saata numbrile 13001 SMS märgusõnaga “ Hotell ” . </s> </p>
<p> <s> <hi rend="rasvane"> Mida te öösel teete ? </hi> </s> </p>
<p> <s> Ööseks paneme kardinad ette . </s> <s> See , mis kardinate taga toimub , ei ole küll teie asi . </s> </p>
<p> <s> <hi rend="rasvane"> Selge . </hi> </s> <hi rend="rasvane"> <s> Mis teist edasi saab ? </s> </hi> </p>
<p> <s> Saab , saab , saab , ükskord ikka saab ! </s> <s> ( Laulab tugeva vene aktsendiga . ) </s> <s> Eks ma ela siin hotellis edasi . </s> <s> Mul on hea meel , et Eesti majandus läheb ülesmäge ning jälle on Tallinna üks uus hotell kerkinud . </s> </p>
<p> <s> <hi rend="rasvane"> ÕNNE NÕU , suvereporter </hi> </s> </p>
<p> <s> <hi rend="rasvane"> Kolumn </hi> </s> </p>
<p> <s> Reedel koputati minu uksele . </s> <s> Tegin ukse lahti ja paistma hakkas kellegi karvane käsi . </s> <s> Ukse vahelt ulatas seesama käsi mulle valge ümbriku . </s> </p>
<p> <s> Esialgu mõtlesin , et jälle need valge pulbri naljad või ehk tahab keegi hoopis siberi katku levitada . </s> <s> Ma ei löönud araks , võtsin valge ümbriku vastu nagu kord ja kohus ning lõin ukse pauguga kinni . </s> </p>
<p> <s> Oh õnnetust ! </s> <s> See karvane käsi jäi ukse vahele ja nüüd see vedeles minu esikus . </s> <s> Verd ei tulnud , käsi liigutas vaid sõrmi . </s> <s> Hirmujudinad käisid üle minu kere . </s> </p>
<p> <s> Tahtsin olla viisakas ja tegin ukse uuesti lahti , et käsi selle omanikule tagasi anda , kuid ukse taga polnud kedagi . </s> <s> Jooksin aknale , et näha , kas keegi ühekäeline põgeneb . </s> <s> Aga ei midagi . </s> </p>
<p> <s> Nii ma siis jäin koos karvase käe ja valge ümbrikuga . </s> <s> Läksime tuppa istuma , pakkusin kohvi ja teeküpsist . </s> <s> Karvane käsi avas ümbriku ja näitas mulle dollaripakki . </s> <s> Ma kiikasin , see oli tore vaatepilt . </s> <s> Mida kõike selle raha eest saab , mõtlesin ma kohe . </s> </p>
<p> <s> Käsi ulatas selle rahapaki mulle . </s> <s> Lugesin üle , sain kokku 10 000 dollarit . </s> <s> Käsi ütles , et see , kes natsikurjategija peale koputab , saab Wiesenthali keskuse välja pandud rahapaki endale . </s> </p>
<p> <s> Käsi koputas lauale , koputas kohe nii kõvasti , et küpsised hüppasid ja minu kohvitass läks ümber . </s> <s> Käsi koputas uuesti lauale , nüüd juba veidi vaiksemalt , seejärel koputas minu peale . </s> <s> Käsi just nagu ootas midagi - see , mis juhtuma pidi , seda aga ei tulnud . </s> <s> Käsi läks minema ja võttis raha kaasa . </s> </p>
<p> <s> Ma ei tea , kelle karvane käsi siin mängus oli , aga mul on hea meel , et avalik-õiguslik reklaamivaba televisioon ei näita enam filme luupainaja Fredist ja tema käest . </s> </p>
<p> <s> <hi rend="rasvane"> INNA AEG </hi> </s> </p>
<p> <s> <hi rend="rasvane"> Retroviisor </hi> </s> </p>
<p> <s> Suvi on pöördumatult käes ja hakkab varsti kogunisti otsa saama . </s> <s> Randades ja uulitsatel patseerivad napis rõivastuses Eesti kaunitarid . </s> <s> Ilus kohe vaadata . </s> <s> Absoluutselt kõik välismaalased on Eesti naiste ilust vaimustuses ja mõned isemõtlejad on kogunisti arvamust avaldanud , et kas meie maal Vene ajal koguni miskit salakavalat geneetilist eksperimenti ei korraldatud . </s> <s> Mine tea . </s> </p>
<p> <s> Paneb imestama , et meie kaunitaridest ainult Carmen Kass üleilmselt kuulsaks modelliks on saanud . </s> <s> Potentsiaali peaks selles plaanis meie maal kõvasti olema . </s> <s> Ju on kohalik kaunitar liiga uje ja ei julge end välja pakkuma minna . </s> <s> Mõned küll julgevad , aga nemad saavad jälle teise töö peale . </s> <s> Mõned ei tahagi muidu välismaale , kui ainult maasikaid korjama . </s> </p>
<p> <s> Telereklaamides pakutakse ka pidevalt igasugu kreeme ja mödisid , mis vananemise vastu aitama peavad , kortse 72% vähendama , juukseid 29% paksemaks tegema ja hambaid 16% valgemaks muutma . </s> </p>
<p> <s> Ometigi pole sest miskit kasu - aastate eest plehku ei pane . </s> </p>
<p> <s> Ühe sihukese kunagise iluduse mees oli kange kalur . </s> <s> Igal jumala hommikul juba arvata seitsekümmend aastat oli ta jõe ääres noota heitmas või muidu niisama õngitsemas . </s> <s> Ühel päeval sai kuldkalakese konksu otsa . </s> <s> Oli teine kuidagi luitunud ja luine , aga kuldkala ikkagi . </s> <s> Hakkas kala meest paluma : </s> </p>
<p> <s> “ Lase mind vette tagasi , ma täidan ühe su soovi ! ” </s> </p>
<p> <s> “ Mispärast ühe , muidu on ikka kolm ? ” uuris vanamees . </s> </p>
<p> <s> “ Ma olen juba hirmus vana kala ja üle ühe soovi küll täita ei suuda , ” halas kuldne veeasukas vastu . </s> </p>
<p> <s> Vanamees mõtles natuke ja ütles siis , et raha ega rikkust pole tal vaja , viina kah ei võta , lõpetagu kala parem see madin Afganistanis ära . </s> <s> Kala nõus , aga ei tea , kus Afganistan on . </s> <s> Vanamees sibab koju gloobuse järele ja näitab kalale , et siin oleme meie ja vaat seal kaugel ongi see maa . </s> <s> Kala vangutab pead ja ütleb , et nii kaugele tema võim küll ei ulatu . </s> <s> Telligu taat midagi muud . </s> </p>
<p> <s> “ Olgu peale , tee nii , et mu moor jälle noor ja ilus oleks . ” </s> <s> Kala on nõus ja käsib moori jõe äärde tuua . </s> <s> Vähe aja pärast ongi vanamees oma eidega tagasi . </s> <s> Eit üsna hambutu , hõredate juuksesalkude ja põlvini rippuvate rindadega . </s> <s> Tõeline peletis . </s> </p>
<p> <s> Kala vahib vanaeite , ohkab ja ütleb taadile : “ Kuule , vaatame korra veel seda gloobust . ” </s> </p>
<p> <s> Sellised lood seekord . </s> </p>
<p> <s> <hi rend="rasvane"> LEMBIT REMMELGAS </hi> </s> </p></div3>
        </div2>
        <div2 type="rubriik">
          <head> Tuna ja täna </head>
          <div3 type="artikkel"><head> Tuna &amp; täna </head>
<p> <s> <hi rend="kaldkiri"> 17.07.2002 <bibl> <author> Mati Soomre </author> </bibl> </hi> <hi rend="rasvane"> 15 . </hi> </s> <hi rend="rasvane"> <s> VII </s> </hi> </p>
<p> <s> 1973 kasutas indialane <hi rend="rasvane"> Fakhruddin Takulla </hi> ära raudteeameti kuulutust , et “ eelmüügi ajalimiit ei ole piiratud ” - õige pea see tühistati - , ja <hi rend="rasvane"> ostis eelmüügist rongipileti </hi> päevaks , mis saabus 26 aasta ja kuue kuu pärast . </s> <s> <hi rend="rasvane"> 19. I 2000 sõitis </hi> Takulla <hi rend="rasvane"> Mumbaist </hi> ( Bombay ) pealinna Nai Dillisse ehk <hi rend="rasvane"> New Delhisse </hi> vabariigipäeva paraadi vaatama . </s> </p>
<p> <s> <hi rend="rasvane"> 16. VII </hi> </s> </p>
<p> <s> Keeleteadlane ja karskustegelane <hi rend="rasvane"> Villem Ernits </hi> *1891 ( Lauri Vahtre : “ 1982. aasta kevadel tuli mul koos mõne teise tudengiga kanda ühe vana mehe kirstu , mis lasti hauda Tartu Raadi kalmistul . </s> <s> See mees oli olnud veidrik ja polüglott , keda nähes naeratas äratundmisrõõmsalt iga tartlane . </s> </p>
<p> <s> Tema nimi oli Villem Ernits . </s> <s> Seda , et ta on Ernits , kes vist ainsana kogu Nõukogude Liidus tarvitas sõnavabadust , teadsid kõik . </s> <s> Märksa vähemad teadsid , et ta oli viimane Asutava Kogu liige . ” ) </s> </p>
<p> <s> 1994 <hi rend="rasvane"> žongleeris </hi> brasiillane <hi rend="rasvane"> Ricardinho Neves </hi> 15.VII-16.VII Los Angeleses <hi rend="rasvane"> jalgpalliga </hi> vahetpidamata <hi rend="rasvane"> 19 : 05.31. </hi> Palli võib õhus hoida jalgade , põlvede ja peaga lüües . </s> </p>
<p> <s> <hi rend="rasvane"> 17. VII </hi> </s> </p>
<p> <s> 1937 <hi rend="rasvane"> valmis Türi </hi> raadiosaatejaama 196,6 m kõrgune <hi rend="rasvane"> mast . </hi> </s> <s> <hi rend="rasvane"> Balti- ja Põhjamaade kõrgeim ehitis </hi> oli oma kolmnurkse põhiplaani ja ilma tõmmisteta teraskonstruktsiooni poolest ainulaadne Euroopas . </s> </p>
<p> <s> Tööd alustas saatja 18. XII 1937 , ringhäälingu 11. aastapäeval . </s> <s> Uus saatja töötas lainepikkusel 410,4 meetrit . </s> <s> Saated , mis algasid kutsungiga “ Halloo , halloo ! </s> <s> Siin Tallinn , Tartu ja Türi ! ” , valmisid Tallinnas ning jõudsid Türile telefoniliini pidi . </s> <s> Riigi Ringhäälingu saated olid moonutusteta kuuldavad peaaegu terves Euroopas . </s> </p>
<p> <s> 11. VII 1941 lasksid taganevad Vene üksused masti õhku . </s> <s> Nüüd meenutavad seda stiliseeritud raadiolainete kujutis Türi linna vapil ( pildil ) ning Raadiojaama tänav äärelinnas . </s> </p>
<p> <s> <hi rend="rasvane"> 18. VII </hi> </s> </p>
<p> <s> 1998 abiellus Mosambiigi endise presidendi Samora Macheli lesk <hi rend="rasvane"> Graca Machel </hi> Lõuna-Aafrika Vabariigi presidendi Nelson Mandelaga . </s> <s> Temast <hi rend="rasvane"> sai </hi> esimene naine , kes on olnud <hi rend="rasvane"> kahe riigi esileedi . </hi> </s> </p>
<p> <s> <hi rend="rasvane"> 19. VII </hi> </s> </p>
<p> <s> 1903 <hi rend="rasvane"> lõppes esimene Tour de France . </hi> </s> <s> 1. VII alustanud 60 ratturist jõudis finišisse 21. </s> <s> Kuueetapilise tuuri ( Pariis-Lyon 467 km , Lyon-Marseille 374 km , Marseille-Toulouse 423 km , Toulouse-Bordeaux 268 km , Bordeaux-Nantes 425 km , Nantes-Pariis 471 km ) võitis 32aastane prantslane Maurice Garin , kes läbis 2428 km ajaga 94 : 33.14 - keskmine kiirus 25,7 km/h . </s> <s> Garin sai auhinnaks 6075 kuldfranki . </s> </p>
<p> <s> <hi rend="rasvane"> 20. VII </hi> </s> </p>
<p> <s> 1984 <hi rend="rasvane"> viskas </hi> sakslane <hi rend="rasvane"> Uwe Hohn esimesena oda üle 100 m </hi> - 104.80. </s> <s> IAAF kehtestas 1. IV 1986 ning 18. XI 1991 uue oda . </s> </p>
<p> <s> 1. ametlik MR / 62.32 / Eric Lemming ( SWE ) / 1912 </s> </p>
<p> <s> 1. üle 70 m / 71.01 / Erik Lundqvist ( SWE ) / 1928 </s> </p>
<p> <s> 1. üle 80 m / 80.41 / Bud Held ( USA ) / 1953 </s> </p>
<p> <s> 1. üle 90 m / 91.72 / Terje Pedersen ( NOR ) / 1964 </s> </p>
<p> <s> 1. praeguse odaga üle 90 m / 91.46 / Steve Backley ( GBR ) / 1992 </s> </p>
<p> <s> MR / 98.48 / Jan Železny ( CZE ) / 25. V 1996 </s> </p>
<p> <s> <hi rend="rasvane"> 21. VII </hi> </s> </p>
<p> <s> 1820 avaldas Taani füüsik <hi rend="rasvane"> Hans Christian Oslash ; rsted </hi> teose “ Experimenta circa effectum conflictus electrici in acum magneticam ” ( “ Katsed elektrilise konflikti mõjust magnetnõelale ” ) , milles <hi rend="rasvane"> teatas , et on avastanud elektrivoolu toime magnetnõelale . </hi> </s> </p>
<p> <s> Kevadel oli ta korraldanud kodus katse , et demonstreerida oma sõpradele ja tudengitele traadi kuumenemist elektrivoolu mõjul . </s> <s> Juhtumisi oli traadi lähedal kompass , mille nõel liigahtas iga kord , kui ta traadi Volta patareiga ühendas . </s> <s> Oslash ; rsted ei teinud teist nägugi , ent kui külalised olid läinud , hakkas asja uurima . </s> <s> Tema avastatud seos ühendas elektri ja magnetismi ning pani aluse elektromagnetismi teooriale . </s> </p>
<p> <s> Kui muidu teadlased ja tehnikud vaidlevad , et kummad on tsivilisatsioonile tähtsamad , siis ühes on nad ühel meelel : elektrit õppis inimene kasutama üksnes tänu sellele , et mõnel inimesel jätkus kujutlusvõimet ning aega , mida surnuks lüüa . </s> </p></div3>
        </div2>
        <div2 type="rubriik">
          <head> Arvuti </head>
          <div3 type="artikkel"><head> Taskutelefoniga saab kodu turvata </head>
<p> <s> <hi rend="kaldkiri"> 17.07.2002 </hi> </s> </p>
<p> <s> <hi rend="rasvane"> Mobiiltelefoni kaudu saab valve alla panna nii talu lauda kui ka kaugel asuva suvila </hi> </s> </p>
<p> <s> Infotehnoloogia ( IT ) ja side areng annab üha uusi võimalusi ka maaettevõtetele , kelle jaoks kas või Internet on niisama loomulik ning vajalik kui linnas - mõnes mõttes isegi tähtsam , kuna maal peab see asendama mitmeid olulisi asutusi , näiteks panka . </s> </p>
<p> <s> IT otstarbekas kasutamine annab ka konkurentsieelise : aitab suurendada efektiivsust . </s> </p>
<p> <s> <hi rend="rasvane"> Kiirus nagu modemil </hi> </s> </p>
<p> <s> Kasulikke võimalusi on palju : alates kodukontorist , mis üha enam populaarsust kogub , kuni juba rakendatud SMSi ehk lühisõnumi abil piimakvaliteedi teatamiseni . </s> </p>
<p> <s> Linnas levivast kaugtööst klassikalises maaettevõttes ilmselt juttu ei ole , kuna tihtipeale töö just kodus käib . </s> </p>
<p> <s> See-eest on vajadus mobiilse andmeedastuse järele ka linnavälistes oludes . </s> <s> Näiteks turvalahendus , kus mobiilsidet kasutades on võimalik korraldada suvila või talust eemal asuva lauda valve . </s> </p>
<p> <s> Viie kuni kümne tuhande kroonine investeering annab võimaluse saada operatiivne teade mobiiltelefonile näiteks ruumidesse sissemurdmise kohta . </s> </p>
<p> <s> Sellised seadmed on üldjuhul multifunktsionaalsed , s.t sama seadmega on võimalik oma mobiiltelefonile muud olulist infot saada või hoone küttesüsteemi või teisi seadmeid sisse ja välja lülitada . </s> <s> Nii langeb investeeringu summa ühe teenuse kohta . </s> </p>
<p> <s> Piirkondades , kuhu tavatelefonside ei ulatu või kui suurt kuumaksu maksta ei taha , on võimalik kasutada GPRSil põhinevat teenust m-Internet . </s> </p>
<p> <s> GPRS ehk m-internet on mobiilne Interneti-ühendus , mida saab kasutada nagu tavalist , erinevuseks vaid kiirus ja mobiilsus . </s> </p>
<p> <s> Kui tavaline Interneti-ühendus seab kasutaja sõltuvusse lauatelefonist või kaabellevist , siis m-Internetti saab kasutada igal pool , kus on GSM-võrgu levi ehk sisuliselt terves Eestis . </s> </p>
<p> <s> Kuna mobiilsidevõrk seab esialgu veel piiranguid , siis kiirus on kuni 53,6 kb/s ( kilobitti sekundis ) ehk ligikaudu sama mis kodusel modemiühendusel . </s> </p>
<p> <s> Kasutajale on see nagu tavaline Internet , mis ainult ei liigu mööda traati , vaid õhu kaudu . </s> <s> Kuumaksu maksma ei pea , tasuda tuleb vaid kasutatud andmemahu eest . </s> </p>
<p> <s> Iga Interneti-lehe avamisega , meili vastuvõtmise või saatmisega liigutatakse võrgus andmeid mingis mahus , mida mõõdetakse kilobaitides . </s> <s> Maksta tuleb nende mahtude , mitte ühenduses oldud aja eest . </s> </p>
<p> <s> GPRS on oma eelkäijast GSM Datast mitmeski mõttes parem . </s> </p>
<p> <s> Ka GSM Data on andmeside , mis kasutab GSM-võrku , kuid andmete edastamiseks kasutatakse kõnet . </s> <s> Seetõttu on ühendus aeglasem ( ~9 , 6 kbit/s ehk kolm-neli korda aeglasem kui kodune modemside ) ja tasuda ei tule mitte andmemahtu , vaid ühenduses olemise aja eest . </s> </p>
<p> <s> GPRS-teenuse kasutamine on mugavam , sest lüheneb ühenduse loomise aeg ja tõuseb kiirus , mis võib ideaaltingimustel olla isegi kuni viis korda kiirem kui GSM Datal . </s> </p>
<p> <s> <hi rend="rasvane"> Kaup kiirelt kokku </hi> </s> </p>
<p> <s> Side kiirust võivad siiski mõjutada asjaolud , mis ei sõltu operaatorist : mobiiltelefoni tüüp , kõnede maht piirkonnas , Interneti-ühendus , mis jääb operaatorist väljapoole , sihtlehe kättesaadavus jms. </s> </p>
<p> <s> Hetkel on GPRSi kasutusvaldkonnaks eelkõige Internet . </s> <s> IT-spetsialistid prognoosivad , et selle kasutamine muutub massiliseks , kui turule tulevad igale kliendirühmale sobivad mobiilsed lahendused . </s> </p>
<p> <s> Näiteks on paljud firmad loonud müügimeestele mobiilsed töökohad , mis koosnevad pihuarvutist ja GPRS-telefonist . </s> <s> Pihuarvutis on kogu müüdava sortimendi andmebaas . </s> </p>
<p> <s> Kaupluses koostab müügimees tellimuse otse pihuarvutis ja kui see on valmis , saadab lattu . </s> <s> Laos hakatakse kohe kaupa komplekteerima ja arvet koostama , samal ajal saab müügimees juba järgmise kliendiga tegelda . </s> </p>
<p> <s> Hea näide uudsetest lahendustest on ka eespool mainitud piimanäitude teatamine SMSide abil . </s> </p>
<p> <s> Võib öelda , et mobiilne andmeside ei ole kallis ega keeruline ja võimalused on peaaegu piiramatud nii seniste ärimudelite jaoks kui ka täiesti uute ideede realiseerimiseks . </s> </p>
<p> <s> Kasutajale on see samasugune andmeside , millega ta on harjunud kodus ja kontoris . </s> <s> GPRS teeb võimalikuks kõik Internetil baseeruvad lahendused ka nendes piirkondades , kuhu telefonitraadid ei ulatu . </s> </p>
<p> <s> GPRS võimaldab Internetti kasutada kas või liikuvas autos . </s> <s> See teeb võimalikuks mitmesugused logistikavõtted ( auto , mootorratta või laeva asukoha jälgimine Internetist reaalajas ) , andmeedastused ( näiteks ralli kiiruskatsete tulemuste teatamine otse metsast , kus kiiruskatse lõpeb , lisaks piltide saatmine vms ) , mobiilsed töökohad ( saab kasutada Internetti , meili ja firma sisevõrku kas või seenemetsas ) jne. </s> </p>
<p> <s> m-Internet , soodus võimalus olla 24 tundi päevas ja seitse päeva nädalas ühenduses Internetiga , on hea abimees liikuvatele inimestele . </s> <s> Kuna ei maksustata ühenduses oleku aega , pole selget piiri online- ja offline-kasutuse vahel ning töötaja asukoht töö ajal mängib üha väiksemat rolli . </s> </p>
<p> <s> <hi rend="rasvane"> Indrek Maripuu , Radiolinja Eesti projektijuht </hi> </s> </p>
<p> <s> <hi rend="rasvane"> Kolmas põlvkond teise põlvkonna võrgus </hi> </s> </p>
<p> <s> GPRS ( General Packet Radio Service ehk raadio-pakettandmesideteenus ) on GSM-võrgu lisateenus , kolmanda mobiilside põlvkonna lahendus teise põlvkonna võrgus . </s> </p>
<p> <s> GPRS on kasutajale samasugune ühendus andmete saamiseks nagu GSM Data või koduarvutist modemiga helistamine . </s> </p>
<p> <s> GPRS on andmekandja , mida omakorda kasutavad lisateenused , nagu WAP , Mobiil-Internet , firma müügivõrgu rakendused vms. </s> </p>
<p> <s> GPRSi edastuskiirus on esialgu 26-53 kb/s , edaspidi kuni 115 kb/s . </s> </p>
<p> <s> Ühenduse kiirus on ebasümmeetriline ( allalaadimine ehk vastuvõtmine on kiirem kui üleslaadimine ehk saatmine ) ja dünaamiline - andmeedastuskiirus võib kõikuda sõltuvalt kasutajate arvust . </s> </p>
<p> <s> Enam levinud sidekanalite edastuskiirused : tavaline analoogliiniga kodune modem : 33-50 kb/s , ühe kanaliga ISDN 64 kb/s , kahe kanaliga ISDN 128 kb/s , ADSL 256 kb/s ja rohkem , praegune GSM Data 9,6 kb/s , kontori arvutivõrk 100 Mb/s . </s> </p>
<p> <s> Tavalise sissehelistamisühenduse ( dial-up ) loomiseks võib kuluda mitukümmend sekundit , GPRSi kui ühenduseta teenuse puhul enamasti 3-5 sekundit . </s> </p>
<p> <s> GPRS vajab kasutamiseks uusi telefone . </s> <s> Kasutamaks Interneti-teenuseid , nagu meil ja www , on lisaks GPRS-telefonile vaja ka pihu- või personaalarvutit . </s> </p>
<p> <s> Põhimõtteliselt saab GPRSi kasutada iga arvutiga , mida on võimalik telefoniga ühendada kas infrapunaliidese või kaabli kaudu . </s> </p>
<p> <s> <hi rend="kaldkiri"> Allikas : EMT </hi> </s> </p></div3>
        </div2>
      </div1>
    </body>
  </text>
</TEI>
</teiCorpus>
</teiCorpus>
