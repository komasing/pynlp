<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_aja_maaleht.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Maaleht 14.02.2002 ( number 07 ( 749 ) ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_aja_maaleht">header_aja_maaleht.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="ajalehenumber">
        <head> Maaleht 14.02.2002 ( number 07/2002 ( 749 ) ) </head>
        <div2 type="rubriik">
          <head> </head>
          <div3 type="artikkel"><head> Püsiühendus 125 krooni eest kuus </head>
<p> <s> <hi rend="kaldkiri"> 13.02.2002 <bibl> <author> Maarius Suviste </author> </bibl> </hi> </s> </p>
<p> <s> <hi rend="rasvane"> Järvamaal Väätsal on Interneti odava püsiühendusega liitunud poolsada peret </hi> </s> </p>
<p> <s> Paide lähedal asuva Väätsa aleviku inimesed on juba aasta aega saavnud odavalt Internetis surfata - neil on püsiühendus , mille eest maksavad vaid 125 krooni kuus . </s> </p>
<p> <s> Algul oli Interneti-ühendus kiirusega 128 kbit/s , ühekordne sissemaks 1000 ja kuumaks 50 krooni . </s> <s> Tasapisi tõusis nii kuumaks kui ka kiirus . </s> <s> Tänavu jaanuaris tõstis mittetulundusühing Väätsa Infolevi kiirust 256 kbit/sekundilt 1 Mbit/sekundile , kuumaks 125 krooni . </s> </p>
<p> <s> <hi rend="rasvane"> Kuidas see võimalik on ? </hi> </s> </p>
<p> <s> Väätsa Infolevi ostab püsiühendust Eesti Telefonilt ( ET ) . </s> <s> See tähendab , et ET pakutav ADSLi Interneti-püsiühendus tuleb korterelamu(te) peale laiali jagada . </s> </p>
<p> <s> “ Ega Eesti Telefon väga rõõmus küll ole , et nii tehakse , ” tunnistab kohalik arvutispetsialist , Väätsa Infolevi juhatuse liige Virgo Rikk ( 21 ) . </s> <s> “ Väätsa koha pealt on ET meie teguviisiga leppinud , probleemne on ADSLi jagamine väljaspool Väätsat . ” </s> </p>
<p> <s> Kas ühendus aeglaseks ei jää , kui näiteks viis arvutit kasutab korraga ühele mõeldud Internetti ? </s> <s> “ Ei jää , ” ütleb Rikk . </s> <s> “ Praktikas on ainult 30 protsenti võrku ühendatud arvutitest korraga Internetis . ” </s> </p>
<p> <s> <hi rend="rasvane"> Külauudised veebi kaudu </hi> </s> </p>
<p> <s> Aga kuidas on lood turvalisusega ? </s> <s> Rikk ütleb , et ADSLi jagada on turvaline . </s> <s> “ Iga kasutaja võib enda arvutisse panna tasuta tulemüüri Zone Alarm , ” selgitab ta . </s> <s> “ Seda peetakse üheks turvalisemaks kodukasutajale mõeldud tulemüüriks , mis tagab , et keegi ei saa teie teadmata teie arvutist faile avada . ” </s> </p>
<p> <s> Väätsal on püsiühendusega liitunud poolsada peret . </s> <s> Virgo Rikk räägib , et mõnel perel oli arvuti enne püsiühenduse sissepanemist olemas . </s> <s> Mõni aga ostis arvuti just selleks , et saaks ka ise Internetis surfata , Interneti-pangas arveid maksta ning ajalehti lugeda . </s> </p>
<p> <s> Väätsal on uudiste vahendamiseks loodud ka ühine list . </s> <s> “ Samuti kavatseme hakata saatma e-arveid , et paberi pealt kokku hoida , ” lausub Rikk . </s> </p>
<p> <s> Nii et e-Väätsa on loodud ? </s> <s> “ Võib ka nii öelda , ” ütleb Virgo Rikk . </s> <s> “ Mõne aasta pärast ehk ongi nii , et e-posti teel lepitakse vallavanemaga kohtumine kokku . </s> <s> Või ei pea enam üldse vallamajja minema , sest kõik saab kodus arvuti taga tehtud . ” </s> </p>
<p> <s> Rikk tunnistab , et väätsalaste huvi Interneti vastu on suur , uusi liitujad tuleb juurde . </s> <s> Kahjuks aga ei jaksa paljud arvutit osta . </s> </p>
<p> <s> Kel arvutit kodus pole , saab käia kohalikus avalikus Interneti-punktis , kus samuti sees Väätsa Infolevi pakutav püsiühendus . </s> </p>
<p> <s> Seal on neli arvutit . </s> <s> Kui Maaleht uksest sisse astub , on parajasti kümmekond last arvutite taga . </s> </p>
<p> <s> Ühe laua taga on Annika Kinev , Marjen Võsujalg ja Kadi Kägu . </s> <s> Mida te Internetis teete ? </s> <s> Nad itsitavad veidi . </s> <s> Siis ütlevad , et peavad kirjavahetust ja mängivad , suhtlevad jututubades . </s> <s> Teevad ka koolitöid , ajalehti-ajakirju ei loe . </s> </p>
<p> <s> Administraator Eve Väärtmaa tööks on Interneti-punkt korras hoida . </s> <s> Kodukord näeb ette , et korraga võib Internetis surfata pool tundi . </s> <s> Nimi tuleb enne kirja panna , siis saab kindlasti arvuti taha . </s> <s> Eelisjärjekorras on need , kel kodus arvutit pole . </s> </p>
<p> <s> Kas siin vanemaid inimesi ka käib ? </s> <s> “ Vähe . </s> <s> Rohkem ikka lapsed , ” ütleb Väärtmaa . </s> </p>
<p> <s> <hi rend="rasvane"> e-Väätsa vallutab Paidet </hi> </s> </p>
<p> <s> MTÜ Väätsa Infolevi ei taha vaid oma vallaga piirduda , tuleb kaugemale vaadata . </s> <s> Esmalt naabrite poole . </s> </p>
<p> <s> Nii ongi Paides Interneti püsiühenduse ühekordne sissemakse kuni 1500 krooni , kuumaks kuni 120 krooni pere peale . </s> <s> Need hinnad on antud kuni viie soovija puhul ühe maja peale . </s> <s> Mida rohkem liitujad ühes majas , seda vähem loomulikult maksta tuleb . </s> </p>
<p> <s> Mida liitumismaksu eest saab ? </s> <s> Võrgukaarte ( lisakaart arvutisse , mis on sarnane modemiga , ainult tunduvalt kiirem ) , serverit ( jagab püsiühenduse tarkvaraliselt laiali kasutajate arvutitesse ja sisaldab tulemüüri ) , kasutaja arvuti konfigureerimist , jaotureid ehk HUBe ( jagavad füüsiliselt püsiühenduse laiali ) , tööraha ja garantiid kõigele paigaldatavale kuus kuud . </s> </p>
<p> <s> Virgo Rikilt on Paides püsiühenduse saanud kümmekond maja . </s> <s> “ Tegelikult ongi eesmärk ka Paide ära vallutada , ” ütleb ta naerdes . </s> </p>
<p> <s> <hi rend="rasvane"> Kommentaar </hi> </s> </p>
<p> <s> <hi rend="rasvane"> Arvutiguru Peeter Marvet </hi> : </s> </p>
<p> <s> Väätsa on mitmes mõttes pioneer . </s> <s> Kuigi nad ei ole päris esimenevõrgukommuun , on nad kindlasti saanud tuntuimaks nimeks omal alal jasellega aidanud levitada mõtet odava ( mis sest , et mitte kõige kiirema ) Interneti püsiühenduse võimalikkusest maal . </s> </p>
<p> <s> Nende võrk on üsnagi “ eksperimentaalne ” , s.t kohtvõrguseadmed on pandudtoimima tingimustes , mis pole päris ametlikult ette nähtud . </s> <s> Aga ma saanüsna hästi aru sellisest “ eesmärk pühendab abinõu ” lähenemisest . </s> </p>
<p> <s> Kui kasutaja peab investeerima seadmetesse summa , mis ennasttelefoniarve vähenemisega paari-kolme kuu jooksul tagasi toob , siis poleju lõpuks midagi katki , kui nad otsustaksid poolteise aasta pärastmidagi muuta . </s> </p>
<p> <s> Ainus kriitika , mida olen Väätsa võrgu kohta kuulnud , on seotudkokkuhoiuga ülepingekaitsete pealt . </s> <s> Kes tahab samasugust asja järeleteha , peaks kindlasti arvestama , et igal kasutajal tuleks enda ja võrguvahele soetada ca 500 krooni maksev vidin , mis ei laseks äikesetormiajal antennina toimivast võrgukaablist surakat arvutit tapma . </s> </p>
<p> <s> Iga ( eriti maal elav ) arvutikasutaja võiks niikuinii endale katkematutoite allika ehk UPSi soetada . </s> <s> Veidi mudelit valides leiab kindlasti kasellise , millel ülepingekaitse hinna sees . </s> </p>
<p> <s> Parajasti plaanib midagi sarnast endale Palupera vald Otepää kandis . </s> </p></div3>
          <div3 type="artikkel"><head> ÜRO lõi uue karistuspoliitika </head>
<p> <s> <hi rend="kaldkiri"> 13.02.2002 </hi> </s> </p>
<p> <s> <hi rend="rasvane"> USA president George Bush tegi oma esimeses aastaläkituses Kongressile teatavaks uue kurjuse telje : Iraan , Iraak , Põhja-Korea . </hi> </s> <hi rend="rasvane"> <s> Alanud vaidlused selle üle , kas president võis nii öelda või mitte , on tegelikult jätnud varju tõsiasja , et Bush nimetas küll igat riiki nimepidi , ent andis samas ka neis valitseva režiimi iseloomustuse . </s> <s> Võib öelda , et USA president toimis ÜRO vaimus . </s> </hi> </p>
<p> <s> Nimelt võttis ÜRO Julgeolekunõukogu 16. jaanuaril vastu resolutsiooni , mis lõpetas kõik sanktsioonid Afganistani vastu ja asendas need sanktsioonidega talibanide valitsuse ja al-Qaida sekti liikmete vastu . </s> </p>
<p> <s> See ajalooline otsus on tõeline pööre ÜRO tegevuses , sest siiani on sanktsioone rakendatud üksnes riikide vastu . </s> <s> Nüüd tuleb loota sellele , et süüdlasriigid on minevik ning neid asendavad süüdlasorganisatsioonid ja -isikud . </s> </p>
<p> <s> <hi rend="rasvane"> Õiged ja valed riigid </hi> </s> </p>
<p> <s> ÜRO senises talitamises polnud midagi üllatavat , kui meenutada , et tegemist on II maailmasõja võitnud riikide organisatsiooniga , kus algusest peale on peetud rehnutti õigete ja valede riikide üle . </s> </p>
<p> <s> Sõjas valel poolel olnud riigid jäeti algul ÜROst välja . </s> <s> Nende hulka kuulus ka Soome , kellel oli 1939 julgust Stalinile vastu hakata , mis lõppes territooriumi kaotusega . </s> <s> 1941 uuesti rünnatuna üritas Soome tugineda Kolmandale Reichile ja sattus karistatute pingile . </s> </p>
<p> <s> Alles 1955 sai Soomest n-ö normaalne riik ning tal lubati astuda ÜRO ja Põhjamaade Nõukogu liikmeks . </s> </p>
<p> <s> Venelastel lubati Soomet karistada , mõni aeg hiljem karistasid lääneriigid omakorda Hiinat jne. </s> </p>
<p> <s> Hiljem on ÜRO eri põhjustel kehtestanud sanktsioone mitme riigi vastu . </s> <s> Neist viimase aja tuntuimad on seotud Iraagiga ja tehtud lootuses , et rahvas võtab kätte ja kukutab Saddam Husseini režiimi . </s> </p>
<p> <s> Teise maailmasõja võitnud suurriikide 16. jaanuari otsus annab õnneks märku selle sõja lõplikust lõpetamisest veel ühes valdkonnas . </s> </p>
<p> <s> <hi rend="rasvane"> Millal lõppes II maailmasõda ? </hi> </s> </p>
<p> <s> Maailmasõja lõpu mainimisest ei maksa ehmuda , sest oli ju õigus ka president Lennart Meril , kui ka kuulutas Vene okupatsioonivägede lahkumise Eestist Teise maailmasõja lõpuks ja kamandas vastava dokumendi allkirjastamiseks septembris 1995 Paldiskisse kohale rongivaguni ( märksa tuntumas vagunis kirjutati 1918. a alla Esimese maailmasõja lõpetamise akt ) . </s> </p>
<p> <s> Edevus sai ajaloolasest Lennart Merist võitu , sest tegelikult pidanuks vagunitseremoonia lavastama Läti president , kust venelased lahkusid veelgi hiljem , ent poliitika on alati olnud nutikalt jultunute pärusmaa . </s> </p>
<p> <s> Omamoodi sümboolseks võib pidada sedagi , et Afganistani tuleviku arutamine toimus Teise maailmasõja viimasel tallermaal - Jaapanis . </s> <s> Oma abi on Afganistanile valmis jagama Jaapan , USA , Euroopa Liit ja islami maailm eesotsas Saudi Araabiaga . </s> </p>
<p> <s> Venemaad esindas Tokyos asevälisminister , ent just sealt veereb praegu üks abikoorem teise järel Afganistani . </s> <s> Selge märguanne , et Moskva oma huvidest Afganistanis ei loobu . </s> </p>
<p> <s> Eesti seisukohalt on muidugi oluline ELi kaasalöömine . </s> <s> Pärast NATO kohest toetusavaldust Ühendriikidele polnud see teisiti mõeldav , ent fakt on ka see , et osa võimalikust toetusest ELi kandidaatriikidele läheb nüüd auku nimega Afganistan . </s> </p>
<p> <s> Pole mõtet küsida , miks peab Euroopa sööma suppi , mille on kokku keetnud Venemaa ( Nõukogude Liit ) ja USA aastail 1978-96. ( 1996-2001 oli enamiku tegijariikide hoiak n-ö pealtvaatav . ) </s> </p>
<p> <s> Euroopa suurriigid igal juhul ei maga - kohal on inglased , prantslased ja isegi sakslased . </s> <s> Viimati olid sakslased selles kandis 1941-43 , kui Iraagis oli lühikest aega võimul Kolmanda Reichi meelne valitsus ja sakslased kontrollisid Lõuna-Iraani , kust üritati ka suure kolmiku kõrvaldamist Teheranis . </s> </p>
<p> <s> Nüüd on isegi Jaapani sõjamehed tulnud Afganistani külje alla - sõjalaevadega nimelt . </s> <s> Igal juhul suur samm edasi , võrreldes aastaga 1942 , kui nende väed lähenesid Calcuttale Lääne-Indias . </s> </p>
<p> <s> Meeldetuletused Teisest maailmasõjast on õigustatud sellega , et just selle sõja käigus tekkinud vaenlase samastamine riigiga ( rahvaga ) lõppes alles nüüd , aastal 2002 ja Afganistanis ! </s> </p>
<p> <s> Just seal lõppes valede riikide vastu sõdimisest välja kasvanud valede juhtidega/valitsustega riikide karistamine ( sanktsioonidega ) . </s> <s> Lõppes ootamatult , sest ... riiki ei rünnanudki enam riik . </s> </p>
<p> <s> <hi rend="rasvane"> Uut tüüpi sõjad </hi> </s> </p>
<p> <s> Uus aastatuhat tõi lihtsalt kaasa täiesti uut tüüpi sõja . </s> <s> Juba varem mitmes riigis kuritegelikke rünnakuid korraldanud saudi-araablane Osama bin Laden tõestas , et käputäit fanaatikuid kamandades saab suurt kurja teha ka nii , et ise varjud sündmuspaigast tuhandete kilomeetrite kaugusel kolmanda riigi territooriumil asuvates koobastes . </s> </p>
<p> <s> Mõistagi saab sellise riigi valitsust pidada kuriteo kaasosaliseks , ent reakodanike osa hindamisega läheb raskeks . </s> </p>
<p> <s> Sestap polegi juhus , et USA rünnak Afganistanile oli vaid osaliselt riik-riigi sõda , sest põhitöö Talibani režiimi kukutamiseks tegi välisriikide osalusel vallandatud kodusõda . </s> </p>
<p> <s> Pommitamised ehk siis sõja n-ö puhas USA osa pole aga siiani andnud peamist - elusalt või surnult tabatud Osama bin Ladenit ja mulla Omari . </s> </p>
<p> <s> Tekkinud olukorras oli raske jätkata sanktsioone Afganistani kui riigi vastu ja nii sündiski ÜRO Julgeolekunõukogus lõpuks ometi mitte riiki ja rahvast , vaid ainult ühe organisatsiooni liikmeid karistav resolutsioon . </s> <s> See aga tähendab tõelist kergendust kogu inimkonnale . </s> </p>
<p> <s> <hi rend="rasvane"> Toomas Alatalu </hi> </s> </p></div3>
          <div3 type="artikkel"><head> Notar töötab uutmoodi 1. </head>
<p> <s> <hi rend="kaldkiri"> 13.02.2002 </hi> </s> </p>
<p> <s> <hi rend="rasvane"> 1. veebruarist jõustunud tõestamisseadus täpsustab notariaalsete toimingute korda </hi> </s> </p>
<p> <s> Eelmise aasta lõpus võttis Riigikogu vastu tõestamisseaduse ja sellega seotud rakendusseaduse ( RT I 2001 , 93 , 564 ) , mis jõustusid 1. veebruaril 2002. </s> </p>
<p> <s> Tõestamisseadus kehtestab notari pädevuses olevate tõestamistoimingute tegemise korra . </s> <s> Seadust kohaldatakse ka muu ametiisiku ja -asutuse toimingule , kui see on võrdsustatud notari pädevuses oleva tõestamistoiminguga . </s> </p>
<p> <s> Nii saavad teatud piiratud ulatuses tõestamistoiminguid teha valla- ja linnasekretärid , arhiivid , vanglaülemad , konsulaarametnikud ja mõned teised isikud . </s> </p>
<p> <s> <hi rend="rasvane"> Tõestamine ja kinnitamine </hi> </s> </p>
<p> <s> Tõestamistoimingu vormid on notariaalne tõestamine ja notariaalne kinnitamine . </s> </p>
<p> <s> Seaduse kohaselt eeldatakse , et notari pädevuse piires koostatud ning vorminõuetele vastav notariaalakt ja -märge on õige . </s> <s> See tähendab , et isik , kes ei ole tehtud toiminguga nõus , peab leidma selle vaidlustamiseks juriidilised argumendid . </s> </p>
<p> <s> Notaril ei ole õigust teha tõestamistoiminguid väljaspool Eesti Vabariigi territooriumi . </s> <s> Selline toiming oleks õigustühine , s.t ei too kaasa juriidilisi tagajärgi ja sellele ei saa oma õiguste kaitsel tugineda . </s> </p>
<p> <s> <hi rend="rasvane"> Õigus keelduda </hi> </s> </p>
<p> <s> Notaril on õigus keelduda tõestamistoimingu tegemisest , kui taotletava toimingu eesmärgid on vastuolus seaduse , muu õigusakti või heade kommetega või on ilmselt lubamatud ja ebaausad või kui ilmneb , et tehingupoolel või muul asjaosalisel puudub vajalik õigus- , teo- või otsusevõime või esindusõigus . </s> </p>
<p> <s> Notariaalakti peab notar märkima osaleja kohta nii täpsed isikuandmed , et kahtlus ja segiajamine on välistatud . </s> </p>
<p> <s> Notar märgib , millise isikut tõendava riikliku dokumendi abil ta osaleja isiku tuvastas . </s> <s> Kui notar tunneb osalejat isiklikult , märgib ta selle asjaolu notariaalakti . </s> </p>
<p> <s> Kui notar ei saa isikut tuvastada või kahtleb isikusamasuses , aga tehingu tõestamist nõutakse sellele vaatamata , märgib notar selle asjaolu notariaalakti . </s> </p>
<p> <s> Kui notar on veendunud , et osalejal puudub vajalik teo- või otsusevõime , keeldub ta tõestamast . </s> <s> Oma kahtluse osaleja vajaliku teo- ja otsusevõime kohta märgib notar notariaalakti . </s> </p>
<p> <s> Kui osaleja on raskesti haige , märgib notar selle asjaolu koos oma tähelepanekuga osaleja teo- ja otsusevõime kohta notariaalakti . </s> </p>
<p> <s> Kui tehingut tehakse esindusõiguse alusel ( näiteks volikirja alusel või lapsevanema poolt ) , lisatakse tõendamiseks esitatud dokument originaalina või selle notariaalselt kinnitatud ärakirjana . </s> </p>
<p> <s> Notariaalakti osaks loetakse sellele lisatud dokumenti , kaarti , joonist või illustratsiooni , millele aktis viidatakse ning mis sisaldab osaleja tahteavaldust või on sellega seotud . </s> <s> Notariaalakti märgitakse tõestamise kuupäev ja koht . </s> </p>
<p> <s> Kui tehing puudutab kinnistusraamatusse , laevakinnistusraamatusse , kommertspandiregistrisse või muusse avaliku usaldatavusega registrisse kantud või kandmisele kuuluvat asjaõigust , kontrollib notar tehinguks vajaliku käsutusõiguse olemasolu vastavast registrist ning vajaduse korral abieluvararegistrist . </s> </p>
<p> <s> Kui tehingu ese võib olla abikaasade või endiste abikaasade ühisvara , tuvastab notar osaleja avalduse alusel osaleja perekonnaseisu ning märgib selle notariaalakti . </s> </p>
<p> <s> Tehingu tõestamiseks tuleb notariaalakt notari juuresolekul osalejatele ette lugeda , nende poolt heaks kiita ning osalejate ja notari poolt omakäeliselt allkirjastada ; ilma selleta on tõestamine tühine . </s> </p>
<p> <s> <hi rend="rasvane"> Ettelugemine , heakskiitmine , allkirjastamine </hi> </s> </p>
<p> <s> Ettelugemine hõlmab ka notariaalaktile lisatud dokumendi ettelugemist . </s> </p>
<p> <s> Kui notariaalaktis viidatakse kaardile , joonisele või illustratsioonile , tuleb see ettelugemise asemel esitada osalejatele läbivaatamiseks . </s> </p>
<p> <s> Pimedale tuleb kaarti , joonist või illustratsiooni läbivaatamise asemel piisavalt kirjeldada . </s> </p>
<p> <s> Enne heakskiitmist tuleb notariaalakt anda osalejatele läbivaatamiseks . </s> </p>
<p> <s> Notar selgitab välja osalejate tahte ja õiguslikult korrektseks tehinguks olulised asjaolud . </s> <s> Samuti selgitab notar osalejatele tehingu tähendust , õiguslikke tagajärgi ja tehingu tegemise võimalusi . </s> </p>
<p> <s> Notar kajastab osalejate tahteavaldused notariaalaktis selgelt ja ühemõtteliselt . </s> <s> Seejuures hoolitseb notar selle eest , et välistataks eksimused ja kahtlused ega kahjustataks kogenematu ja asjatundmatu osaleja huve . </s> </p>
<p> <s> Kui notaril tekib kahtlus tehingu seadusele ja osalejate tegelikule tahtele vastavuse suhtes , arutab ta selle osalejatega läbi . </s> </p>
<p> <s> Kui notar kahtleb tehingu kehtivuses ja osalejad nõuavad sellele vaatamata tõestamist , märgib notar oma selgituse ja selle kohta esitatud osalejate põhjendused notariaalakti . </s> </p>
<p> <s> Seaduse kohaselt koostatakse notariaalakt või -märge eesti keeles . </s> <s> Tõestamistoimingu taotlejate soovil koostab notar notariaalakti või -märke muus keeles . </s> <s> Notar on selleks kohustatud üksnes juhul , kui ta valdab seda keelt piisavalt . </s> </p>
<p> <s> Kui osaleja tema enda teatel või notari tähelepaneku kohaselt ei valda eesti keelt piisavalt või kui notariaalakt koostatakse võõrkeeles , märgib notar selle asjaolu notariaalakti . </s> <s> Sel juhul tuleb osalejale ettelugemise asemel tõlkida . </s> </p>
<p> <s> Kui osaleja nõuab , koostatakse ja antakse talle läbivaatamiseks kirjalik tõlge . </s> <s> Kirjalik tõlge tuleb lisada notariaalaktile . </s> </p>
<p> <s> Ebaõige tõlkimisega tekitatud kahju eest vastutavad notar ja tema valitud tõlk solidaarselt , välja arvatud juhul , kui tõlkis vandetõlk . </s> </p>
<p> <s> Kui tõlk ei ole vandetõlk , hoiatab notar teda ebaõige tõlkimisega kaasneva tsiviil- ja kriminaalvastutuse eest . </s> <s> Notar märgib need asjaolud notariaalakti . </s> <s> Notariaalaktile kirjutab alla ka tõlk . </s> </p>
<p> <s> <hi rend="rasvane"> Maido Pajo </hi> </s> </p>
<p> <s> <hi rend="kaldkiri"> Järgneb </hi> </s> </p></div3>
          <div3 type="artikkel"><head> Pruutpaari parem käsi </head>
<p> <s> <hi rend="kaldkiri"> 13.02.2002 <bibl> <author> Sirje Pärismaa </author> </bibl> </hi> </s> </p>
<p> <s> <hi rend="rasvane"> Heino Träss on olnud pulmavanem enam kui 800 pulmas ja pannud oma pilli järgi tantsima Tartu linna jagu rahvast </hi> </s> </p>
<p> <s> <hi rend="rasvane"> Kuuldavasti olete nende arvudega Eesti rekordi mees . </hi> </s> <hi rend="rasvane"> <s> Millised paarid sellest tohutust galeriist on kõige eredamalt meelde jäänud ? </s> </hi> </p>
<p> <s> Üks lugu meenub mu tegevuse algusest . </s> <s> Kuigi pulmavanema kohuseks on paar registreerimiseks ette valmistada , jätsin esimestel kordadel ütlemata , et küsimuse peale , kas olete nõus abielluma , tuleb öelda : “ Jah . ” </s> </p>
<p> <s> Nii kostiski üks peigmees vastuseks paaripanejale : “ Nõus-nõus . ” </s> <s> Algul oli piinlik vaikus , siis purskas osa rahvast naerma . </s> <s> Selle peale ei jäänud ametnikul muud , kui uuesti oma küsimus esitada . </s> <s> Alles siis sai ta peigmehelt jah-sõna kätte . </s> </p>
<p> <s> Edaspidi tuletasin igale paarile meelde , et tuleb ikka jah öelda . </s> <s> Üks naljahammas lubas , et ta küsib vastu : “ Kuidas , palun ? ” </s> <s> Kui õige aeg käes oli , vaataski poiss mulle vilksti otsa , vaikis ja ütles viimaks ikkagi “ jah ” . </s> </p>
<p> <s> Kunagi oli Tartus komme , et kuld- ja hõbepulmi viisid perekonnaseisuosakonnas ametnike asemel läbi pulmavanemad . </s> <s> Minu juurde tuli paar , kes tahtis , et ma viiksin läbi nende vanemate kuldpulma . </s> <s> Ütlesin , et olen vaid hõbepulmi teinud ja kardan , et järsku lähen segamini ning ütlen : 25. Nemad soovitasid keskenduda ja mõelda vaid kuldpulmale . </s> </p>
<p> <s> Kui tseremoonia algas , turgatas mul pähe , et täna võiks veidi nalja teha . </s> <s> Ütlesin : “ Lugupeetud noorpaar . </s> <s> Lubage teid tervitada Tartu linna kõige ilusamas saalis . </s> <s> Täna 25 aastat tagasi ... ” </s> </p>
<p> <s> Vanemate selja taga seisnud tütar näitas mulle paanikas viit sõrme . </s> <s> Mina jätkasin : “ ... selliste sõnadega alustas kunagi oma saatesarja Valdo Pant . </s> <s> Kuid meil on täna palju meeldivam öelda : täna 50 aastat tagasi sõlmisid oma abielu ... ” </s> </p>
<p> <s> <hi rend="rasvane"> Vanad eestlased pidasid pulmi mitu päeva . </hi> </s> <hi rend="rasvane"> <s> Mis on teie rekord ? </s> </hi> </p>
<p> <s> Algul olime paarilise , pillimees Valdur Parksepaga ikka kaks päeva pulmas . </s> <s> Pärast sadat pulma hakkasime aru saama , et pole mõtet järgmiseks päevaks jääda , kui sugulased tahavad omavahel juttu ajada . </s> </p>
<p> <s> Hakkasime pulmas olema kella kaheni . </s> <s> Siis panime autole hääled sisse , sõitsime mõne kilomeetri kaugusele ning magasime öö autos , et hommikul koju sõita . </s> </p>
<p> <s> Pulmaliste arvult oli aga rekordpulm Pärnus , kus oli 260 külalist . </s> <s> Seal oli kolm pulma korraga : kuld- , hõbe- ja noortepulm . </s> <s> Kolm terviseviinalauda eri värvi jookidega , kolm kingitustelauda jne. </s> <s> Pulma minnes tõusid juuksed püsti : kuidas me kahe mehega saame tehtud . </s> <s> Kuid rahvas tuli hästi kaasa . </s> </p>
<p> <s> <hi rend="rasvane"> Praegusel ajal on kombeks abiellumist hilisemale eale lükata . </hi> </s> <hi rend="rasvane"> <s> Milline on olnud teie praktikas kõige vanem paar ? </s> </hi> </p>
<p> <s> Peigmees oli 82 ja pruut 76. </s> <s> Mõlemad abiellusid esimest korda . </s> <s> Küsisin peigmehelt , mis mõte on sellises eas veel abielluda . </s> <s> Ta vastas : siis on kahe peale üks hauakivi . </s> <s> Nalja sai nendega veelgi . </s> </p>
<p> <s> Teel pulmamajja ütles pruut peigmehele : “ Kui keegi mind varastada püüab , pead sina mind kaitsma . ” </s> <s> Peiul oli vastus kohe valmis : “ Kui keegi sind varastab , tõmba kähku kleit seljast ära , sest see on minu ostetud . ” </s> </p>
<p> <s> Siis küsis peigmees , kui kaua mina pulmas olen . </s> <s> Kui ütlesin , et mitte üle kella kahe , tahtis ta teada , mis ma seal üksi teen , sest tema kella 11 ajal juba magab , kuna tal on kindel režiim . </s> </p>
<p> <s> Kusagil pulmas pole niipalju kibedat karjutud kui selles . </s> <s> Noorpaar oli vahva ja tantsis palju . </s> <s> Kui kell sai pool kaks , läksin küsima , kas hakkame lõpetama . </s> </p>
<p> <s> “ Nii vara ? ” oli peigmees nördinud ega suutnud uskuda , et kell juba nii palju ning tema lubatud magamamineku aeg ammu möödas . </s> </p>
<p> <s> <hi rend="rasvane"> Mida ükski pulmavanem ei tohiks teha ? </hi> </s> </p>
<p> <s> Esimeses poolesajas pulmas tegin ka noorpaarile katseid . </s> <s> Siis loobusin , sest on ju noored inimesed tol päeval isegi närvis . </s> <s> Ka ei meeldi mulle pulmad , kus ämmasid-äiasid mõnitatakse . </s> <s> Ühes pulmas andis pulmavanem äiadele poksikindad ja kanamunad , käskis muna ära koorida , süüa ja siis vilistada . </s> </p>
<p> <s> Komnoorte metsalaagris võib teha selliseid asju , mitte pulmas . </s> <s> Sellisele pulmavanemale soovitaks : lase endal püksid taguotsa pealt maha , saad veel rohkem nalja ! </s> </p>
<p> <s> <hi rend="rasvane"> Kas pulmas võib midagi koledat ka juhtuda ? </hi> </s> </p>
<p> <s> Minu kõige jubedam mälestus on pulmast , kus üks inimene ära suri . </s> <s> Võttis veel laua taga lõbusalt sõna , läks tütarlapsega saalist välja , visates nalja , et käime natuke ära . </s> </p>
<p> <s> Ja kümne minuti pärast jooksis hirmunud tüdruk minu juurde teatega : mees kukkus pikali maha . </s> <s> Kiirabi tuli ja konstateeris surma . </s> <s> Anusin neid , et nad kadunukese ära viiks . </s> <s> Tema abikaasale valetasime , et mees viidi haiglasse . </s> </p>
<p> <s> Pidasime pulma edasi . </s> <s> Noorpaari pärast . </s> <s> Et nende elu tähtsaimat sündmust surm ei varjutaks . </s> <s> Nii näruselt pole ma end kunagi varem tundnud . </s> </p>
<p> <s> <hi rend="rasvane"> Kas vahel olete ka ette aimanud , et sellest paarist kauaks asja ei saa ? </hi> </s> </p>
<p> <s> Kas nüüd just lausa nii , aga mõnikord tundsin küll juba eelneva vestluse ajal : midagi on mäda . </s> <s> Ühe paariga oli nii , et poiss ei saanud kolme tunni jooksul sõnagi poetada , sest tüdruk pani nagu kuulipildujast , mismoodi pulma tema soovib . </s> </p>
<p> <s> Kuid olen teinud ka kurttummade pulma ja pimedate pulma . </s> <s> Viimasega oli nii , et kui tüdruku ema tuli mind kauplema , ütlesin algul ära , sest mul oli oma perega nädalavahetuseks midagi plaanis . </s> </p>
<p> <s> Ema hakkas nutma . </s> <s> Selgus , et eelmine pulmavanem oli algul nõus olnud , kuid keeldus , kui kuulis , et pimedatega tegu . </s> <s> Selle peale olin nõus . </s> </p>
<p> <s> Selles pulmas olid ka paljud külalised pimedad . </s> <s> Nendega oli väga hea suhelda , sest nad taipasid mõndagi asja palju rohkem kui nägijad . </s> <s> Kolm aastat hiljem kohtasin sedasama pimedat naist linnas , lapsevankriga . </s> <s> Kõnetasin teda . </s> <s> Ta oli väga rõõmus ja tundis mind kohe hääle järgi ära . </s> </p>
<p> <s> <hi rend="rasvane"> Olete ka mitu kassetitäit laule loonud ja CD välja andnud . </hi> </s> <hi rend="rasvane"> <s> Teie laule lauldakse igas pulmas ja külapidudel . </s> </hi> </p>
<p> <s> Ma poleks hakanud neid kirjutama , kui pulmadest oleks rohkem laule olnud . </s> <s> Kuid oli veel üks teinegi väike kavalus . </s> <s> Kui ma laulan sama laulu mis kuulsused , siis kuulaja mõtleb : issand jumal , Georg Ots laulab seda kümme korda paremini . </s> <s> Kui ma laulan enda laule , ei saa seda keegi öelda . </s> </p>
<p> <s> Mulle meeldivad laulud , kus sõnad ja meloodia on meeldejäävad . </s> <s> Praegused lood , kus lauldakse : ma leian su üles ... ja seda korratakse veerand tundi , ajavad mind vihale ja mõtlen kuulates , et leia siis juba . </s> <s> Õnneks on raadiol ja televiisoril nupud , kust saab sellised laulud kinni keerata . </s> </p>
<p> <s> <hi rend="rasvane"> Noorpaari valss </hi> </s> </p>
<p> <s> <hi rend="rasvane"> Sõnad ja viis Heino Träss </hi> </s> </p>
<p> <s> <hi rend="kaldkiri"> Ei jäta me teineteist saatuse hooleks , koos kogu elu . </hi> </s> <hi rend="kaldkiri"> <s> Kõik rõõmud ja mured me jagame pooleks , nüüd , kogu elu . </s> <s> Ka leiva ja voodi me jagame pooleks , koos kogu elu . </s> <s> Üksteisele alati jääme me nooreks nüüd , kogu eluks . </s> <s> Kui libedal libised , kallis , siis kohe käe sulle annan , Kui tee on nii raske ja jalad on väsind , sind kätel kannan . </s> <s> Kui vaja , siis sinule tähed toon alla , mind usu ikka . </s> <s> Kuu ülesse jätan , las valgustab tema õnneteed pikka . </s> <s> Meil lapsi saab palju , küll sõbrad , siis näete , plaanis nad juba ja lõbusat laulu , kilkeid ja tralli täis väike tuba . </s> <s> Ei karda me raskusi , hästi me kõike koos teha võime . </s> <s> Kui vaja , me kodu kohe muudame ümber siis lastesõimeks . </s> <s> Ei jäta me teineteist saatuse hooleks , koos kogu elu ... </s> </hi> </p>
<p> <s> <hi rend="rasvane"> Taluperemees Jaan Erm </hi> : </s> </p>
<p> <s> Tunnen Heinot juba sellest ajast , kui tudengipõlves pritsimajas tööl olin . </s> <s> Tema oli tuletõrje autojuht . </s> <s> Valves olles pidasime maha pikki kõnelusi ilmaasjadest . </s> <s> Tema kutsumine oma pulma isameheks oli seetõttu iseendast mõistetav . </s> </p>
<p> <s> Kõige eredamalt on mulle meelde jäänud eluküünla süütamine . </s> <s> Meie pulm oli vist esimene , kus Heino seda tegi . </s> <s> Hiljem on teised pulmavanemad talt selle küünlavärgi üle võtnud . </s> </p>
<p> <s> Heino laule lauldakse külapidudel tänini . </s> <s> Need pole niisama laulud , vaid igaühe taga on konkreetne inimene . </s> <s> Näiteks “ Mägede kutse ” sündis pärast seda , kui üks tuletõrjepoiss mägedesse jäi . </s> </p>
<p> <s> 70ndatel tegi Heino koos Mart Pärna , Lembit Liivamäe ja Valdur Parksepaga estraadikavades kaasa . </s> <s> Rahvas ootas neid esinemisi - seal lauldi ka keelatud laule , milles peitus sügav ühiskonnavastane sõnum . </s> </p>
<p> <s> Heino laule kuulavad ka praegused noored . </s> <s> Ju neis on siis midagi . </s> </p></div3>
          <div3 type="artikkel"><head> Pikka aega töötust saab unustatud inimene </head>
<p> <s> <hi rend="kaldkiri"> 13.02.2002 <bibl> <author> Merike Pitk </author> </bibl> </hi> </s> </p>
<p> <s> <hi rend="rasvane"> Katse pikaajalised töötud elule tagasi võita ähvardab riigi ükskõiksuse tõttu läbi kukkuda </hi> </s> </p>
<p> <s> Tööhõiveameti töötajad ei käi valdadest töötuid otsimas . </s> <s> Küll tegid seda aktiviseerimiskeskuste inimesed . </s> <s> Ent mis saab nüüd , kui keskuste ülesanded tööhõiveametile anti ? </s> </p>
<p> <s> Üks on kohe selge : tööhõiveamet töötute aktiviseerimise keskusi ei asenda . </s> </p>
<p> <s> <hi rend="rasvane"> Olukord on tõesti hull </hi> </s> </p>
<p> <s> Eesti riigis on seltskond , kelle kohta võib öelda : unustatud inimesed . </s> <s> Need on pikaajalised töötud . </s> <s> Keegi ei tea täpselt , kui palju neid on . </s> </p>
<p> <s> Kui äsja töötuks jäänu võtab end tööhõiveametis arvele , et saada töötu abiraha ( mida maksti veel hiljuti pool aastat , nüüd üheksa kuud ) , siis pikemat aega töötud kaovad tööhõiveameti vaateväljast . </s> </p>
<p> <s> “ Pikaajalisel töötul on justkui üks käsi ära lõigatud , ” ütleb Jõgevamaa tööhõiveameti konsultant Astrid Säälik . </s> </p>
<p> <s> Haigekassakaart on töötul ainult riikliku abiraha saamise ajal , s.o 9 kuud , mida võib teatud tingimustel pikendada veel 3 kuud . </s> <s> Ent isegi registreeritud töötu jääb seejärel haigekassakaardist ilma . </s> <s> Samas vajab iga teine tööhõiveametisse pöördunud pikaajaline ehk üle aasta töötu arstiabi . </s> </p>
<p> <s> “ See on täiesti katastroofiline olukord , ” tõdeb Säälik . </s> </p>
<p> <s> <hi rend="rasvane"> Selg sirgu </hi> </s> </p>
<p> <s> Esimene katse pikaajalised töötud elule tagasi võita tehti sügisel 1998 , kui Rapla maakonna Märjamaa piirkonna nelja omavalitsuse algatusest sündisid töötute aktiviseerimise keskused kaheksas Eesti maakonnas - lisaks Raplamaale ka Jõgeva- , Viljandi- , Pärnu- , Valga- , Ida-Viru- , Võru- ja Põlva maakonnas . </s> </p>
<p> <s> Sotsiaalministeeriumi ja Taani tööministeeriumi rahastatud projektide abil soetati õmblusmasinaid , kangastelgi , mootorsaage , võsalõikureid jms. </s> <s> Otsiti töötud kodudest üles ja kutsuti tööle . </s> <s> Küll tasuta , see tähendab toimetulekutoetuse ( 500 kr ) eest . </s> </p>
<p> <s> Töötud õmblesid linu , padjapüüre , käterätikuid , kitleid . </s> <s> Hooldekodudele , lasteaedadele , haiglatele . </s> </p>
<p> <s> “ Maal on ka alkoholilembesi naisi , aga keskusse tulid nad alati kaine , puhta ja kammituna . </s> <s> Nad kohe tahtsid tulla , sest tohtisid seal ka oma riidest endale õmmelda . </s> <s> Nad said ilma rahata pesu pesta , meil on pesumasin , ” räägib Märjamaa valla sotsiaalnõunik Virve Priimats . </s> </p>
<p> <s> Märjamaa alevis kasutati töötute meeste abi sotsiaalkorterite remontimisel . </s> <s> “ Kohe oli näha , kuidas meeste selg läks sirgemaks ja nad panid ka paremad riided selga . </s> <s> Sest lisaks töötegemisele kutsuti neid ühele ja teisele üritusele , koolitusele . </s> <s> Nende väärikus tõusis , neist hoolitakse , neid märgati , ” toob keskuste suurima plussi välja Rapla maavalitsuse sotsiaal- ja tervishoiuosakonna juhataja Ants Tammar . </s> </p>
<p> <s> Viljandi- , Valga- ja Saare maakonna töötutele eneseregulatsiooni kursusi läbi viinud Margot Põlla imetleb , kuidas koolitus töötute enesehinnangut tõstab . </s> <s> “ Viimsegi lootuse kaotanud on pärast viiepäevast kursust valmis eluga edasi minema . ” </s> </p>
<p> <s> Kuna paljud on tööta olnud juba 10-15 aastat , oli aktiviseerimiskeskuste mõte taastada tööharjumused ja ka koolitada töötuid . </s> <s> Abiks olid psühholoogid . </s> </p>
<p> <s> <hi rend="rasvane"> Kaetud laud tõmmati eest ära </hi> </s> </p>
<p> <s> Esimese tagasilöögi aktiviseerimiskeskustele andis 1999. aasta juulist muutunud sotsiaaltoetuste maksmise kord , mis ei lubanud töötuid ainult toimetulekutoetuse eest rakendada ei heakorra- ega hädaabitöödel . </s> <s> Paljud töötud loobusid - miks teha tööd , raha saab niigi . </s> </p>
<p> <s> Tänavu 1. jaanuarist muutunud sotsiaalhoolekandeseadus lubab omavalitsustel küll jälle töötud rehabilitatsiooni eesmärgil tööle panna , ent töötu sotsiaalse kaitse seaduse järgi on töötul õigus saada abiraha ka siis , kui ta hädaabitöödest keeldub . </s> </p>
<p> <s> Kõige suurema paugu keskustele pani aga 2000. aasta 1. oktoobrist jõustunud tööturuteenuste seadus ja uus töötu sotsiaalse kaitse seadus , millega aktiivsete tööturumeetmete saamise võimalus laienes ka pikaajalistele töötutele . </s> </p>
<p> <s> Ehk teisisõnu : tööhõiveametid pidid hakkama arvele võtma , koolitama ja tööandjatele vahendama ka pikaajalisi töötuid . </s> </p>
<p> <s> Nende seaduste valgusel lõpetas sotsiaalministeerium aktiviseerimiskeskuste rahastamise . </s> <s> Seda just siis , kui keskused olid kõige raskema aja - käivitamise - üle elanud . </s> </p>
<p> <s> “ Kaetud lauad on ootamas , aga pidulised viiakse järsku teise majja , ” iseloomustas ministeeriumi otsust koolitaja Margot Põlla . </s> </p>
<p> <s> Paljud aktiviseerimiskeskused jäid tühjalt seisma . </s> <s> Soetatud masinad ja seadmed jagati laiali . </s> <s> Või jäeti ootama paremaid aegu . </s> <s> Ka Märjamaa vallas Varbolas seisavad õmblus- ja pesumasinad kasutult . </s> </p>
<p> <s> “ Algul pakkusime pesupesemise teenust , aga ei saa ju lasta vallarahval ilma valveta sisse-välja käia . </s> <s> Valvuri palkamiseks meil aga raha ei ole , ” tunnistab valla sotsiaalnõunik Virve Priimats . </s> </p>
<p> <s> Lisaks Varbolale olid keskusel tugipunktid ka Loodna ja Vigala vallas ning Märjamaa alevis , igal oma perenaine , kelleks koolitati mõni töötu . </s> <s> Nüüd on nemadki taas töötute ridades . </s> </p>
<p> <s> Märjamaa piirkonna keskuse peale kulutas riik üle poole miljoni krooni . </s> <s> Kokku finantseeriti aktiviseerimiskeskusi kahe ja poole aasta jooksul 2 miljoni 427 092 krooniga . </s> <s> Koolitusel osales umbes 1000 , tööharjutustel 1700 ja tööle rakendati 300 töötut . </s> </p>
<p> <s> <hi rend="rasvane"> Abi asemel mäng </hi> </s> </p>
<p> <s> “ Me ei tahtnud aktiviseerimiskeskusi mitte kinni panna , vaid ühendada tööhõiveametitega . </s> <s> Pole mõtet kulutada riigi raha kahele teineteist dubleerivale süsteemile , ” ütleb sotsiaalministeeriumi tööturu osakonna juhataja Pille Rebane , kes ise oli keskuste loomisele innukalt kaasa aidanud . </s> </p>
<p> <s> Nüüd tõdeb Rebane , et ükski üritus ei saa jääda kestma iga-aastaselt rahastatava projektina , nagu aktiviseerimiskeskused seda olid . </s> </p>
<p> <s> Maakondlikesse tööhõiveametitesse anti juurde üks või pool töökohta , osa keskuste projektijuhte sai sinna tööle . </s> </p>
<p> <s> “ Mis on pool kohta või ka täiskoht , kui Rapla maakonnas on pikaajalisi töötuid tuhande ümber ! ” hüüatab maavalitsuse osakonnajuhataja Ants Tammar . </s> <s> “ Mina nimetan seda mänguks , käesilitamiseks . ” </s> </p>
<p> <s> “ Selleks et konkreetse töötu probleemidest üldse ülevaadet saada ja teda tõemeeli aidata , peaks konsultant temaga tegelema neli-viis tundi , ” ütleb Tammar . </s> </p>
<p> <s> Väga paljud töötud ei lähegi tööhõiveametisse - kauge , bussipilet kallis , 500kroonisest toimetulekutoetusest neid ei osta . </s> <s> Arvelevõtnu peab end aga tööhõiveametis iga kuu näitama . </s> </p>
<p> <s> Lootus tööd saada on väike ka seetõttu , et paljudel tööandjatel on pikaajaliste töötute suhtes eelarvamus . </s> <s> Ümber- ja täiendõppele valitakse enamasti neid , kel töökoha suhtes juba kaup koos . </s> </p>
<p> <s> Aktiviseerimiskeskused , mis töötasid osalt ka väikeste tööhõiveametitena , asusid just seal , kus töötus kõige suurem . </s> </p>
<p> <s> <hi rend="rasvane"> Töötu mõistab töötut </hi> </s> </p>
<p> <s> 1997. aastast ainult ajuti töötanud saarlannale Maire Kaalule öeldi Saaremaa tööhõiveametist , et tal pole lootustki tööd saada . </s> <s> Sest tal on kõigest põhiharidus . </s> </p>
<p> <s> Ometi sai elus mitut ametit pidanud ja enne töötuks jäämist tibukasvatajana töötanud Kaal tööd Mereranna põllumajandusühistus lüpsjana . </s> <s> Seda tänu Saaremaa aktiviseerimiskeskuse juhile Heli Sallile . </s> </p>
<p> <s> “ Heli oli esimene , kes minu probleemide vastu tõsist huvi tundis , ” kinnitab Kaal . </s> </p>
<p> <s> Ka agronoomiharidusega ja karusloomakasvatuses töötanud Helju Adamson tunnistab , et sai tööhõiveameti asemel abi hoopis Heli Sallilt , kes soovitas teda Saaremaa Reisibüroole . </s> </p>
<p> <s> “ Tööhõiveametis imestati pärast , et ka nemad olid ju soovitanud mul turismile ümber orienteeruda , ” räägib Adamson . </s> <s> Ent alles Heli Sall selgitas pika vestluse käigus Adamsonis välja omadused , mis võiksid sobida turistide teenindajale . </s> </p>
<p> <s> Saaremaa tööhõiveameti direktor Kaie Lepp ütleb , et nende ülesannete hulka ei kuulu tööotsija kättpidi tööandja juurde viimine . </s> <s> “ Meie eeldame töötult , et ta võtab ise endale vastutuse . ” </s> </p>
<p> <s> Samuti ei käi tööhõiveameti töötajad valdadest töötuid otsimas , vaid registreerivad neid , kes ise tööhõiveametisse kohale tulevad . </s> </p>
<p> <s> Aktiviseerimiskeskuse projektijuht Heli Sall käis ise valdades töötutega kohtumas ja korraldas neile ka kohapeal kursusi , sest maakonnakeskusse poleks paljud sõitnud . </s> </p>
<p> <s> Pikka aega Saaremaa tarbijate ühistu kaubabaasi direktorina töötanud Sall ütleb , et kuna ta on ise töötu olnud , siis mõistab ta töötuid paremini . </s> </p>
<p> <s> “ See on fantastiline , kui huvitavate ideedega inimesi on töötute hulgas , ainult nad vajavad , et keegi aitaks neil eneseusku taastada , ” räägib Heli Sall . </s> </p>
<p> <s> Aasta ( veebruarist 2001 veebruarini 2002 ) kestnud projekti vältel sai aktiviseerimiskeskuses registreeritud 282 töötust tööle 60 , kusjuures projekt hõlmas ainult Kuressaaret ja nelja lähivalda . </s> </p>
<p> <s> <hi rend="rasvane"> Riik annab kaigast </hi> </s> </p>
<p> <s> Siiski pole aktiviseerimiskeskused igal pool kadunud . </s> <s> Valgas võttis selle oma hõlma alla linnavalitsus . </s> <s> Edasi tegutseb ka Pärnumaa äärealal Saarde ja Tali valla ning Kilingi-Nõmme linna töötuid koondav sihtasutus Saarkunda , mida püüavad aidata ka omavalitsused . </s> </p>
<p> <s> “ Me ei saanud selle tegevust lõpetada , sest vallas on töötuid üle 30% , ” tunnistab Saarde valla sotsiaalnõunik Mare Kurri . </s> </p>
<p> <s> Töötud mehed käivad pensionäridele , puuetega inimestele ja kommunaalettevõttele puid lõhkumas ja ladumas , kusjuures kommunaalettevõte maksab sihtasutusele selle eest . </s> <s> Saadud raha annab Saarkunda omavalitsustele täiendavate sotsiaaltoetuste maksmiseks . </s> </p>
<p> <s> Meeste huvi ainult toimetulekutoetuse eest tööd teha on see , et ühekordsete täiendavate toetuste jagamisel on nad eelisolukorras . </s> <s> Ka saavad Saarkundas töötavad mehed oma tarbeks kasutada keskuse mootorsaage , võsalõikajaid , muruniitjaid . </s> </p>
<p> <s> “ Suurim kasu on aga see , et meilt saab kõikvõimalikku infot ja nõu tööhõiveprobleemide , seaduste ning töökohtade kohta , ” ütleb Saarkunda juhataja Andres Kukk . </s> <s> Pärnusse tööhõiveametisse ei hakkaks maakonna äärealalt keegi sõitma . </s> </p>
<p> <s> Kukk on korraldanud kursusi ka mujal maakonnas . </s> <s> 222 koolitatud töötust on saanud püsivale tööle 15% ja ajutisele tööle 5% , edasi õppima läinuid on 3% . </s> </p>
<p> <s> Paraku ei hinda aga riik ka omavalitsuste toel tegutsevaid aktiviseerimiskeskusi , vaid püüab neile kaikaid kodaratesse loopida . </s> </p>
<p> <s> “ Sain eelmisel aastal minister Eiki Nestori allkirjaga kirja , kus ta teatab , et kuna me osutame tööturuteenust , siis peame litsentsi hankima , muidu karistatakse meid , ” räägib Kukk . </s> </p>
<p> <s> Litsents on aga heategevuse põhimõttel tegutsevale ja rahalistes raskustes vaevlevale aktiviseerimiskeskusele suur lisakulu . </s> </p>
<p> <s> <hi rend="rasvane"> Töötute dünastiad </hi> </s> </p>
<p> <s> Sotsiaaltöötajate sõnul on Eestis veel üks ohtlik tendents , millest siiani pole räägitud - juba on välja kujunenud töötute dünastiad . </s> </p>
<p> <s> “ Meil on kasvamas terve põlvkond lapsi , kes pole kunagi näinud oma vanemaid hommikul tööle minemas ja õhtul töölt tulemas . </s> <s> Pole siis imestada , et lapsestki töötu saab , ” räägib Jõgevamaa tööhõiveameti konsultant Astrid Säälik . </s> </p>
<p> <s> “ Eesti riigis on ikka midagi väga mäda , kui tööhõiveametisse pöörduvad juba viie klassi haridusega 16aastased noored . </s> <s> Kool loobub liiga kergesti noorte õpetamisest , ” leiab Säälik . </s> </p>
<p> <s> Inimene , keda pole eluks ja tööks ette valmistatud , harjubki lõpuks ühiskonnalt ainult võtma . </s> <s> Ida-Virumaa tööhõiveameti direktori Maie Metsalu sõnul on töötuna arvel ka palju neid , kes ei kavatsegi tööle hakata . </s> <s> Parem on võtta riigilt vastu abiraha ja teenida mustalt juurde . </s> </p>
<p> <s> <hi rend="kaldkiri"> Samal teemal : “ Võimalusi töötule inimesele ” , ML , 17. detsember 1998 ; “ Töötud kodunt välja ” , ML , 25. märts 1999 ; “ <gap rend="viited"/> ” , ML , 20. jaanuar 2000 ; “ <gap rend="viited"/> ” , ML , 28. juuni 2001 </hi> </s> </p></div3>
          <div3 type="artikkel"><head> Hiidrahn jääb naftale ette </head>
<p> <s> <hi rend="kaldkiri"> 13.02.2002 <bibl> <author> Viio Aitsam </author> </bibl> </hi> </s> </p>
<p> <s> <hi rend="rasvane"> Muuga sadama laiendus jõudis Kabelikivini , mis on Baltimaade suurim rändrahn </hi> </s> </p>
<p> <s> Detsembris alustas AS Lonessa Muuga sadama vahetus läheduses 12 hektaril uue kütuseterminali ehitust . </s> <s> Pinnasetööd on tellitud firmalt Skanska EMV . </s> </p>
<p> <s> Eelmisel reedel Maalehe poole pöördunud Muuga elaniku arvates on Skanska masinad jõudnud Kabelikivile liiga lähedale . </s> </p>
<p> <s> Baltimaade suurim maismaal leiduv rändrahn on 18,7 m pikkune , 15 m laiune ja kuni 7 m kõrgune . </s> <s> 2000. aasta suvel korraldasid kivi ümbruse korrastamist Eesti õliühing ja looduskaitse selts . </s> </p>
<p> <s> Ehitusel on looduslikku puudetukka jäävale kivile ette nähtud 50 m kaitsetsoon , kus majandustegevus on keelatud . </s> </p>
<p> <s> <hi rend="rasvane"> Jäljed kaitsetsoonis </hi> </s> </p>
<p> <s> Kabelikivi kaitsetsoon on ainuke , mis vaatamisväärsust tulevasest kütuseterminalist eraldab . </s> </p>
<p> <s> Muidu puudega ümbritsetud kivi on ühest otsast Skanska ehitusplatsile avatud . </s> <s> Paegeoloog Rein Einasto ( pildil ) mõõtis esmaspäeval sammudega kivi ja pinnasetööde järje vahemaad ning sai 36 sammu . </s> <s> Lipuga tähistatud tokk jäi 35. sammule . </s> </p>
<p> <s> “ Üht paremini säilinud ja väga hästi ligipääsetavat rändrahnu ähvardab ehituse ekspansioon . </s> <s> Mina siit küll viitkümmend meetrit välja ei mõõda , ” ütles Einasto . </s> </p>
<p> <s> Harjumaa keskkonnateenistuse looduskaitse peaspetsialist Tiina Napp nentis samuti , et ehitus on tulnud lähemale , kui kaitsetsoon lubab . </s> </p>
<p> <s> “ Samas on planeeringuga ette nähtud ka kivi ümbruse korrastamine . </s> <s> Olen uskunud , et sellega võidab kivi ümbrus väga palju , sest ehitab ettevõte , kel on võimalusi heakorraks , ” ütles Napp . </s> <s> Ta lisas , et juurdepääs kivile tuleb igal juhul säilitada . </s> </p>
<p> <s> Napp märkis , et Kabelikivile endale ehitus liiga teha ei saa . </s> <s> Iseasi on kivi ümbrus . </s> </p>
<p> <s> “ Nii suurejoonelise kivi juurde kuulub looduskeskkond ilmtingimata , ” väitis Einasto , kelle arvates väärinuks Kabelikivi suuremat ala . </s> </p>
<p> <s> “ See puistu noorte tammede , vanade sangleppade ja üksikute mändide ning ojasuudmega oleks võinud olla laiem kaitseala . </s> <s> See on tulevikus igal juhul turismi näidisobjekt , kus hakkab käima palju rahvast . </s> <s> Sajameetrine loodusala , mis on ühest küljest piiratud suvilatega ja teisest sadamarajatistega , jääb liiga väikeseks , ” kahetses Einasto . </s> </p>
<p> <s> <hi rend="rasvane"> Vald on rahulik </hi> </s> </p>
<p> <s> “ Pole tõsi , et Skanska on kaitsetsooni rikkunud . </s> <s> Mina mõõtsin maa üle ja sain 50 meetrit , ” vaidles Viimsi valla keskkonnainspektor Fred Lainjärv esmaspäeval . </s> </p>
<p> <s> Ka üldpildi järgi pole Lainjärve sõnul midagi hullu lahti , Lonessa on otsustanud teisel pool kivi jätta haljastust alles hoopis rohkem , kui planeering ette näeb . </s> </p>
<p> <s> Inspektor arutles , et kui kaitsetsooni servast ongi võsa maha võetud , ei kahjusta see Kabelikivi , vaid tuleb üldmuljele hoopis kasuks , kivi ümbrus on plaanis nagunii heakorrastada . </s> </p>
<p> <s> “ Ainus asi , mis mulle ei meeldi , on see , et ehitajad on sõitnud buldooseriga kaitsetsooni serva , on seal ilmselt masinat hoidnud , ” rääkis keskkonnainspektor , kes samal päeval võttis kontakti ka ehitajatega . </s> </p>
<p> <s> Lainjärv ütles , et mõistab kohalike inimeste ärevust , kuna ehitusobjektil on palju masinaid peal ja käib kiire töö . </s> </p>
<p> <s> “ Kui kaitsetsooni on rikutud , tuleb nõuda , et sealne pinnas taastatakse , külvatagu näiteks muru peale , ” arvas Rein Einasto , kelle meelest ei tohiks loodusobjekti ja ehituse konfliktis teha ehitajatele ühtegi järeleandmist . </s> </p>
<p> <s> Muugal asuva Kabelikivi kaitsetsooni rikkumine on jõudnud ka keskkonnainspektsiooni . </s> <s> “ Vaneminspektor on kohal käinud ja teinud mõõtmised , ” ütles inspektsiooni Harju osakonna juhataja Tiia Kaar teisipäeval . </s> </p>
<p> <s> Kaar lisas , et menetlus kestab , ning kuni inspektsioon pole veel tutvunud ehituse projektdokumentatsiooniga , ei saa kedagi süüdi mõista . </s> <s> Vaneminspektori tehtud mõõtmine küll näitas , et ehitajad on läinud kivi 50 meetri tsooni , kuid inspektsioon tahab näha must valgel , et kaitsetsooni nõue kehtib . </s> </p>
<p> <s> <hi rend="rasvane"> Uued kaitsetsoonid </hi> </s> </p>
<p> <s> Looduskaitse spetsialist Tiina Napp selgitas , et kaitsetsoon määratakse igale looduse ükskikobjektile eraldi . </s> <s> Harjumaal on kaitse all üle 80 kivi ja rändrahnu , millele tavaliselt ei ole suurt 50 m kaitsetsooni määratud . </s> <s> Kui väiksem tsoon on eraldi määramata , kehtib automaatselt looduskaitseobjektide seaduse punkt , mis kehtestab 50 m tsooni . </s> </p>
<p> <s> “ Praegu on aeg , mil kõikidele looduskaitseobjektidele määratakse uuesti kaitsetsoonid . </s> <s> Kabelikivile peab jääma tema 50 meetrit , ” ütles Napp . </s> </p></div3>
          <div3 type="artikkel"><head> Uus tuulejõujaam Läänemaale </head>
<p> <s> <hi rend="kaldkiri"> 13.02.2002 </hi> </s> </p>
<p> <s> Saksa ja Taani kapitalil põhinev Renewable Energy Group ( REG ) OÜ ja saarlaste OÜ Roheline Ring ( RE ) on nõuks võtnud rajada Hanila valla Rõuste ja Virtsu rannamaadele tuulepargid . </s> </p>
<p> <s> Jaanuaris andis Hanila vallavolikogu REGile ja RE-le loa detailplaneeringu tellimiseks . </s> <s> Kui detailplaneering volikogus kinnitatud , saab ehitama hakata . </s> <s> Võimalik , et esimeste tuulegeneraatorite tiivikud hakkavad tööle sel sügisel . </s> </p>
<p> <s> Hanila vallavanem Arno Peksar ütles , et olnuks rumal kõne all olevate firmade pakkumised tagasi lükata . </s> </p>
<p> <s> “ Nad oleksid läinud mujale ja pannud oma tuulegeneraatorid seal püsti . </s> <s> Hanila vald jäänuks ilma täiendavast maksurahast , ” sõnas ta . </s> </p>
<p> <s> “ Tõsi - tuulejõujaamad ei too kaasa suurt arvu uusi töökohti , ent nad aitavad tõsta Hanila valla mainet : siin juba toimub midagi , siin juba on midagi , ” lisas Peksar . </s> </p>
<p> <s> <hi rend="rasvane"> Eestis head tuuled </hi> </s> </p>
<p> <s> REG tahab Rõustesse ja Virtsu üles panna kümme tuulegeneraatorit koguvõimsusega 15 000 kW . </s> </p>
<p> <s> REGi juhatuse esimehe Lars Machi sõnul teenivad tuulejõujaamad ennast tasa kaheksa-kümne aasta jooksul , ekspluatatsioonis on need vähemalt 20 aastat . </s> </p>
<p> <s> “ Elektrienergia müügist saadav tulu ei pruugi olla ainuke - tuulikuid saab varustada linnuvaatlusplatvormiga , nende külge saab monteerida GSM-antenne , nad võivad ligi meelitada turiste , ” rääkis ta . </s> </p>
<p> <s> Mach kinnitas , et tuuleenergeetika on keskkonnasõbralik . </s> <s> “ See ei tee kahju inimestele , taimedele ega loomadele . </s> <s> Tuulejõujaamad ei sega põlluharimist ega loomade karjatamist , ” rääkis Mach , kelle sõnul vajab üks tuulejõujaam maad vaid mõnikümmend ruutmeetrit . </s> </p>
<p> <s> Tallinna Tehnikaülikooli soojustehnika instituudi teadur Vello Selg ütles , et Eesti mererannad ja -saared on tuuleenergeetika seisukohalt tuulerikkad kohad . </s> <s> “ Euroopa kohta väga head , ” kinnitas ta . </s> </p>
<p> <s> Selg selgitas , et tuulegeneraatori tiivik hakkab pöörlema siis , kui tuule kiirus on vähemalt 2,5 m/s . </s> <s> Elektrienergiat on tuulest majanduslikult mõttekas tootma hakata siis , kui kiirus on 4-5 m/s . </s> </p>
<p> <s> Nagu Rõustes ja Virtsus tuulegeneraatorite töökõrgusel tehtud mõõtmised näitavad , on seal tuule kiirus 7-8 m/s . </s> <s> “ Enamasti küll talvel , ent just siis vajataksegi kõige rohkem elektrienergiat , ” märkis ta . </s> </p>
<p> <s> <hi rend="rasvane"> Kümnendik energiast tuulikutest </hi> </s> </p>
<p> <s> Selg ütles , et tuulepargid võiksid katta kümnendiku Eesti vajadusest elektrienergia järele . </s> <s> “ Teisiti öeldes , toota aastas 700 miljonit kWh elektrienergiat , ” sõnas ta . </s> <s> “ Selleks tuleks aga tuuleenergeetika edendamisel kümme aastat kõvasti tööd teha . </s> <s> Tegelikult jätkub Eestis tuult enamakski , ent me ei suudaks ka välisinvestoreid kaasates nii suurt raha kokku ajada ja meie ülekandeliinide võimsus on liiga väike . ” </s> </p>
<p> <s> Ka Eesti Energia ASi alternatiivenergeetika osakonna juhataja Martin Kruusi sõnul on võimalik , et tuulest saadav elektrienergia moodustaks vähemalt kümme protsenti Eestis tarbitavast elektrienergiast . </s> </p>
<p> <s> “ Paraku ei ole Eesti riik endale seni veel selgeks teinud , miks , kui palju ja millise hinnaga ta soovib tuulest saadavat elektrienergiat , ” lisas Kruus . </s> </p>
<p> <s> Praegu toodab Eestis tuulest elektrienergiat Hiiumaal Tahkuna poolsaarele ehitatud tuulejõujaam , mille võimsus on 150 kW ja aastatoodang 300 000 kWh . </s> </p>
<p> <s> <hi rend="rasvane"> Tõnu Talvar </hi> </s> </p></div3>
          <div3 type="artikkel"><head> Nüüd oleme tõesti suusarahvas </head>
<p> <s> <hi rend="kaldkiri"> 13.02.2002 <bibl> <author> Sulev Valner </author> </bibl> </hi> </s> </p>
<p> <s> <hi rend="rasvane"> Salt Lake City </hi> </s> </p>
<p> <s> <hi rend="rasvane"> Andrus Veerpalu : Mina raiusin otse üles </hi> </s> </p>
<p> <s> Sel päeval oli tõesti uhke tunne olla eestlane . </s> </p>
<p> <s> Olümpiamedalite jagamise etendusel mängiti koguni kaks korda järjest meie hümni - kõigepealt soomlasest vigursuusatajale ning seejärel päriselt . </s> </p>
<p> <s> Ning see pilt , kus koguni kaks sinimustvalget korraga olümpiamängudel autasustamise ajal masti tõmmatakse ja kaks meie meest pjedestaalil medaleid vastu võtavad , läheb kahtlemata Eesti spordi ajalukku . </s> <s> Nüüd oleme siis tõesti suusarahvas , ilma mingi kahtluseta . </s> </p>
<p> <s> Kuni teisipäevani võisid eestlased tunda end siin olümpialinnas pisut nagu võõral peol , kus juubeldasid küll Soome kahevõistlejad , Läti hokimängijad ja kes iganes , ainult mitte meie . </s> <s> Nüüd on see järsku ka päris meie pidu ja rohkemgi veel , kui julgesime loota . </s> <s> Ning tegelikult on taliolümpiamängud alles esimeses kolmandikus . </s> </p>
<p> <s> Eesti Olümpiakomitee president Mart Siimann ütles olümpiavõitja Andrus Veerpalule ja medalimees Jaak Maele vastavalt miljoni- ja poole miljoni kroonist tšekki üle andes , et raha rahaks , aga selle tähtsus , mis nad tegid , ei ole üldse rahas mõõdetav . </s> <s> Siimanni sõnul võivad Eesti märgi otsijad rahus ameti maha panna , sest märk on juba olemas . </s> </p>
<p> <s> Taliolümpia mõttes kindlasti . </s> </p>
<p> <s> Neid ridu kirja pannes on sündmused veel nii värsked , et kõige õigem anda sõna otse asjaosalistele . </s> </p>
<p> <s> <hi rend="rasvane"> Olümpiapronks Jaak Mae </hi> : </s> </p>
<p> <s> Andrusega oli juba neli päeva tagasi kontrollsõidul nii , et ta võitis mind kümnel kilomeetril pool minutit . </s> <s> Siis tekkiski küsimus , et huvitav , kas mul on vorm ära kukkunud , kuigi enesetunde järgi ei saanud seda nagu öelda . </s> </p>
<p> <s> Jäi üle ainult loota , et ehk on Andrus siis nii hea , et vast võidab ära . </s> </p>
<p> <s> Õnneks nii oligi . </s> </p>
<p> <s> <hi rend="rasvane"> Hõbemedalivõitja Frode Estil </hi> : </s> </p>
<p> <s> See oli minu tänavune parim sõit , perfektne . </s> <s> Aga poolel maal hakkas Andrus nii kiiresti sõitma , et tema vastu ei olnud täna kellelgi mingeid võimalusi . </s> <s> Seejärel keskendusin hõbeda võitmisele . </s> </p>
<p> <s> Arvan , et rahvusvahelisele suusatamisele oli see väga hea , et Eesti võitis . </s> <s> Norral on neid võite juba niigi . </s> </p>
<p> <s> <hi rend="rasvane"> Olümpiavõitja Andrus Veerpalu , kas lõpetades oli selge pilt , et võit tuleb ? </hi> </s> </p>
<p> <s> Ei olnud , sest mingil määral ikkagi tagant tulijate ajad hilinesid . </s> <s> Tuli lõpuni täiega välja sõita . </s> <s> Norrakaid pidi jälgima ja Jaak on ka tuntud kõva lõpetaja . </s> </p>
<p> <s> <hi rend="rasvane"> Kas suusk oli täna ideaalne ? </hi> </s> </p>
<p> <s> Suusast saab täna rääkida ainult ülivõrdes . </s> <s> Kui ma vastu päikest tõusul Ivanovi kätte sain , siis tema läks rajast välja ja hakkas kääri jooksma , aga mina raiusin otse üles ja isegi mõtet ei tulnud , et astuksin rajast välja . </s> <s> Ja samas laskumistel oli ka alati nii , et sain kedagi kätte . </s> </p>
<p> <s> Täna on hooldemeeskond teinud küll supertööd ja suured tänud neile . </s> </p>
<p> <s> Tegelikult Mati Alaver siin küll ütles umbes nii , et tema ei ole milleski süüdi , aga tema on olnud ikka peamees , kes on teinud pikka aega väga rasket tööd ja selle tiimi kokku ajanud . </s> </p>
<p> <s> Suur tänu Matile ! </s> </p>
<p> <s> <hi rend="rasvane"> Treener Mati Alaver usub Mae edusse tagaajamisvõistlusel </hi> </s> </p>
<p> <s> Mati Alaver ajakirjanikele : “ Täna esitas Eesti Raadio eksitava küsimuse , et kuidas sa oled viinud need mehed niikaugele . </s> <s> Tuleb öelda , et need mehed on ikka ise ennast niikaugele treeninud . </s> </p>
<p> <s> Mul oli täna ka hea tõdeda , et tiim toimis sada protsenti ja et mul on õnnestunud viia ellu see printsiip , et muuta ennast siin tarbetuks . ” </s> <s> ( <hi rend="kaldkiri"> Kõik naeravad </hi> . ) </s> </p>
<p> <s> <hi rend="rasvane"> Mida näitas viimane kontrolltreening ? </hi> </s> </p>
<p> <s> Ta näitas mulle kindlasti seda , et kaks meest on tõusmas väga heasse vormi . </s> <s> Mida ma enne tänast starti neile kummalegi muidugi kõrva puhuma ei läinud , aga ma usun , et nad tunnetasid ka ise . </s> <s> Samas mõlemad mehed sõitsid end siis kinni , üks veidi rohkem , teine vähem . </s> <s> Andrus seedis selle paremini ära , Jaak üsna viletsalt . </s> <s> Täna seda viga samal reljeefil võisteldes ei korratud . </s> </p>
<p> <s> Jaak oli teinud kindlasti omad parandused distantsi läbimise dünaamikasse ja sõitis teise poole tõusvas joones , mis täna tõi talle medali . </s> <s> Viimasel 1,5 kilomeetril oli Mae absoluutselt kiireim mees . </s> </p>
<p> <s> <hi rend="rasvane"> Kas jäi kripeldama , et Mae oleks äkki võinud ka esimesel distantsil medali võtta ? </hi> </s> </p>
<p> <s> See oleks võinud olla ka kuues koht seal ja seitsmes koht täna . </s> <s> Kui me seda probleemi lahkasime , siis mullune Lahti näide oli ettevaatlikuks tegev . </s> <s> Mae oli siis üsna hea 15 kilomeetris ja tagaajamises , aga kolmas distants 30 km oli juba katastroof . </s> </p>
<p> <s> Siin oleks ta sama korrates kolmandal distantsil , milles ma näen tal parimaid võimalusi üldse , pandud jälle katastroofiohtu . </s> <s> Lahtis näiteks rootslane Fredriksson , kes sõitis kogu programmi , oli algul väga hea , aga kolmandaks distantsiks polnud enam mingi mees . </s> <s> Ma arvan täna , et see otsus oli õige ja siin pole midagi põdeda . </s> </p>
<p> <s> Jaagul on kõik võimalused sõita tagaajamist kõrge koha peale . </s> </p>
<p> <s> <hi rend="rasvane"> Kas siin löövad läbi ainult kogenud suusatajad ? </hi> </s> </p>
<p> <s> Esimesed distantsid on seda näidanud , jah . </s> <s> Siin on rasked rajad pluss mäestikufaktor . </s> <s> Ei usu , et tagaajamisvõistluseski mõni noor üllatab ning maraton on nagunii kogenud sportlaste ala . </s> </p>
<p> <s> <hi rend="rasvane"> Millal hakkas treener Alaver nägema Veerpalus potentsiaalset olümpiavõitjat ? </hi> </s> </p>
<p> <s> Vaevalt keegi treener just nii konkreetselt näeb , aga et temas on ainest , selles olen iga aastaga üha rohkem veendunud . </s> <s> Täna võib küll öelda , et need mehed on väga tugevalt motiveerinud mind ennast täiendama ja töötama selles suunas , et saada Eesti sportlane olümpiamängudel samale stardijoonele norrakate , rootslaste , soomlaste ja venelastega . </s> </p>
<p> <s> <hi rend="rasvane"> Mitmendad me maailmas hoolde poole pealt oleme ? </hi> </s> </p>
<p> <s> Seda on raske mõõta , aga täna me olime parimad . </s> <s> Võib öelda , et hooldemeeskond aitas Veerpalul võita olümpiakulla , aga ka Veerpalu on tõstnud oluliselt meie hooldemeeskonna personaalset reitingut maailma hooldemeeskondade turul . </s> </p>
<p> <s> <hi rend="rasvane"> Kas Veerpalu ja Mae pidev areng võiks veel jätkuda ? </hi> </s> </p>
<p> <s> Ei näe põhjust , miks see areng peaks väga seiskuma , aga me teame , et mida lähemale tipule jõuda , siis seal absoluutses tipus on väga raske lubada , et areneme veel paremaks . </s> <s> See eeldab , et hoiame kätt maailma suusatamise arengu pulsil ja juhul kui edasi minna , peab meil olema ka visioon , kuidas aasta pärast Val di Fiemmes võidu sõita . </s> </p>
<p> <s> <hi rend="rasvane"> Mida öelda Veerpalu võimaluste kohta maratonis ? </hi> </s> </p>
<p> <s> Ei ole pahad võimalused . </s> </p>
<p> <s> Meil on täpsem analüüs tegemata , aga tundub , et ta lõi kõiki ja muutus kättesaamatuks just lausikutel lõikudel . </s> <s> Ta oli ka varem seal tugev , aga nüüd tundub , et keegi ei saa enam vastu , kui Mae välja arvata . </s> </p>
<p> <s> <hi rend="rasvane"> Siis peab küsima nii , et kes võiks üldse Veerpalule maratonis vastu saada ? </hi> </s> </p>
<p> <s> Peaks ka tänasel päeval ikka kahe jalaga maa peale jääma . </s> <s> Küll vastaseid on . </s> <s> Kindlasti on eriti paha vastane Jevne . </s> <s> Väga paha vastane on Norra meister duatlonis Aukland . </s> <s> Väga heasse vormi on tõusnud Botvinov . </s> <s> Elofsson võitis möödunud aastal kodus Holmenkollenis 50 km klassika . </s> <s> Ja Mühlegg kindlasti , tema on võibolla siin kõige kõvem neist . </s> </p>
<p> <s> <hi rend="rasvane"> Mis on Veerpalu nõrkused ? </hi> </s> </p>
<p> <s> Kindlasti midagi on , peaks vist küsima ta naise käest . </s> </p>
<p> <s> Sportlasena on ta ennast ise aastate jooksul arendanud eesti jonniga aina paremaks suusatajaks . </s> <s> Need kümme aastat , mis me oleme koostööd teinud , on ta kutsunud organismis esile just neid muutusi , mis võimaldasid tal täna sõita nii kiiresti , kui ta sõitis . </s> </p>
<p> <s> Ta on teinud eriti sihipärast tööd . </s> <s> Mõni teine on võibolla sel ajal tõusnud suusatajate seas paremaks rattasõitjaks või paremaks jooksjaks . </s> <s> Veerpalu on tõusnud paremaks suusatajaks . </s> </p>
<p> <s> Pluss eriti hea psüühika . </s> <s> See kas on või ei ole . </s> <s> On vahe , kas ööl enne olümpiastarti , milleks on neli aastat valmistutud , magad või hoopis mõtled , et võiks homme hästi panna . </s> </p>
<p> <s> <hi rend="rasvane"> Milline oli treener Alaveri uni viimasel ööl ? </hi> </s> </p>
<p> <s> Sellel ei ole mingit tähtsust . </s> </p>
<p> <s> Väga hästi ma magan siis , kui tean , et võistlustelt ei ole midagi oodata . </s> <s> Täna päris nii ei olnud . </s> </p>
<p> <s> <hi rend="rasvane"> Kes sõidab neljanda mehena lisaks Veerpalule , Maele ja Ollele teatesõitu ? </hi> </s> </p>
<p> <s> Tänase päeva seisuga on see Meelis Aasmäe . </s> </p>
<p> <s> <hi rend="rasvane"> Juha Mieto ennustas Veerpalule medalit </hi> </s> </p>
<p> <s> Taliolümpial liigub ringi huvitavaid inimesi , eelkõige endisi spordikuulsusi . </s> <s> Ühel päeval põrkad õlgapidi kokku Valeri Borzoviga , teine päev vaatab sinu kõrval laskesuusatamist Irena Szewinska . </s> </p>
<p> <s> Tund enne meeste 15 km sõitu jalutas pressikeskuses vastu endine Soome suusakuulsus Juha Mieto . </s> <s> Ei raatsinud jätta küsimata prognoosi algava sõidu kohta . </s> </p>
<p> <s> <hi rend="rasvane"> Mis rollis olete siin ? </hi> </s> </p>
<p> <s> Olen Yleisradio TV-kommentaator . </s> </p>
<p> <s> <hi rend="rasvane"> Kes täna võidab ? </hi> </s> </p>
<p> <s> Täna on eriti huvitav olukord , hästi palju soosikuid . </s> </p>
<p> <s> Eestist Veerpalu , Mae ja siis kõik neli norralast , kaks venelast ja muidugi Elofsson . </s> <s> Kui peab ennustama , siis minu arvates peamised soosikud on Jevne , Elofsson ja Veerpalu . </s> </p>
<p> <s> Kogemused maksavad siin eriti palju , enamik võitjaid on ikka olnud kogenud sportlased . </s> <s> Aga kindlasti võib väga hästi esineda ka mõni noorem , kes suudab nende tingimustega harjuda . </s> </p>
<p> <s> <hi rend="rasvane"> Kristina Šmigun katkestas esimest korda elus </hi> </s> </p>
<p> <s> Kui suusamehed tegid teisipäeval suuri tegusid , siis meie Kristina astus teisel suusadistantsil hoopis rajalt ära . </s> <s> See oli üllatus mitte ainult meile , sest ka mängude ametlik infosüsteem esitles Šmiguni mõlemal naiste esimesel suusadistantsil ühe peamise medalipretendendina . </s> </p>
<p> <s> <hi rend="rasvane"> Millal ära tulid ? </hi> </s> </p>
<p> <s> Kolmandal kilomeetril . </s> <s> Läksin tõusu üles ainult käte abil , mitte suuskadel , ning kui ma teadsin , kui palju suuri tõuse veel tuleb , mitte ei ole ees tasane maa , siis arvasin , et mul ei ole mõtet sõita kahekümne või kolmekümne hulka , parem säästan end teisteks distantsideks . </s> </p>
<p> <s> Kui suusk ei ole ikka hea , peab hästi palju kätega tööd tegema ja ma ei jõudnud täna kätega tööd teha . </s> <s> Kurb . </s> </p>
<p> <s> <hi rend="rasvane"> Kas nüüd on väsimuse kõrgpunkt käes ? </hi> </s> </p>
<p> <s> Ei tea . </s> <s> Tundus , et 15 km oli juba kõige kehvem seis , aga täna oli mul veel kehvem . </s> </p>
<p> <s> Võibolla just psühholoogiliselt olen praegu hästi-hästi läbi . </s> <s> Kui inimene on nagu kahe asja vahel , ei ole üldse kindel milleski . </s> <s> Loodan , et läheb paremaks . </s> </p>
<p> <s> <hi rend="rasvane"> Kui palju mäed võivad mõjuda ? </hi> </s> </p>
<p> <s> Ei usu , et mäed , siin on ikka inimese enesetunne ja psüühika tähtsam . </s> <s> Siin ei saa nii , et olen füüsiliselt hästi tugev , aga vaimselt nõrk . </s> <s> Siin peab olema kõik tasakaalus , et head tulemust saada . </s> </p>
<p> <s> <hi rend="rasvane"> Kas katkestamise mõte tuli kohe või kaalusid mitu korda ? </hi> </s> <hi rend="rasvane"> <s> Millal viimati katkestasid ? </s> </hi> </p>
<p> <s> Kunagi ei ole katkestanud . </s> <s> Esimest korda . </s> </p>
<p> <s> Kõik olümpiamängud on mul olnud kas haigus või õnnetus või , nii nagu praegu oli . </s> <s> See on kurb . </s> </p>
<p> <s> Nagu mingi saatan oleks meie peal , mis ei lase rahulikult olümpiaks valmistuda . </s> <s> Ei tea . </s> <s> Juba kolm järjestikust korda : 94 Lillehammeris olin haige , 98 Nagano eel vigastatud ja nüüd ... </s> <s> Kolm peaks olema kohtuseadus . </s> <s> Üle selle ei tohiks halvasti minna . </s> </p></div3>
        </div2>
        <div2 type="rubriik">
          <head> Päevateema </head>
          <div3 type="artikkel"><head> Turvamängud </head>
<p> <s> <hi rend="kaldkiri"> 13.02.2002 <bibl> <author> Sulev Valner </author> </bibl> </hi> </s> </p>
<p> <s> Kui me ükskord koju jõuame , siis viirastub ilmselt igal sammul turvakontroll ning küllap oleme valmis esimese vihje peale harjunud liigutusega koti avama ja selle sisu välja laduma </s> </p>
<p> <s> Salt Lake Citys tuleb seda koos turvavärava läbimisega teha iga kord mis tahes olümpiaga seotud paika sisenedes . </s> <s> See tähendab ühest võistluspaigast teise liikuvatele ajakirjanikele pidevat nuhtlust . </s> </p>
<p> <s> Igas väravas pead kõigepealt kontrollimise sabas seisma ja siis tõestama , et sinu diktofon , fotoaparaat või mobiiltelefon töötab tõesti , mitte ei ole selles pomm . </s> <s> Mõnikord palutakse fotoaparaadiga isegi pilti teha . </s> </p>
<p> <s> Ei pääse tihedast kontrollist ka võistlejad ning näiteks Larissa Lazutina protesteeris medalivõitjana pressikonverentsil ägedalt tema sõnul enneolematult alandava kohtlemise üle , kui isegi sportlasel kaasas olev joogipudel lahti tehakse ja nuusutatakse . </s> </p>
<p> <s> Samas ei ole teised sportlased Lazutina protestiga eriti ühinenud , tunnistades , et tegu on küll tüütu , aga praeguses olukorras siiski vajaliku toiminguga . </s> <s> Suusatreener Mati Alaver kõrvutas siinset turvakontrolli ja dopingukontrolli kui kahte paratamatust , millega sportlased lihtsalt peavad leppima . </s> </p>
<p> <s> Jaak Mae sõnul harjub sellega paari päevaga , tema sõnul häirivad ainult kontrollist tingitud järjekorrad treeningule või võistluspaika minekul . </s> </p>
<p> <s> Esimene märk ees ootavast anti meile juba Helsingi lennujaamas , kui New Yorki lendajate kogu pagas igaühe juuresolekul viisakalt , aga põhjalikult kotipõhjani läbi katsuti , iga eset eraldi uurides . </s> </p>
<p> <s> Sihtkohta saabudes kordus sama põhjalik ülevaatus koos metalliotsija läbimisega , aga nüüd juba paari laigulises mundris automaaturi juuresolekul . </s> </p>
<p> <s> Pärast mullust 11. septembrit oli lisaks paljudele muudele asjadele noateral ka taliolümpiamängude pidamine Salt Lake Citys . </s> <s> Paljud arvasid , et ameeriklased ei saa riskida nii suure ettevõtmisega nii äreval ajal. </s> </p>
<p> <s> Aga oli ka täpselt vastupidine loogika : suur Ameerika ei saa ometigi taganeda mingi terroriohu ees . </s> <s> Ja just nii läkski . </s> </p>
<p> <s> Seekordse taliolümpia üheks peaalaks sportlike mõõduvõtmiste kõrval ongi seetõttu saanud korraldajate turvameetmete alane demonstratsioonesinemine väidetava maksumusega umbes 300 miljonit dollarit , mis on võrreldav näiteks Tallinna linna aastaste kulutustega . </s> </p>
<p> <s> Kogu olümpia korraldamine aga maksvat üle 2 miljardi dollari ehk enam kui Eesti riigi terve aastaeelarve . </s> </p>
<p> <s> Eelarvamused ameeriklaste saamatusest talimängude korraldajana ei pea paika . </s> <s> Nad pingutavad ja saavad hakkama küll . </s> </p>
<p> <s> Muidugi ei ela kogu riik olümpia tähe all nagu Austraalia kaks aastat tagasi . </s> <s> Muidugi ei ole enamik taliolümpia alasid just Ameerika publiku lemmikud . </s> <s> Erandiks ehk vaid hoki ja iluuisutamine . </s> </p>
<p> <s> Aga olümpia ei ole siin ka väike asi . </s> <s> Suurim ajaleht USA Today annab iga päev lehe vahel välja olümpia eriväljaande . </s> </p>
<p> <s> Suur telekanal NBC teeb tundide kaupa erisaateid , mis ehk meie tõsisele spordimaitsele küll harjumatult meelelahutuslikud ja ühelt alalt teisele hüplevad , aga siiski täiesti asjatundlikud . </s> </p>
<p> <s> Meedia töötab väsimatult üles oma kangelasi eesotsas iluuisutaja Michelle Kwani ja mäesuusataja Picabo Streetiga . </s> </p>
<p> <s> Võistluspaigad on kõik üsna heal tasemel . </s> <s> Ka tohutu transpordisüsteem on käivitatud päris rahuldavalt ning enam-vähem kõik lubatud bussid on õigel ajal olemas . </s> <s> Selgus , et üks meie bussijuhtidest , suurt kasvu neeger on koguni Alabamast ja sõitis siia 1900 miili kauguselt . </s> </p>
<p> <s> Kuna tegu on Ameerikaga , siis mõistagi tuleb ka olümpiakülalistel harjuda , et kõik vahemaad on siin ikka miilides ja temperatuur mitte näiteks 0 kraadi Celsiuse , vaid 32 kraadi Fahrenheiti järgi . </s> </p></div3>
        </div2>
        <div2 type="rubriik">
          <head> Uudised </head>
          <div3 type="artikkel"><head> Raplal oma raamat </head>
<p> <s> <hi rend="kaldkiri"> 13.02.2002 </hi> </s> </p>
<p> <s> Täna saab Rapla linn endale raamatu “ Romantiline Rapla ” . </s> <s> Värviline pildiraamat kajastab Rapla inimeste igapäevast eluolu , linna omapära ja olemust looduse ning ehitiste kaudu . </s> </p>
<p> <s> Projekt kestis kogu aasta , mil Raplast ja lähiümbrusest pärit seitse fotograafi pildis-tasid linna läbi nelja aastaaja . </s> </p>
<p> <s> Raamatule lisavad oma-pära Raplas elava kirjaniku Andres Ehini 17silbilised jaapani luule lühivormid - haikud . </s> <s> Raamatu esitlus on täna kl 17 Rapla keskraamatukogus . </s> </p></div3>
          <div3 type="artikkel"><head> Ekslik teave tekitas segaduse </head>
<p> <s> <hi rend="kaldkiri"> 13.02.2002 </hi> </s> </p>
<p> <s> Haridusministeeriumist saadetud ekslikud koolitustellimuse materjalid tekitasid põllumajandusülikoolis suure segaduse . </s> </p>
<p> <s> Eelmisel neljapäeval sai Eesti põllumajandusülikool ( EPMÜ ) haridusministeeriumist elektronpostiga kirja , millest selgus , et riikliku koolitustellimuse komisjoni plaanide järgi võetakse tänavu põllumajanduse , metsanduse ja kalanduse õppesuuna magistriõppesse vaid 45 ja doktoriõppesse kolm üliõpilast . </s> </p>
<p> <s> EPMÜ teadusprorektori Lembit Nei sõnul oli juhtkond šokeeritud enam kui kahekordsest kohtade arvu vähendamisest ja pidas seda järjekordseks katseks kõrgkool likvideerida . </s> </p>
<p> <s> Esmaspäeval said aga EPMÜ juhid teada , et ministeerium oli ekslikult laiali saatnud materjalid , mis mõeldud vaid koolitustellimuse komisjoni tööks . </s> </p>
<p> <s> Ministeeriumi nõunik Tarmo Kurm teatas , et komisjon töötab materjalidega edasi ning tellimuse vähendamist pole kavas . </s> <s> Kurmi kinnitusel on EPMÜ valdkonnad haridusministeeriumile prioriteetsed . </s> </p>
<p> <s> Esmaspäeval Tallinnas nõu pidanud riikliku koolitustellimuse komisjon saatis paberid puudulikkuse tõttu ministeeriumi tagasi ja lükkas tellimuse kohta otsuse langetamise seetõttu edasi . </s> </p></div3>
          <div3 type="artikkel"><head> Võru kodututele öömaja </head>
<p> <s> <hi rend="kaldkiri"> 13.02.2002 </hi> </s> </p>
<p> <s> Esmaspäeval avas Võru linna ääres Räpina maanteel endises kontorihoones uksed kodutute öömaja , mis on osa sinna rajatavast sotsiaalmajast . </s> </p>
<p> <s> “ Esimesel ööl küll veel ühtegi öömajale ei tulnud , kodututel on kuni veebruari lõpuni võimalus elada linna antud senistel pindadel , ” ütles Võru linnavalitsuse sotsiaalnõunik Toivo Teekel teisipäeval . </s> </p>
<p> <s> Teekeli hinnangul on Võrus kodutuid 10-15. </s> <s> Öömaja mahutab tosin ini-mest , kuid ruumid lubavad ööbimiskohti juurde teha . </s> </p>
<p> <s> Lisaks kodutute öömajale on mais valmivas sotsiaalmajas ruumid ka mitmele sotsiaalkorterile ja supiköögile . </s> <s> Kokku läheb see linnale maksma 2,5 miljonit krooni . </s> <s> Iga-aastasi halduskulusid ei osanud Teekel veel öelda . </s> </p></div3>
          <div3 type="artikkel"><head> Külad tahavad teise maakonda </head>
<p> <s> <hi rend="kaldkiri"> 13.02.2002 </hi> </s> </p>
<p> <s> Põlva maakonna Valgjärve valla Maaritsa , Krüüdneri ja Vissi küla soovivad liituda Tartu maakonda kuuluva Kambja vallaga . </s> <s> Siseministeeriumi teatel on tegu esimese juhtumiga , kui külaelanikud soovivad halduspiiride muutmisega liikuda ühest maakonnast teise . </s> </p>
<p> <s> Liitumissoovi pöördumisele on alla kirjutanud ligi 260 külade alalist ja ajutist elanikku . </s> <s> Kambjaga liitumise idee algataja , Maaritsa algkooli õpetaja Aili Unt ütles , et Maaritsa , Krüüdneri ja Vissi küla on ajalooliselt Kambja ning Tartumaaga kokku kuulunud . </s> </p>
<p> <s> “ Bussiühendus Põlvaga puudub , sinna saab sõita ainult Tartu või Kanepi kaudu . </s> <s> Enamik lapsi jätkab kooliteed Tartus või Kambjas . </s> <s> Kambjas toimub küllalt vilgas kultuurielu , seal asub ka surnuaed ja kirik , ” rääkis Unt . </s> </p>
<p> <s> Valgjärve vallavolikogu on seisukohal , et halduspiiride muutmise kohta võetakse otsus vastu pärast seda , kui on korraldatud ametlik rahvaküsitlus . </s> </p></div3>
          <div3 type="artikkel"><head> SAPARD uuele ringile </head>
<p> <s> <hi rend="kaldkiri"> 13.02.2002 </hi> </s> </p>
<p> <s> Esimestena tänavu SAPARDi toetust taotlenud neljast põllumehest on kaks ka mullu toetuseraha saanud . </s> </p>
<p> <s> Pärnumaa Varbla valla Rängamäe talu kavatseb osta kevadeks SAPARDi abil otsekülviku , Põlvamaa Külmsoo talu aga uue traktori . </s> </p>
<p> <s> “ Eelmisel aastal ostsime John Deere'i traktori ja nüüd valisime välja sellele sobiva külviku , ” ütles Rängamäe perenaine Terje Väärtmaa . </s> </p>
<p> <s> Rängamäe talu sai SAPARDilt traktoriostuks 265 000 krooni toetust ja taotleb külviku ostmiseks ligi 200 000 krooni . </s> </p>
<p> <s> Põlva valla Külmsoo talu peremees Raivo Musting esi-tas taotluse traktori ostmiseks . </s> </p>
<p> <s> Mullu ostis Musting lüpsiseadme , piimajahuti ning sõnnikueemaldamise seadmed , mille hinnast sai toetust pool miljonit . </s> </p>
<p> <s> Rängamäe ja Külmsoo talu on nende 11 ettevõtja hulgas , kellele on mullu küsitud toetus ka välja makstud . </s> </p></div3>
        </div2>
        <div2 type="rubriik">
          <head> Päevakaja </head>
          <div3 type="artikkel"><head> Nädala uba </head>
<p> <s> <hi rend="kaldkiri"> 13.02.2002 </hi> <hi rend="rasvane"> Jälle metanool </hi> </s> </p>
<p> <s> Esmaspäeval sattus Pärnu haiglasse seitse patsienti , kellest üks oli joonud metanooli . </s> <s> Meedikute sõnul näitasid teiste analüüsid veres etanooli sisalduvust . </s> <s> See tähendab , et midagi eluohtlikku tarbitud alkohol ei sisaldanud . </s> <s> Politsei kinnitusel metanoolimürgistuste lainet sedapuhku ei ole . </s> </p>
<p> <s> <hi rend="rasvane"> Kommenteerib president Arnold Rüütel </hi> : Inimesed ise pole alati süüdi , et on sattunud rasketesse olukordadesse . </s> <s> Küll on nad ise süüdi , et mure hetkelise uputamise nimel lähevad ja ostavad pudeli salaviinamüüja käest , teades , et see võib olla mürk . </s> </p>
<p> <s> Alkoholi peaks jooma kordades vähem . </s> <s> Oleme rahvana üks suuremaid alkoholijoojaid maailmas . </s> <s> Meie tarbimistase inimese kohta ületab igasugused füsioloogilised normid . </s> </p>
<p> <s> Alkoholile jääb inimeste elus paratamatult oma koht , kuid see peaks olema sümboolne , rituaalne koht . </s> <s> Alkohol ei tohiks olla narkootikum , mille abil lülitatakse ennast reaalsest elust välja . </s> <s> ( Pärnu Postimees ) </s> </p>
<p> <s> <hi rend="rasvane"> Jäsemed taluõuel </hi> </s> </p>
<p> <s> Järva politseinikud leidsid esmaspäeval Lehtse valla Räsna küla Lepiku talu õuelt paarsada kilekotti , millest enamikus olid haiglas kasutatud sidemed , linad , tampoonid ja süstlad . </s> </p>
<p> <s> Samas olid ka haiglast pärit inimjäänused , sealhulgas neli jäset ja hulgaliselt siseorganeid . </s> <s> Politsei andmetel pärinevad operatsioonijäätmed Rapla ja Narva haiglast . </s> </p>
<p> <s> Politsei selgitas , et Lepiku talu peremehe Raul Lillenbachi poeg Tiit on juriidilisest isikust ettevõtjana sõlminud mitme haiglaga surnute vedamise lepingu , kuid ilmselt on ta asunud ka utiliseerima haigla jäätmeid , sealhulgas inimjäänuseid . </s> <s> Ta tahtis hakata haiglate jäätmeid oma talu territooriumil põletama ja kuhjas need selleks talu õuele kokku , teatas BNS . </s> </p>
<p> <s> <hi rend="rasvane"> Maalehe kommentaar </hi> : Et üks eraettevõtja saab sõlmida lepingu inimjäätmete põletamiseks taluõuel , on uudis metslastest ning näitab , et oleme kaugel tsiviliseeritud riigist . </s> </p>
<p> <s> Oma märgi otsingutele võiks sellega punkti panna . </s> <s> Mitte Tallinnas asuv keskaegne “ Surmatants ” pole see , mis meid teistele rahvastele kuulsaks ja kummaliseks võiks teha , vaid meie mõistusevastane ükskõiksus inimlikkuse suhtes ja moraalitus on see , mis võib lausa eemaletõukavana mõjuda . </s> </p>
<p> <s> <hi rend="rasvane"> Oviiri ettepanek võib muutuda </hi> </s> </p>
<p> <s> Sotsiaalministri , endise Riigikogu liikme Siiri Oviiri ja keskfraktsiooni esimehe Toomas Vareki allkirjaga palju vastukajasid tekitanud parandusettepanek ravikindlustuse seaduse eelnõu kohta võib muutuda . </s> </p>
<p> <s> <hi rend="rasvane"> Riigikogus esindamata erakonna Res Publica kommentaar </hi> : Siiri Oviiri ja Toomas Vareki esitatud muudatusettepanek kattub sõna-sõnalt Rahvusvahelise Ravimitootjate Liidu poolt 2001. aasta augustis toonasele sotsiaalministrile Eiki Nestorile esitatud ettepanekuga . </s> </p>
<p> <s> Sellega on sisuliselt püütud luua seaduslik alus , et Eestis tarbitavate ravimite kompenseerimisel võetakse aluseks näiteks Prantsusmaal kehtivad ravimite hinnad , kuid samas jäetakse arvestamata Eesti ja Prantsusmaa elatustaseme ning elanike ostujõu vahe . </s> </p>
<p> <s> Res Publica hinnangul väljendab nimetatud ettepanek selgelt nende ravimifirmade huve , kes soovivad saada jätkuvalt riiklikku kompensatsiooni oma kallitele originaalravimitele . </s> </p>
<p> <s> <hi rend="rasvane"> Suveaeg tuleb </hi> </s> </p>
<p> <s> Valitsus otsustas , et Eesti läheb kevadel samaaegselt oma lähiümbruse riikidega üle suveajale . </s> </p>
<p> <s> <hi rend="rasvane"> Kommenteerib majandusministri nõunik Heido Vitsur </hi> : Poliitikud ei hakka suveaja teemal rohkem naljatama . </s> <s> Asi on Euroopaga ühtsesse kultuuriruumi kuulumises , mitte poliitikute omavahelises klaarimises . </s> <s> Eesti aeg on praegu tunni võrra nihkes . </s> <s> See on sama hea , kui mujal maailmas on mõõtmissüsteemi ühikuks meeter , aga meie nõuame , et arvutatakse jardides ja jalgades . </s> <s> ( Eesti Päevaleht ) </s> </p>
<p> <s> <hi rend="rasvane"> Maarahva Kongress Kadriorus </hi> </s> </p>
<p> <s> President Arnold Rüütel võttis eelmisel neljapäeval Kadriorus vastu Maarahva Kongressi juhatuse , kes tutvustas riigipeale oma ootusi maaelu arengu suhtes . </s> </p>
<p> <s> <hi rend="rasvane"> Kommenteerib Tartumaa Põllumeeste Liidu juht Jaan Sõrra </hi> : President Rüütliga rääkisime ligi kaks tundi maaelu ja põllumajanduse teemadel . </s> <s> Ja seda oli kerge ning huvitav teha , sest president valdas teemat igast kandist . </s> </p>
<p> <s> President pidas tähtsaks just väiketootjate järje peale aitamist enne Euroopa Liitu astumist , sest kogu maaelu ei kujunda ju ainult üksikud tipud . </s> </p>
<p> <s> Puudutasime ka suhteid Venemaaga ning palusime presidendil teha tõhusat ja kiiret tööd nende parandamiseks ning topelttollide kaotamiseks , millest just põllumehed väga huvitatud on . </s> </p>
<p> <s> President lubas seda teha ja andis välja veksli , et edaspidi , kui riigivisiitidele ärimehi kaasa võetakse , põllumeestegi esindajaid ära ei unustata . </s> </p>
<p> <s> Juttu oli ka põllumeeste esindusorganisatsioonidest , presidendi arvates võiks Eesti põllumehi esindada üks ja teovõimas liit . </s> </p>
<p> <s> <hi rend="rasvane"> Tavatu soojalaine </hi> </s> </p>
<p> <s> Loodus üllatab . </s> <s> Lõuna-Eestis äratas soe ilm juba jaanuaris konnad ja Raplamaal nähti veebruari alguses sääske . </s> <s> Nüüd lendavad ka nahkhiired ja liigub talveuinakust ärganud siile . </s> </p>
<p> <s> Veebruari alguses tulid kuldnokad ja musträstad , pesitsema sätib hiireviu . </s> <s> Vesi või soe on äratanud isakarusid . </s> <s> Inimesed räägivad , et ilm on hukas ja et inimkond ise on ilma untsu keeranud . </s> </p>
<p> <s> <hi rend="rasvane"> Kommenteerib geoloog Rein Einasto </hi> : Elame kardinaalsete muutuste ajajärgul . </s> <s> Kliima soojeneb , purustavate tormide arv on viimase 15-20 aastaga peaaegu kümme korda kasvanud . </s> <s> Aga seda kõike inimeste kaela ajada oleks patt . </s> <s> Loodusel endal on kõige olulisem roll . </s> </p>
<p> <s> Maakera eluloo vältel on olnud palju olukordi , kus tasakaal hoopis rohkem paigast ära kui praegu , kliima soojenemine on vaheldunud kliima jahenemisega . </s> <s> Globaalses mõttes elame jäävaheajal . </s> <s> Pole kindel , et praegune kliima soojenemise tsükkel ei või vahelduda kliima jahenemisega . </s> </p></div3>
          <div3 type="artikkel"><head> PRIA : Meie uks ei ole kinni </head>
<p> <s> <hi rend="kaldkiri"> 13.02.2002 </hi> </s> </p>
<p> <s> Mitu maameest on seisnud nõutult Tartus Narva maanteel asuva PRIA peakontori juures , sest uks on kinni . </s> </p>
<p> <s> Põllumajanduse Registrite ja Informatsiooni Ameti ( PRIA ) pressiesindaja Heli Raametsa sõnul on igal soovijal endiselt võimalik majja siseneda . </s> <s> Segadus võis tekkida sellest , et nüüd on asutusse kaks sissepääsu . </s> </p>
<p> <s> Uks , millest varem kõik sisse pääsesid , on kaardiga avatav vaid töötajaile . </s> <s> Sellest kümmekond meetrit eemal on sissepääs külastajaile.Sealt uksest sisenenud külastajaid võtab vastu sekretär , kes juhatab tulija suures majas õigesse kohta . </s> <s> Riiklike toetuste büroo ja SAPARDi logistika , kuhu tihedamini asja , on allkorrusel . </s> <s> Teisel korrusel on toetuste kontrolli osakond ja ülejäänud SAPARDiga seotud ametnikud . </s> </p></div3>
        </div2>
        <div2 type="rubriik">
          <head> Maasõnumid </head>
          <div3 type="artikkel"><head> Soomaale tuli veebruaris kevad </head>
<p> <s> <hi rend="kaldkiri"> 13.02.2002 </hi> </s> </p>
<p> <s> Viimaste päevadega tavatult kõrgele tõusnud Halliste jõe vesi on Viljandimaal Tipu külas mitu majapidamist muust maailmast ära lõiganud , Pärnumaal Raudna ääres asuva Karuskose talugi ümber laiub ääretu veeväli . </s> </p>
<p> <s> Teisipäevaks oli Pärnu jõgi suvise tasemega võrreldes 3 meetrit ja 65 sentimeetrit tõusnud , kirjutas Pärnu Postimees . </s> </p>
<p> <s> Jõgede veed on Tori vallas Riisa külas sadakonna meetri pikkuselt enda alla matnud Tori-Kõpu tee , nii et sealt suudavad läbi sõita vaid maasturid ja eriveokid . </s> <s> Kümned ruutkilomeetrid metsa ja niite on vee all . </s> </p>
<p> <s> Halliste jõe kaldal elava Arno Riisi sõnul veetõusu pärast muret pole olnud , ka kõige kõrgema veetasemega on vesi vaid põranda all vulisenud . </s> <s> Ent tema kodu kõrval asuv Vihu saun on uputuste ajal poole meetri jagu vees olnud . </s> <s> Aga et suurvesi oleks olnud veebruaris , seda Riisa küla elanik Arno Riis ei mäletanud . </s> </p></div3>
          <div3 type="artikkel"><head> Rüüstajad Võsul </head>
<p> <s> <hi rend="kaldkiri"> 13.02.2002 </hi> </s> </p>
<p> <s> Vihula vallavõimude andmetel pole Võsu asulas varem nii palju rüüstamisi korraga juhtunud kui eelmisel nädalal , mil vargad tegid Kalda tänavas tühjaks neliteist suvilat . </s> </p>
<p> <s> Vargad võtsid suvemajadest kõikvõimalikke asju . </s> <s> “ Muruniiduk , kamina klaasuks , kalastustarbed , purk valget värvi , ” loetles Lääne-Viru politsei pressiesindaja Rein Reimkel . </s> </p>
<p> <s> “ Päris karm asi , ” nentis äsja puhkuselt naasnud Vihula valla konstaabel Meelis Pallon , kes teisipäeval oma valdustes ringi tuiskas ja suvilarüüstajate jälgi ajas . </s> </p>
<p> <s> Rakveres pensionipõlve pidav Vello rääkis Virumaa Teatajale , et tuli üle-eelmisel pühapäeval Võsult linna ja pärast seda tegidki vargad suvemaja lagedaks . </s> </p>
<p> <s> “ See on metsik , üle mõistuse , ” iseloomustas pensionär Vello asulas sagenenud rüüstamisi . </s> </p></div3>
          <div3 type="artikkel"><head> Kütid tapsid salaja soku </head>
<p> <s> <hi rend="kaldkiri"> 13.02.2002 </hi> </s> </p>
<p> <s> Neli Viljandimaa Kõo valla jahimeest peavad hüvitama 4500 krooni suuruse kahju , mille nad tekitasid soku ja rebase salaküttimisega . </s> </p>
<p> <s> Kaks Kõo valla meest tahtsid neljapäeval minna kobrast laskma , kuid teel kopratammi juurde nägi üks neist künkal kitsi . </s> <s> Nii vahendas küttide seletusi Viljandimaa keskkonnainspektsiooni vaneminspektor Arno Sula . </s> </p>
<p> <s> Üks jahimeestest ei suutnud kiusatusele vastu panna ja tulistas . </s> <s> “ Ta sai sokule pihta ja kutsus sõbra appi tapetud looma ära vedama , ” jutustas Sula ajalehele Sakala . </s> <s> Koos tassisid jahimehed soku ühe tuttava küti juurde , kus hakati kolmekesi saaki nülgima ja viina võtma . </s> </p>
<p> <s> Õhtul tuli meestel taas plaan minna kobrast laskma ning selleks kutsuti neljandaks appi Olustvere valla jahimees . </s> <s> Kopra asemel tabas üks jahimeestest aga hoopis rebast . </s> </p>
<p> <s> Tagasiteel pidasid politseinikud meeste autod kinni ning lisaks alkoholijoobes juhile leiti tulirelvi , mille kandmisel oli rikutud eeskirja . </s> </p>
<p> <s> “ Kitsi ei tohi praegu üldse lasta , ” rääkis Sula . </s> <s> “ Rebast ja kobrast tohib küttida , kui on väikeuluki jahituusik , kuid seda meestel polnud . ” </s> </p></div3>
          <div3 type="artikkel"><head> Volikogu karistas vallavanemat </head>
<p> <s> <hi rend="kaldkiri"> 13.02.2002 </hi> </s> </p>
<p> <s> Paide vallavolikogu karistas noomitusega ja lisapuhkuse tasust ilma jätmisega vallavanem Ülo Ansbergi , kes oli sõiduauto omal volil kasutusrendile võtnud . </s> </p>
<p> <s> Ansberg tunnistas eksimust , et eiras volikogu eelmise aasta oktoobris tehtud otsust osta vallavalitsusele uus auto . </s> <s> Tema sõlmis hoopis Volkswagen Passati kasutusrendilepingu . </s> </p>
<p> <s> “ Olen volikogu liikmetele tänulik mõistvuse eest , loodetavasti taastus nüüd ka meie hea koostöö , ” ütles Ansberg Järva Teatajale . </s> </p>
<p> <s> Vallavanem sai volikogult noomituse ning jääb ilma lisapuhkuse toetusest , mis on ligi 7000 krooni . </s> </p>
<p> <s> “ Koos sotsiaalmaksuga hoiab vald kokku ligi 10 000 krooni ja ma tahan , et see raha kuluks sotsiaaltoetusteks , ” ütles ta . </s> </p></div3>
        </div2>
        <div2 type="rubriik">
          <head> Turg </head>
          <div3 type="artikkel"><head> Jaama turu omandivaidlus läbi </head>
<p> <s> <hi rend="kaldkiri"> 13.02.2002 </hi> </s> </p>
<p> <s> 28. jaanuarist kadusid turvamehed Tallinnas Jaama turu kontorist sama ootamatult , nagu nad jaanuari algul sinna olid ilmunud . </s> </p>
<p> <s> Jaama turul tegutses 4. jaanuarini operaatorfirmana OÜ Net Kinnisvara , kes rentis hooneid turu omanikult OÜ Pasiphaelt . </s> </p>
<p> <s> 4. jaanuaril astusid uksest sisse uued peremehed , kes soovitasid Net Kinnisvara juhil Riho Nookil Balti jaama turuhoone kontor vabaks teha . </s> <s> Väidetavalt võltsitud volituse alusel muutis uus firma äriregistri kannet ja muutus ise turu omanikuks . </s> </p>
<p> <s> Net Kinnisvara juhatuse esimees Riho Nook ütles : “ Turul kestis segadus seni , kuni äriregister taastas registris endise kande . ” </s> <s> Turu ülevõtjate vastu on algatatud kriminaalasi . </s> </p>
<p> <s> Jaanuari algusega võrreldes on Jaama turul tõusnud kartuli jaehind : enne 6-7 , nüüd 6.50-9 kr/kg . </s> <s> Pärnu Vanal turul on kartul odavam : 5-8 kr/kg . </s> <s> Tõele au andes on Pärnus ja Tallinnas maksimumhinnaga ( 8-9 kr ) kartuli müüjad vähemuses . </s> <s> Osa inimesi on hinnatõusu tõttu sunnitud kartulisöömisest loobuma . </s> <s> Pärnu kartulimüüja Ene ütles , et mõni ostab makarone lausa kümne paki kaupa . </s> </p>
<p> <s> Makaronimüüja Merle aga ei kinnita täielikult kartulimüüja juttu : “ Vaevalt keegi turult kümne paki kaupa makarone ostaks , pigem siis juba kasti kaupa hulgibaasist , kus hind odavam . ” </s> </p>
<p> <s> Kapsakilo hind on jäänud püsima 7 krooni piirimaile nii Tallinnas kui Pärnus . </s> <s> Kodumaise õuna hind on aga Pärnus langenud . </s> <s> Jaanuari alguses tahtsid müüjad õunakilost 8-12 ja 14-18 krooni , nüüd jääb hind 8-14 krooni vahemikku . </s> <s> Väikeste plekkidega “ Cortlandi ” õunu võib saada isegi 4 kr/kg . </s> </p>
<p> <s> Tallinnas kodumaise õuna müüjaid aga napib . </s> <s> Suurim tõenäosus neid kohata on Nõmme turul . </s> </p>
<p> <s> <hi rend="rasvane"> Jaan Räni </hi> </s> </p></div3>
        </div2>
        <div2 type="rubriik">
          <head> Juhtkiri </head>
          <div3 type="artikkel"><head> Kangelased pakkusid rõõmu </head>
<p> <s> <hi rend="kaldkiri"> 13.02.2002 </hi> </s> </p>
<p> <s> See oli võimas . </s> <s> Eesti mehed näitasid teisipäeval tervele maailmale , kuidas võidelda ja võita . </s> <s> Salt Lake City taliolümpiamängudel võitis Andrus Veerpalu meeste 15 kilomeetri klassikadistantsil kuldmedali , Jaak Mae sai pronksmedali . </s> <s> Veerpalu kuldmedal on meie teine pärast Ants Antsoni 1500 m kiiruisutamist Innsbrucki taliolümpial 6. veebruaril 1964. </s> </p>
<p> <s> Teisipäevast saadik on jälle nii , et eestlane olla on uhke ja hää . </s> <s> Hea ka , et Maaleht peatoimetaja Sulev Valneri isikus olümpial kohal on . </s> <s> Temagi räägib tänases lehenumbris , et kuni teisipäevani võisid eestlased tunda end olümpialinnas nagu võõral peol , kus juubeldasid Soome kahevõistlejad , Läti hokimängijad ja kes kõik veel . </s> <s> Ainult mitte eestlased . </s> <s> “ Nüüd on see järsku ka päris meie pidu ja rohkemgi veel , kui julgesime loota , ” ütleb Sulev Valner . </s> </p>
<p> <s> Pidu on ka kodus . </s> <s> Tegid ju Andrus Veerpalu ja Jaak Mae meile seda , mida viimasel ajal Eesti elus üha vähem ja vähem ette tuleb : pakkusid rõõmu . </s> <s> Sest mis muu kui eheda rõõmuga täitusid eestlaste südamed selle uhke suusasõidu peale . </s> <s> Rõõm on seda suurem ning väärtuslikum , et Veerpalu ja Mae tegid mehetegusid maailma selle ala tippmeestega rinda pistes . </s> <s> Liiati olümpiamängudel , kust saadud medalid teatavasti eriti hinnas , kuid just seetõttu ka eriti rasked tulema . </s> </p>
<p> <s> Andrus Veerpalu ja Jaak Mae edu juures pole tegu mitte ainult võidurõõmuga , vaid millegi palju enamaga . </s> <s> See , mida Veerpalu ja Mae Ameerikas korda saatsid , ongi see ime , mille peale meie rahvas ennast taas ühtse ja tugevana tunneb . </s> <s> Tunnistagem ausalt : seda oli meile praegu hädasti vaja . </s> <s> Kas või mõneks ajaks on taandunud argimured , igapäevased nägelused , väiklus ja lolluseilmingud . </s> <s> Eks pärast paista , aga raskel ajal on hea helgeid hetki meenutada , neist jõudu ammutada . </s> <s> Ikka selleks , et eluga edasi minna . </s> </p>
<p> <s> Küllap peab ka spordiküünik tõepoolest tunnistama : olid ikka pisarad silmas küll , kui Andrus Veerpalu ja Jaak Mae asja ära tegid . </s> <s> Ning ka kõige vaoshoitum eestlane tundis , kuidas meeleliigutusest klomp kurku tõuseb . </s> <s> Lisaks leidis veel kord kinnitust tõsiasi - sport pole mitte ainult ühe kitsa seltskonna huvi ja eralõbu . </s> <s> Sest mis muud kui üks võimas ühistunne meid üleeile õhtul tabas pärast meie meeste medalivõite olümpial . </s> <s> Andrus Veerpalu ja Jaak Mae tegid suure teene meie riigile , Eesti tuntus heas mõttes terves maailmas kasvas tohutult . </s> <s> Ent lausa hindamatu teene tegid Veerpalu ja Mae Eesti spordile noorte sportlaste järelkasvu seisukohalt - eeskujud omast kodust võtta missugused ! </s> </p>
<p> <s> Jah . </s> <s> See teisipäev läheb Eesti spordi ajalukku . </s> <s> Nüüd oleme tõesti suusarahvas . </s> </p></div3>
        </div2>
        <div2 type="rubriik">
          <head> Arvamus </head>
          <div3 type="artikkel"><head> Reformierakonna lastevaenulik mõistuseabielu </head>
<p> <s> <hi rend="kaldkiri"> 13.02.2002 </hi> </s> </p>
<p> <s> <hi rend="rasvane"> Katrin Saks Rahvaerakonna Mõõdukad aseesimees </hi> </s> </p>
<p> <s> <hi rend="rasvane"> Mõõdukate naiskogu Kadri ei tagane esimese lapse peretoetuse suurendamisest </hi> </s> </p>
<p> <s> Kesk- ja Reformierakonna valitsus ei andnud oma toetust Mõõdukate seaduseelnõule tõsta 1. aprillist igale lapsele makstavat peretoetust 300 kroonini . </s> <s> Sisuliselt puudutab Mõõdukate naiskogu algatusel tehtud muudatusettepanek ainult pere esimest last . </s> </p>
<p> <s> Teiste toetus viidi 300 kroonini juba kolmikliidu valitsuse ajal. </s> <s> Esimesele lapsele makstav 150 kr on püsinud aga muutumatuna 1997. aastast , see puudutab umbes 200 000 peret . </s> <s> Toetusetõusu staažikamad ootajad arvavad , et Mõõdukate eelnõu ei saanud valitsuse heakskiitu väiklase kättemaksu tõttu . </s> </p>
<p> <s> <hi rend="rasvane"> Vägikaikavedu ei aita </hi> </s> </p>
<p> <s> Just sellist pealkirja kandis Siiri Oviiri pea kolme aasta tagune arvamuslugu Postimehes ( 4.06.1999 ) . </s> <s> Järgnes teine pealkiri : “ Valitsus tõrjub valelt poolt tulevaid eelnõusid perede toetuseks ” . </s> </p>
<p> <s> Nüüd osutus üheks tõrjujaks Keskerakond ise . </s> <s> Kas tõesti oli see vaid Keskerakonna programmilisest lastetoetusest lahtiütlev õel ja labane kättemaks ? </s> </p>
<p> <s> Kui kolmikliit 1999. aastal võimule tuli , esitas Keskerakond napilt kuu hiljem paketi muudatusi lastega peredega toetamiseks . </s> <s> Majandus oli madalseisus . </s> <s> Järjest enam hakkas mõju avaldama koonderakondlaste viitsütikuga valimispomm - pensioniraha seniolematu tõus - , üheõhtune luksuslik magustoit pikaajalise leivaraha arvelt . </s> </p>
<p> <s> Kuigi lastetoetuse tõstmine oli ka siis Mõõdukatele tähtis , sundis kaine mõistus leppima koalitsioonikaaslaste parempoolsete prioriteetitega . </s> <s> Majandus tuli madalseisust välja tuua - koguda , et oleks , mida jagada . </s> <s> Keskerakonna lastetoetuste muutmise eelnõu mõjus neis tingimustes kui lapse kiri jõuluvanale . </s> <s> Küsiti vajalikku , aga pere eelarvele mittejõukohast asja . </s> </p>
<p> <s> Majandusolude paranedes asus kolmikliit suurendama ka lastetoetusi . </s> <s> Pigem näpuotsaga kui hulgi - kuis võimalused avanesid . </s> </p>
<p> <s> Lastetoetuste suurendamine oli Mõõdukate üks 2002. aasta eelarve prioriteete , realiseerida õnnestus see osaliselt . </s> <s> Põhjuseks oli Siim Kallase juhitud rahandusministeeriumi tagasihoidlik majandusprognoos ja Reformierakonna selge vastuseis . </s> </p>
<p> <s> Mõõdukate aseesimehe , Riigikogu rahanduskomisjoni liikme Rein Järvelille hinnangul oli lastetoetuste suurendamine võimalik , sest rahandusministeeriumi koostatud riigieelarve tulude prognoos oli põhjendamatult väike . </s> <s> Kokkuleppele saadi siis , kui Kallas ise vandus , käsi südamel : kõikidele lastele raha ei jätku . </s> <s> Kompromissina tõsteti mitmeid teisi , ainult mitte pere esimesele lapsele mõeldud toetust . </s> </p>
<p> <s> Mõõdukad esitasid uue eelnõu esimese lapse toetuse suurendamiseks pärast Kallase väidet , et tänavuse aasta eelarvet on võimalik suurendada kaksikliidu programmi realiseerimiseks . </s> <s> Toetust tõstmiseks 1. aprillist kuluks aasta lõpuni 271 miljonit krooni . </s> </p>
<p> <s> <hi rend="rasvane"> Raha jätkub </hi> </s> </p>
<p> <s> Rahandusministeeriumi andmetel laekus jaanuaris riigieelarvesse 2,79 miljardit kr. </s> <s> Ühe kuuga täideti eelarvest 8,42% , mis on märksa enam kui mullu sama ajaga - 7,2% planeeritust . </s> <s> 1. veebruari seisuga ületasid riigi selle aasta tulud kulusid 528 mln kr võrra . </s> <s> Seega raha on . </s> <s> Ainult mitte laste jaoks . </s> </p>
<p> <s> Valitsuse pressibüroo sõnul jäi Mõõdukate eelnõu toetuseta just rahapuuduse tõttu . </s> <s> Saatuse irooniana olid selle otsuse aluseks nüüd keskerakondlaste juhitavate sotsiaal- ja majandusministeeriumi seisukoht . </s> </p>
<p> <s> Kas lapsi mitteväärtustava Reformierakonna mõistuseabielu on juba samadele seisukohtadele kallutanud ka ennast seni lastesõbralikuks väitva Keskerakonna , peab näitama Mõõdukate hääletamine Riigikogus . </s> <s> Hääletus paneb proovile ka Rahvaliidu , kes vähemalt sõnades lubab maarahva toetust ja vanade kommete au sees hoidmist . </s> </p></div3>
          <div3 type="artikkel"><head> Töötajate kaitse paraneb </head>
<p> <s> <hi rend="kaldkiri"> 13.02.2002 </hi> </s> </p>
<p> <s> <hi rend="rasvane"> Harri Taliga EAKLi sotsiaalsekretär </hi> </s> </p>
<p> <s> <hi rend="rasvane"> Töötuskindlustus küll suurendab sotsiaalset kaitset , kuid suurenema peaks ka töötu abiraha ja leevenema tööpuudus </hi> </s> </p>
<p> <s> Uuest aastast käivitus töötuskindlustus . </s> <s> Tõusis töötu sotsiaalkaitse : solidaarsuspõhimõttele tuginevas skeemis moodustab kindlustushüvitis esimese saja päeva jooksul 50% töötu senisest palgast , hiljem 40% . </s> <s> Sellest summast peetakse kinni tulumaks , kuid samas on kindlustushüvitise saajal ravikindlustus . </s> </p>
<p> <s> <hi rend="rasvane"> Töötajad ja tööandjad üheskoos </hi> </s> </p>
<p> <s> Uus kindlustusliik kaitseb ka tööandjat teda ähvardavate riskide , maksejõuetuse ning kollektiivsete koondamiste vastu . </s> </p>
<p> <s> Riik paneb esmakordselt Eesti töötajale otsese kohustuse osaleda sotsiaalkindlustuse rahastamises : maksta igas kuus töötuskindlustusse 1% oma palgast . </s> </p>
<p> <s> Vastu saab töötaja konkreetse hüve . </s> <s> Ühtlasi peaks ta hakkama selgemalt tunnetama oma õigusi , panust ja vastutust sotsiaalkindlustuse valdkonnas . </s> </p>
<p> <s> Töötuskindlustuse seadus kujunes omamoodi lakmuspaberiks , mis iseloomustab suhteid tööturu osapoolte ja riigi vahel . </s> <s> Eelnõu menetlemise käigus panid töötajate ja tööandjate esindusorganisatsioonid esmakordselt n-ö seljad kokku ja teatasid riigile , et töötuskindlustus tuleb korraldada nii , nagu nemad seda näha soovivad . </s> </p>
<p> <s> Nimelt kirjutasid Eesti Ametiühingute Keskliidu ( EAKL ) ja Eesti Tööandjate Keskliidu ( ETTK ) juhid 28. veebruaril 2001 alla kokkuleppele , milles sotsiaalpartnerid ühiselt deklareerivad põhimõtteid , mida nad peavad oluliseks uue skeemi rajamisel . </s> <s> Valitsuse eelnõu oli ju ülimalt riigikeskne . </s> </p>
<p> <s> Kokkuleppe alusel esitati Riigikogule mahukas muudatusettepanekute pakett , millest valdav enamik heaks kiideti . </s> <s> Oluliselt muutus kogu uue skeemi ideoloogia ning seadus sai märksa parem kui eelnõu . </s> </p>
<p> <s> Kavandatud riigiasutuse asemel haldab uut kindlustusliiki avalik-õiguslik töötukassa , mida juhib kolmepoolne nõukogu , kus kõik osapooled on esindatud pariteetsetel alustel . </s> </p>
<p> <s> Nõukogu pädevusse kuulub ka töötaja ja tööandja kindlustusmakse suuruse kalkuleerimine . </s> </p>
<p> <s> EAKL pole vastu sellele , et töötajail tuleb kanda osa sotsiaalkindlustuse koormusest - uute kindlustusliikide rajamine vajab lisaraha . </s> <s> Tulemas on ka tööõnnetus- ja kutsehaiguskindlustus , mida kõikjal rahastab tööandja . </s> </p>
<p> <s> Kuid ametiühingute kindel nõudmine on see , et rahastamises osalemine peab tagama reaalse võimaluse rääkida kaasa otsustamises . </s> </p>
<p> <s> Õigus töötuskindlustushüvitisele tekib pärast seda , kui töötaja on 12 kuu jooksul maksnud töötukassale 1% palgast . </s> <s> Kuigi sellest summast ei peeta kinni tulumaksu , väheneb madalapalgaliste sissetulek tuntavalt . </s> </p>
<p> <s> Kui valitsus esialgu tunnistas vajadust kompenseerida 2002. aastal sissetuleku vähenemine just madalapalgalistele maksuvaba tulu määra tõstmise kaudu , siis septembriks olid varasemad lubadused unustatud . </s> </p>
<p> <s> Kuidas vabaneda tundest , et rahapuudus on kõigest ettekääne , mis peab varjama valitsejate soovimatust mõista ja kergendada lihtsa inimese olukorda ? </s> </p>
<p> <s> Töötuskindlustuse käivitamine ei võta aga riigilt kohustust tõsta töötu riikliku abiraha määra , mida valitsus on juba kolm aastat hoidnud häbiväärse 400 krooni tasemel . </s> </p>
<p> <s> Töötu saab loota vaid riigi abirahale , kui tal puudub nõutav kindlustusstaaž või kui ta ei leidnud uut töökohta ajal , mil talle maksti kindlustushüvitist . </s> </p>
<p> <s> Rahvusvaheliselt aktsepteeritud miinimumstandardi kohaselt peab töötu riikliku abiraha määr olema vähemalt pool riigis kehtivast alampalgast , s.t kaks korda kõrgem kui Eestis . </s> </p>
<p> <s> Uue kindlustuse plusspoolele tuleb kanda asjaolu , et see tagab töötajale seadusega ette nähtud hüvitise mitte üksnes ettevõtte pankroti korral , vaid ka pankroti raugemise juhtudel . </s> </p>
<p> <s> Töötaja seisukohast väärib erilist rõhutamist , et tema kindlustusmakse arvel makstakse hüvitisi ainult pealesunnitud töötuse korral . </s> <s> See tähendab , et töötukassas hoitakse lahus töötaja ja tööandja kindlustusmaksetest laekunud raha ning töötaja ei pea kinni maksma neid riske , mis ähvardavad tööandjat . </s> </p>
<p> <s> <hi rend="rasvane"> Koondamised ees </hi> </s> </p>
<p> <s> Paratamatult aitab töötuskindlustus vaid leevendada terava sotsiaalse probleemi tagajärgi , ent võidelda tuleks eelkõige tööpuuduse põhjustega . </s> </p>
<p> <s> Suured koondamised on ees kaevandustes ja raudteel . </s> <s> Seni pole riik uute töökohtade loomisega tegelnud , loodetud on vaid heale õnnele . </s> </p>
<p> <s> Riigieelarves aktiivsele tööturupoliitikale tehtavate kulutuste poolest oleme viimasel kohal isegi ELi kandidaatriikide seas . </s> </p>
<p> <s> Valitsusel ja Riigikogul on viimane aeg pöörata tööhõivele tähelepanu mitte üksnes loosungites , vaid ka tegudes . </s> </p></div3>
          <div3 type="artikkel"><head> Kuidas valida ? </head>
<p> <s> <hi rend="kaldkiri"> 13.02.2002 </hi> </s> </p>
<p> <s> <hi rend="rasvane"> Janno Reiljan Riigikogu liige , Eestimaa Rahvaliit </hi> </s> </p>
<p> <s> <hi rend="rasvane"> Erakonna ladviku soosingu asemele peab tulema rahva tahe </hi> </s> </p>
<p> <s> Paljud Riigikogu ( RK ) liikmed esindavad rahva asemel erakonna ladvikut , kes nad valimisnimekirjas kõrgele kohale paigutas . </s> <s> Iseenesest on nad vahest kõik tublid ja toredad inimesed , kuid nad ei oska inimestega suhelda ning rahvale poliitikat ära seletada . </s> </p>
<p> <s> Pole siis imestada , kui rahvas RKd usaldamatusega õnnistab . </s> <s> Ammu oleks aeg panna RK valimistel parteiladviku otsuse asemel maksma rahva tahe . </s> <s> Rahva usaldamise osas on uue valitsuskoalitsiooni seisukohad kahjuks vastuolulised . </s> </p>
<p> <s> <hi rend="rasvane"> Väike nihe õiges suunas </hi> </s> </p>
<p> <s> Toetust väärib koalitsiooni kava muuta kohalike omavalitsuste valimisperiood nelja-aastaseks ja minna juba tänavu üle kohalike volikogude valimistele erakondlike valimisnimekirjade alusel . </s> <s> Kohalikel poliitikutel tuleb mõista , et riigi poliitika kujundamisel tervikuks on tähtis poliitiliste vaadete ja eelistuste selgus . </s> </p>
<p> <s> Samas tuleb rõhutada , et senise poliitilise peitusemängu põhjustajaks oli sageli kohaliku võimutasandi finantsmajanduslik sõltuvus keskvõimust . </s> </p>
<p> <s> Erakondlik valimissüsteem saab valdades-linnades normaalselt toimida ainult tingimustes , kus kohaliku omavalitsuse kogu tulubaas kujuneb seaduste alusel , sõltumata keskvalitsusest ja ametkondadest . </s> </p>
<p> <s> Kahjuks ei sisalda uue võimuliidu koalitsioonilepe ühtegi märki kavatsusest tagada kohalikele omavalitsustele Eesti põhiseaduses ja Euroopa kohalike omavalitsuste hartas ette nähtud sõltumatus . </s> <s> Nii võivad erakondlikud valimised kohalikul tasandil segadust ja vastuolusid hoopis süvendada . </s> </p>
<p> <s> Loodetavasti tasakaalustab uus valitsuskoalitsioon erakonnastumispiitsa sõltumatusepräänikuga . </s> <s> Nagu paradiisi , nii ei tohi ka erakondlikku poliitikasse inimesi piitsaga ajada - piits muudab parimagi asja vastumeelseks . </s> </p>
<p> <s> 2005. aasta kohalike omavalitsuste valimistest alates kavatsetakse välistada rahvaesindajate samaaegne kuulumine RKsse ja kohaliku omavalitsuse volikokku . </s> <s> Topeltsaadikute mitmenäolisele poliitikale lõpu tegemine on õige ja rahva poolt ammu oodatud . </s> </p>
<p> <s> Ent mõistetamatu on soov selle sammuga aastaid venitada . </s> <s> Miski ei sega välistada topeltesindust juba tänavu kohalike valimiste järel . </s> <s> Milleks veel kolm aastat jätkata väärpraktikat , mis on valitsuskriisi esile kutsunud ? </s> <s> See tekitab otsustamisest kõrvalehoidmise kahtluse , sest 2005. aastal valitseva koalitsiooni koosseis selgub alles aasta pärast . </s> </p>
<p> <s> RK valimise seaduse käsitlus on uues koalitsioonilepingus puudulik ja vastuoluline . </s> <s> Kavandatavad muudatused on ainult kosmeetilised ega aita kaasa rahva hääle tugevnemisele RK koosseisu kujundamisel . </s> </p>
<p> <s> Keskerakond on taganenud veel eelmise aasta lõpul avalikult propageeritud seisukohast , et RKsse peavad pääsema parteiliidrite soosikute asemel rahvalt enim hääli saanud kandidaadid . </s> </p>
<p> <s> Madal künnis ( 5% ringkonna lihtkvoodist ) kompensatsioonimandaatide jaotamisel osalemiseks tähendab , et 250-300 häält kogunud kandidaat võib pääseda parteinimekirja kõrge koha tõttu RKsse 2500-3000 inimese toetuse saanud vähem soositud parteikaaslase ees . </s> </p>
<p> <s> Pealegi ei takista ülaltoodud künnis ka edaspidi 50-60 häälega parlamenti jõudmist , sest koalitsioonilepingu järgmise punkti kohaselt nimetatakse isiku- ja ringkonnamandaadiga RKsse valitud saadikute asendusliikmed samast valimisringkonnast . </s> <s> Siin pole künnisest enam juttugi . </s> </p>
<p> <s> On aeg rahvast usaldada ja anda talle RK koosseisu määramisel täielik otsustusõigus . </s> <s> Rahvaliidu seaduseelnõu - määrata RK liikmed rahvalt saadud toetuse suuruse alusel - on menetluses juba eelmise aasta märtsist . </s> <s> Loodetavasti saavad rahva ootused jagu parteipoliitilistest manipulatsioonisoovidest . </s> </p>
<p> <s> <hi rend="rasvane"> e-valimised ei kõlba </hi> </s> </p>
<p> <s> Rahvaliit mõistab hukka kõik katsed viia läbi nn e-valimised , kuni pole tagatud põhiseaduses fikseeritud valimiste ühetaolisuse , sõltumatuse ja salajasuse nõue . </s> </p>
<p> <s> Üldistel e-valimistel pole võimalik tagada hääletaja sõltumatust - koduse kompuutri taga võib hääletaja kõrval olla sõber , sugulane , tööandja või mingi erakonna häälekaupmees . </s> </p>
<p> <s> Selline valimissüsteem avab ukse häälte ostuks-müügiks , mis tähendab otsest demokraatia lammutamist . </s> </p>
<p> <s> Nimetada aga e-valimisteks hääletuskompuutri paigutamist mõnda valimiskabiini on potjomkinlus , mis läheb maksumaksjale liiga kalliks . </s> </p>
<p> <s> Tuleb hoopis enam hoolitseda , et kõigil inimestel oleks võimalik valima minna : teed lahti hoida , bussid liikuma panna , valimiskasti koju tellimine lihtsaks teha . </s> </p></div3>
        </div2>
        <div2 type="rubriik">
          <head> Kommentaar </head>
          <div3 type="artikkel"><head> Vene banaanikoor ootab </head>
<p> <s> <hi rend="kaldkiri"> 13.02.2002 </hi> </s> </p>
<p> <s> <hi rend="rasvane"> Peeter Kaldre </hi> </s> </p>
<p> <s> Viimastel nädalatel on Eestit tabanud eufooria Eesti-Vene suhete paranemise ootuses . </s> <s> Eesti poliitikutel ja suurärimeestel oleks justkui ilmutus külas käinud . </s> <s> Järsku on avastatud , et need suhted on võimalik väga lihtsalt kännu tagant lahti päästa . </s> <s> Eesti on hakanud käituma nagu mürgiunest ärganud Lumivalguke , kes vaatab imestunult maailma ega saa aru , miks pole senised valitsejad tulnud väga lihtsa asja peale . </s> </p>
<p> <s> Venemaa olla ammu valmis Eestiga normaalseid suhteid sisse seadma , kuid meie senised juhmakad poliitikud ei ole tahtnud paari lihtsat žesti teha : näiteks saata Eesti president Moskvasse ning registreerida Moskva patriarhaadile alluv vene õigeusu kirik . </s> <s> Seda viimast soovitavad eriti ägedalt suurärimehed , sest neile on lubatud , et kui Eesti on selle sammu astunud , kaovad topelttollid , ning transiit ja kaubad muudkui hakkavad ojadena üle piiri edasi-tagasi voolama . </s> <s> Ja Venemaa tagastab kohe presidendi ametiraha ja ülikooli varad . </s> <s> Ning Eesti rahvas ( eelkõige aga muidugi ärimehed ise ) saavad rikkaks ja õnnelikuks . </s> </p>
<p> <s> Rehepapi terve mõistus annaks sellisele mõttekonstruktsioonile kahtlematult õnnistuse . </s> <s> Mis see siis ära ei ole - paar liigutust , mis sisuliselt Eestile ju midagi ei maksa . </s> <s> Arvaksin isegi nii , kui siin poleks ühte pisikest , kuid olulist “ aga ” . </s> </p>
<p> <s> <hi rend="rasvane"> Jõulised pettemanöövrid </hi> </s> </p>
<p> <s> Eelmisel nädalal esinesid ühe telekanali saates kaks Venemaa ajakirjanikku , kelle Eesti ärimehed kutsusid oma raha eest siia eesmärgiga , et nood pärast meie riigist positiivseid artikleid kirjutaksid . </s> <s> Üks neist esitas saatejuhile terava küsimuse : miks on Soomes rootsi keel teine riigikeel , kui seal elab vaid kaugelt alla kümne protsendi rootslasi , Eestis aga ei anta vene keelele samasugust staatust , kuigi nende osakaal rahvastikust on mõõtmata suurem ? </s> <s> Kahjuks ei osanud saatejuht sellele pärimisele adekvaatselt vastata , kuid asi pole selles . </s> <s> Vene ajakirjaniku ( kes nägi ometi välja nagu tõeline vene intelligent , kampsunis ja habemega ) küsimus näitab , mida Moskva ja vene rahvas tegelikult Eestilt ootab : ei rohkemat ega vähemat kui kõigile Eestis elavatele venelastele automaatselt kodakondsuse andmist ja vene keele kuulutamist teiseks riigikeeleks . </s> <s> Vene õigeusu kirik on vaid pettemanööver . </s> </p>
<p> <s> Oletame , et pärast selle kiriku registreerimist Venemaa tõepoolest kaotab topelttollid . </s> <s> See oleks kena sümboolne liigutus , kuid sisulist murrangut see kahe riigi suhetes ei tähenda . </s> <s> Asi selles , et Venemaa peab topelttollid nii ehk teisiti kaotama , sest see on eeltingimus tema saamisele Maailma Kaubandusorganisatsiooni WTO liikmeks . </s> <s> Seega pakub Moskva vastukaubana seda , mida niikuinii tuleb teha . </s> <s> See oleks midagi sarnast , kui Venemaa oleks 1990. aastate esimesel poolel seadnud oma vägede väljaviimise eeltingimuseks kodakondsuse nullvarianti . </s> </p>
<p> <s> Toosama Vene ajakirjanik , kellest eespool juttu , väitis , et Venemaad huvitab Eestis toimuv täpselt sama palju nagu Eestit Moldovas juhtuv . </s> <s> See on pehmelt öeldes rumal jutt . </s> <s> Võibolla tuleneb see osaliselt nn tavalise venelase seisukohast , kuid Venemaa poliitilise juhtkonna jaoks on Eesti suundumused erakordselt tähtsad . </s> <s> Venemaa võib olla leppinud Eesti saamisega Euroopa Liitu ja NATOsse , kuid see ei tähenda , et ei proovita veel viimaseid hoobasid selle protsessi mõjutamiseks . </s> </p>
<p> <s> <hi rend="rasvane"> Üheksa korda mõõda , üks kord astu </hi> </s> </p>
<p> <s> Enamgi veel - Eestilt tahetakse maksimaalselt järeleandmisi , enne kui meie lõplik ühinemine nende kahe organisatsiooniga on toimunud . </s> <s> President Putini viimase aja esinemised välismaal , kus ta valgekaartlase pilguga kõrvutab Eestit ja Makedooniat , näitavad selgelt , millisele kaardile peamine panus tehakse . </s> <s> Sama keelt kõnelesid ka Vene välisministeeriumi raevukad avaldused pärast seda , kui OSCE otsustas oma missiooni Eestist välja viia . </s> </p>
<p> <s> Julgen arvata , et Moskva poliitika kujundajad vaatavad praegu huviga ja võibolla itsitavad vaikselt ka pihku , nähes , kuidas Eesti uued võimumehed üritavad avastada mingit enneolematut , seni unarusse jäetud nišši Vene suunal . </s> <s> Venemaa välispoliitikat võib süüdistada ükskõik milles , kuid mitte rumaluses . </s> <s> Eesti välispoliitikas pole aga piisavalt sellist inimressurssi ega ka ajaloolist kogemust , et vigu välistada . </s> <s> Oht Venemaa visatud banaanikoore otsa käpuli kukkuda on üsna suur . </s> <s> NATO Praha tippkohtumiseni pole enam palju aega jäänud . </s> <s> Sestap tuleb üheksa korda kaalutleda , enne kui Moskva suunas mingi samm astutakse . </s> </p></div3>
        </div2>
        <div2 type="rubriik">
          <head> Sõna sekka </head>
          <div3 type="artikkel"><head> ETV toetab tugitoolisporti </head>
<p> <s> <hi rend="kaldkiri"> 13.02.2002 </hi> </s> </p>
<p> <s> <hi rend="rasvane"> Agu Veetamm </hi> </s> </p>
<p> <s> Ma ei tea , kui sportlik oli oma nooruses mu ämm ja kas on ta ka ise kunagi suusatanud , aga telerist ei jää tal naljalt vaatamata ükski suurem suusavõistlus . </s> </p>
<p> <s> Toimeka maainimesena korraldab ta kõik oma tööd ja tegemised nii , et kui kell kukub , istub koos kassiga olümpiamänge vaatama . </s> <s> Mitte ainult siis , kui Veerpalu , Mae ja Šmigun kirgi kütavad . </s> <s> Talle pakub pinget ka itaallaste ja sakslaste heitlus . </s> </p>
<p> <s> Ja kui sa juhtud seal kõrval mõnd norrakat ekslikult rootslaseks pidama , on etteheide “ Kuidas sa ei tea ? ” kiire tulema . </s> <s> Ütle veel , et viimast veerandsada astuval inimesel puudub huvi spordi vastu ! </s> </p>
<p> <s> Arvan , et suur osa Eestimaast on olümpiaülekannete ajal telerite ette naelutatud ja paljud on selleks ajaks isegi puhkuse võtnud . </s> <s> Suurte spordihuviliste seas on järjest rohkem neid , kes varem kõigest sellest kaugelt mööda käisid . </s> </p>
<p> <s> Spordiülekannete jälgimine on saanud üheks meie elu lahutamatuks osaks ja mulle tundub , et seda eeskätt tänu riigitelevisiooni järjekindlusele . </s> <s> Me võisime omal ajal tögada Toomas Uba isikupärast sõnakasutust ja suurt jutuvoolu , kuid suuresti just tänu temale on saanud loomulikuks nii arvukad spordiülekanded põhimõttel “ meie mees kohapeal ” . </s> </p>
<p> <s> Uba on läinud , spordiülekanded on jäänud . </s> <s> Kui ETV-l on tõmbetuultes üldse midagi kindlat ja püsivat , siis on see sporditoimetus - vaataja meelest stabiilne ja traditsioone austav meeskond . </s> </p>
<p> <s> Nende tugevusest räägib seegi fakt , et kui Soome Yleisradio tiim Salt Lake Citys on 80-liikmeline , siis ETV peab hakkama saama kuue mehega . </s> <s> Üks soomlaste olümpiapäev läheb maksma peaaegu sama palju kui ETV kogu olümpiaprojekti eelarve . </s> </p></div3>
        </div2>
        <div2 type="rubriik">
          <head> Nädala nägu </head>
          <div3 type="artikkel"><head> Nädala nägu </head>
<p> <s> <hi rend="kaldkiri"> 13.02.2002 </hi> </s> </p>
<p> <s> <hi rend="rasvane"> Vastlapäeval võitis Andrus Veerpalu Salt Lake City OMi 15 km klassikasõidus kulla ja Jaak Mae pronksi . </hi> </s> </p>
<p> <s> Kui rajale rühivad Andrus ning Jaak , siis kasinaks teistel jääb medalisaak . </s> <s> <hi rend="rasvane"> A.Itskok </hi> </s> </p></div3>
        </div2>
        <div2 type="rubriik">
          <head> Ilm </head>
          <div3 type="artikkel"><head> Tali uputab talivilja </head>
<p> <s> <hi rend="kaldkiri"> 13.02.2002 <bibl> <author> Rein Raudvere </author> </bibl> </hi> </s> </p>
<p> <s> <hi rend="rasvane"> Viljakasvatajad vaatavad murega orasepõlde </hi> </s> </p>
<p> <s> Taliviljaga on sel talvel muret omajagu . </s> <s> Kuu aega kestnud sulailmad ja vihmad olid selle nädala alguseks enamikult põldudelt lume viinud . </s> <s> Paljudel põldudel lainetasid tiigid . </s> <s> Talivili vaevles õhupuuduses . </s> </p>
<p> <s> <hi rend="rasvane"> Lohud nuhtluseks </hi> </s> </p>
<p> <s> “ Rukis on inetu näoga , lehed vettinud ja kollakaks muutunud , ” rääkis pühapäevasest vaatluskäigust taliviljapõllule Jõgeva meteoroloogiajaama agrometeoroloog Ester Sass . </s> </p>
<p> <s> Sass mõõtis rukki võrsesõlmes temperatuuriks +1 , mis tähendab ohtu , et juure ümbrus hakkab üles sulama . </s> <s> Muld on põllul sulanud 1-4 cm sügavuseni . </s> <s> Veel mõni päev sellist ilma , ja taimedel võib alata kasvuaeg . </s> <s> Uute pakaste saabudes on selline vili külmaõrn . </s> </p>
<p> <s> Kõige suuremaks ohuks taliviljapõldudele pidas Sass lohkudesse kogunenud sulavett . </s> <s> “ Kohtades , kus vesi peal , ei saa taim hingata ja vettib ära , ” märkis ta . </s> </p>
<p> <s> Kõige parem , kui maa ära sulaks ja vesi kaoks , kuid nii palju ilmal ilmselt võhma pole . </s> <s> Aeg veel liialt keset talve . </s> <s> Praegu on põllud külmunud 38-40 cm sügavuselt . </s> <s> Külmumissügavus pole viimase kuu jooksul muutunud . </s> </p>
<p> <s> “ Vanasti aeti lohkude juurde vesivaod sisse , aga nüüd mehed seda enam ei tee , ” teab Võru taluliidu taimekasvatuskonsulent Jaan Liiv . </s> <s> Liigniiskuse oht tekib just neil põldudel , kus pole kallakut vee äravooluks . </s> <s> Vesi jääb põllule ja taim sureb hapnikunälga . </s> </p>
<p> <s> “ Kui nüüd ka külmetab , siis vett täis põldudel hakkab külm taliviljal juuri rebima , ” lisas Liiv veel ühe ohu . </s> <s> “ Kui aga juhtub lumi tulema vettinud mulla peale , lämmatab see taimi omakorda . ” </s> </p>
<p> <s> Head varianti seega nagu polegi . </s> <s> Ei kipu vesi ära kaduma , tõenäoliselt tuleb veel ka kuigivõrd lund ja külma . </s> <s> “ Taliviljakasvatajale igapidi ebasoodne talv , ” võttis Liiv kokku . </s> </p>
<p> <s> Seisev vesi ja jääkoorik võivad rikkuda ka heinamaadel kamarat ja alla võtta suvist saaki , kuid võrreldes taliviljaga , on heintaimedel juurestik tugevam . </s> </p>
<p> <s> Ebasoodsate oludega kaasneb alati haigusi . </s> <s> Liivi sõnul kimbutab soojadel talvedel talivilja lumiseen . </s> <s> Eriti vastuvõtlik on talivili sellele siis , kui lumi sajab sulale maale ja seemet külvi eel pole puhitud . </s> </p>
<p> <s> Lumiseen võib teha nii puhta töö , et ei jää muud üle , kui kevadel põld üles künda . </s> <s> Paremal juhul saab kevadel mõnd suvivilja sisse külvata ja siis sügisel söödaviljana kasutada . </s> </p>
<p> <s> “ Loigukohad võtab see talv kindlasti hõredaks , võrsumist soodustaks kevadel lämmastikväetis . </s> <s> Midagi siis ikka põllult saab , ” arutles Liiv . </s> </p>
<p> <s> Sooje talvesid on viimasel ajal tihti olnud . </s> <s> Ent need ei sarnane üksteisega - üks on taliviljale üsnagi soodne , teine mitte . </s> <s> Palju sõltub sellest , kui palju on lund enne sulasid . </s> <s> Tänavu oli rohkesti ja tekkis palju vett , kevad on aga veel kaugel ja vesi ei kao . </s> </p>
<p> <s> “ Mul on taliviljaga päris hästi läinud , põld on sellise reljeefiga , kus vett peal pole . </s> <s> Valisin põllu sügisel nii , et vähem lohke oleks , iga aasta ei saa aga nii hästi valida , ” rääkis Võrumaa OÜ Restu Põld esimees Meinhard Birnbaum . </s> <s> Mahepõllundusega tegeleval firmal kasvab rukis 14 hektaril endises karjakoplis . </s> </p>
<p> <s> <hi rend="rasvane"> Aednik ei muretse </hi> </s> </p>
<p> <s> “ Aias ei ole siiani veel midagi halba juhtunud . </s> <s> Isegi hea , et ilm selline on , saab talviseid hooldustöid hästi teha - käib võralõikus , ” rääkis ASi Rõngu Aed juhataja Hillar Hänilane . </s> </p>
<p> <s> “ Kui selline ilm aga pikalt edasi kestab ja pungad liikuma paneb , näiteks mustsõstral , siis võib küll halba karta , ” lisas ta . </s> </p>
<p> <s> Hänilase sõnul kardavad aednikud rohkem märtsi . </s> <s> Viljapuudele pole hea , kui päeval päike soojendab ja öösel kõvasti külmetab . </s> </p></div3>
        </div2>
        <div2 type="rubriik">
          <head> Elu </head>
          <div3 type="artikkel"><head> Kes ütleb , et linnast saab tööd ? </head>
<p> <s> <hi rend="kaldkiri"> 13.02.2002 <bibl> <author> Merike Pitk </author> </bibl> </hi> </s> </p>
<p> <s> Ma ei uskunud , et Eestis võiks nii palju töötuid olla . </s> <s> Üks asi on statistika , teine tegelikkus . </s> <s> Tööturuameti andmeil oli meil tänavu jaanuaris töötuid 6,6% kõigist tööealistest elanikest , statistikaameti tööjõu-uuringute järgi kõigub töötute arv 12%st 15%ni . </s> </p>
<p> <s> Viimase nädala jooksul olen vestelnud paljude sotsiaaltöötajatega ja seepärast ei usu ma , et ka see 12-15% on tegelikkus . </s> <s> Pärnumaa Saarde vallas on tööta 30% tööjõulistest inimestest , samal ajal on tööhõive-ametis pikaajalisi töötuid arvel kogu maakonna peale ainult 59 ! </s> </p>
<p> <s> Muidugi , maal on tööpuudus suurem kui linnades . </s> <s> President Arnold Rüütel on öelnud , et tööpuuduse vähendamiseks tuleb luua maale väikeettevõtteid ja suurfirmade tsehhe . </s> </p>
<p> <s> Samas Saarde vallas tegutseva töötute aktiviseerimise keskuse juhataja Andres Kukk on sel eesmärgil ettevõtjatega vestelnud . </s> <s> Ja talle on vastatud , et ei tasu ära . </s> <s> Kuhugi pärapõrgusse ettevõtte loomine on seotud suurte kulutustega , tööjõudu pole valida ja tootmise ajavad kalliks pikad vahemaad . </s> </p>
<p> <s> Mis siis üle jääb ? </s> <s> Maatöötuil linnast õnne otsida ? </s> <s> Ent kes ütleb , et linnast tööd saab . </s> <s> Maal on vähemasti kartulimaa , ehkki ka selle harimine läheb järjest kallimaks . </s> </p>
<p> <s> Enne sotsiaaltöötajatega vestlemist ma ei uskunud , et meil võiks olla nii palju töötuid . </s> <s> Õigem oleks küll öelda , et ma ei mõelnud sellele . </s> <s> Et sellele pole aga tõsiselt mõelnud Riigikogu ja valitsus , on hoopis hullem . </s> </p></div3>
          <div3 type="artikkel"><head> Palermo lagedalt Rakvere staadionile </head>
<p> <s> <hi rend="kaldkiri"> 13.02.2002 </hi> </s> </p>
<p> <s> <hi rend="rasvane"> Omal ajal oli Rakvere tunnustatud spordikeskus , kust vaatamata kesistele võistlus- ja treeningoludele võrsus kümneid tublisid sportlasi </hi> </s> </p>
<p> <s> Rakvere staadion avati kõigi raskuste kiuste 29. mail 1930. </s> <s> Staadioni saamise lugu on suurelt osalt ka Rakvere spordiliikumise üldise arengu lugu kõigi ta murede ja rõõmudega . </s> </p>
<p> <s> Esimeseks tõsiselt võetavaks sporditegemise kohaks Virumaa pealinnas oli mändidevaheline Palermo lage linnaäärses metsas . </s> <s> 1917. ja 1918. aastal peeti seal maha mitmeid tuliseid võistlusi . </s> <s> Rakvere spordinoori juhendasid Tallinnast saabunud Eesti kergejõustiku lipukandjad Aleksander Klumberg ja Jüri Lossmann . </s> </p>
<p> <s> Palermo lagedal asuv spordiplats oli küll looduslikult väga kaunis kohas , ent linnasüdamest kaugel . </s> </p>
<p> <s> Suurim miinus oli aga asjaolu , et otse üle spordiplatsi viis üldkasutatav tee , mis jooksurajad ja heitepaigad kiiresti olematuks muutis , nii et neid tuli iga natukese aja tagant remontida . </s> </p>
<p> <s> <hi rend="rasvane"> Rahvaaia väljak </hi> </s> </p>
<p> <s> Kui Rakvere mõis pärast Vabadussõda võõrandati , leppis Rakvere Kalev mõisa uueks valdajaks saanud Rakvere rahvamaja ja haridusseltsiga kokku rajada Rahvaaia tiikide tagusele platsile uus spordiväljak . </s> </p>
<p> <s> Väljak valmis kiiresti , juba 1920. aastal . </s> <s> Vaatamata sellele , et normaalse staadioni mõõtu see välja ei andnud ( jooksuringi pikkus pisut üle 200 meetri ja jooksuradu kaks , 100 m radu neli ) , kujunes Rahvaaia väljakust siiski tervenisti kümneks aastaks ülipopulaarne võistluspaik kogu Virumaal , kus suurematel võistlustel loeti publiku hulka mitmetes tuhandetes . </s> </p>
<p> <s> Jalgpalliplats Rahvaaeda loomulikult ei mahtunud ja vutikera togiti linna laadaplatsil , kuhu Kalev oli lasknud väravapostid üles panna . </s> </p>
<p> <s> Päeval oli posti külge seotud taluperemehe setukas , õhtul seisis postide vahel aga pidevalt palli silmas pidav kollkipper . </s> </p>
<p> <s> Juba 1924 hakati Rakvere Kalevis pidama plaane uue spordiväljaku rajamiseks , sest oli selge , et Rahvaaia plats jääb tahes-tahtmata liiga tillukeseks . </s> </p>
<p> <s> Esialgu leiti sobiv koht tollal veel asustamata maa-alal vene kiriku taga , praeguse Tööstuse tänava kandis . </s> </p>
<p> <s> Linnavalitsuse ehituskavadega see aga kokku ei sobinud ja staadioni rajamiseks soovitati hoopis künklikku maatükki linna südames . </s> </p>
<p> <s> Umbes samal ajal lõi Kalevist lahku grupp sportlasi , kes moodustasid Rakvere Spordiklubi ja asusid endile ise Palermosse staadioni rajama . </s> <s> 1927 said mõlemad ehitused täie hoo sisse . </s> </p>
<p> <s> Kalevi algatus osutus siiski kavakindlamaks ning 1927. a kevade ja suve jooksul tasandati kesklinnas 120x60 meetri suurune väli , et sinna korralik staadion ehitada . </s> </p>
<p> <s> 11. augustil 1927 prahvatas aga äike sealt , kus seda kõige vähem osati oodata : Rakvere linnavalitsus eesotsas linnapea Heinrich Aviksoniga otsustas viimase ettepanekul võõrandada Kalevi tasandatud maa linnale avalikuks väljakuks ja nimetada see Vabadusplatsiks . </s> </p>
<p> <s> Staadioni saatus pakkus hulgaliselt kõneainet nii kohalikele kui ka riiklikele lehtedele . </s> <s> Ka linnavolikogu ei saanud mitu kuud sellest üle ega ümber . </s> </p>
<p> <s> <hi rend="rasvane"> Uued tuuled </hi> </s> </p>
<p> <s> Ehitustööd spordiplatsil pandi päevapealt seisma , jalgpalli lubati tasandatud väljal siiski mängida . </s> </p>
<p> <s> Linn kohustus Kalevile kõik tehtud väljaminekud hüvitama ja aitama kaasa uue staadioni jaoks sobiliku maatüki leidmisel , ent see polnud sugugi lihtne . </s> </p>
<p> <s> Esmalt oli sihikul Suur-Põllu ( praeguse Vabaduse ) tänava ääres asunud Beukeri krunt , ent omanik küsis selle eest üle 2 miljoni sendi , mida peeti liiga suureks summaks . </s> <s> Järgmisena oli kõne all maalapp Kadrina tee ja raudtee vahel . </s> </p>
<p> <s> Lõpuks otsustati Rakvere staadion rajada suisa sohu , kus ta praegugi asub - umbes 300 meetrit Vabadusplatsist lääne pool , teisel pool rajatavat Poska puiesteed asuvale endisele kiriku heinamaale . </s> </p>
<p> <s> Probleeme sündis siingi kuhjaga , sest heinamaal kasvasid põlised tammed , mille saatus pani nii mõnelgi linnakodanikul vere keema . </s> </p>
<p> <s> Leiti ka , et linnas on niigi vähe rohelust , milleks siis südalinnast veel viimased looduslikud maalapid ära kaotada . </s> </p>
<p> <s> Kõigele lisaks pretendeeris samale heinamaale ka tuletõrjeühing , kes kavatses oma aeda laiendada ja heinamaale suurema õppeväljaku rajada . </s> </p>
<p> <s> Rakvere linnavalitsusele hakkasid agaralt peale käima ka üle-eestilised spordialaliidud , samuti Eesti Spordi Keskliit ning lõpuks õnnestuski neil linnaisad pehmeks rääkida . </s> </p>
<p> <s> Heinamaa anti kasutamiseks 6. novembril 1928 moodustatud Rakvere linna spordikomisjonile , kus osalesid Kalev , spordiklubi ja kohalik kaitseliit . </s> <s> Spordikomisjoni etteotsa valiti Kalevi esimees Sirotkin . </s> </p>
<p> <s> Staadioni ettevalmistustööd läksid vähempakkumisel ettevõtja Veikšanile , kes nõustus kallakust ja soostunud heinamaast sileda välja tegema 5150 krooni eest . </s> </p>
<p> <s> 16. oktoobril 1929 võttis spordikomisjon välja ettevõtjalt vastu . </s> <s> Veikšan nõudis küll veel 700 krooni juurde , kuid komisjon viitas vähempakkumise tulemustele ja keeldus lisakulutusi tegemast . </s> </p>
<p> <s> Ka kõik spordikomisjoni liikmed andsid oma panuse staadioni valmimiseks , igaüks neist võttis isiklikult laenu 600 krooni ja andis selle komisjoni käsutusse . </s> </p>
<p> <s> 1930. aasta kevadel valmisid ka jooksurajad ja hüppe- ning heitepaigad . </s> </p>
<p> <s> Nii võidigi Virumaa staadion ristipäeval , 29. mail 1930 pidulikult esimeste võistlustega avada . </s> <s> Staadion ei kukkunud välja kõige suurejoonelisem , ent rahuldas siiski nii Rakvere kui ka Virumaa vajadusi . </s> </p>
<p> <s> Palliväljaku suurus oli 65x100 meetrit , jooksuraja pikkuseks mõõdeti 390 meetrit ja jooksuringil oli kolm kõrvutist jooksurada . </s> </p>
<p> <s> 100 m jooksuraja laius oli 7,2 meetrit ja seal mahtus kõrvuti võistlema kuus jooksjat . </s> <s> Staadionile rajati 800 istekohaga tribüünid ning ruumid sportlaste riietumiseks ja sporditarvete hoidmiseks . </s> </p>
<p> <s> Virumaa staadioni avavõistlustel osalesid mitmed meie tolleaegsed kergejõustiku tipud . </s> <s> Vihmase ilma tõttu olid aga nii jooksurada kui ka hüppepaigad pehmed ning korralikke tulemusi saavutada ei õnnestunud . </s> </p>
<p> <s> Aastate pikku aga rajakate vajus , kõvenes ja muutus elastsemaks ning 25. augustil 1935 sündis esimene Rakvere staadionil püstitatud Eesti rekord - Ruudi Toomsalu jooksis 100 m ajaga 10,7 . </s> </p>
<p> <s> Sama aja oli ta küll jooksnud juba kuu aega varem Budapestis , ent rekordina kinnitati ikkagi Rakvere tulemus . </s> </p>
<p> <s> Teine Eesti rekord sündis mäletatavasti 1996 , mil Marko Turban ületas kõrgushüppes 2.30. </s> <s> Selleks ajaks oli vanast Virumaa staadionist järele jäänud vaid koht ning mälestus , kõik muu on juba uus ja saab loodetavasti peatselt veelgi uuemaks . </s> </p>
<p> <s> <hi rend="rasvane"> Andres Pulver </hi> </s> </p></div3>
          <div3 type="artikkel"><head> Kogume Harjumaa seltsielu mälestusi </head>
<p> <s> <hi rend="kaldkiri"> 13.02.2002 </hi> </s> </p>
<p> <s> Harjumaa muuseum kuulutab välja kolmeteistkümnenda mälestuste kogumise konkursi , teemaks Harjumaa seltsielu . </s> </p>
<p> <s> Omaaegne seltsitegevus oli sedavõrd vilgas , et seda tänini seltskonnas hea sõnaga meenutatakse . </s> </p>
<p> <s> Ometi on vähesed neist lugudest kirja pandud . </s> </p>
<p> <s> Millised seltsid olid teie kodukohas , kes nende tegevusest osa võtsid , millise seltsi tegevusest võtsite teie osa , kuidas oli seltsi töö korraldatud , milliseid üritusi korraldasite , kus esinemas käisite , kas mäletate mõnda lõbusat seika ühistegevusest ? </s> </p>
<p> <s> Ehkki konkurss keskendub seltsielu mälestuste kogumisele , ootame mälestusi ka teistel teemadel ja hilisemast ajast , sest iga kirja panemata mälestus on unustatud ajalugu . </s> </p>
<p> <s> Tööde vorm ja maht ei ole piiratud . </s> <s> Ootame ka koolinoorte aktiivset kaasalöömist . </s> <s> Võistlustööde esitamise tähtaeg on 1. mai 2002 , parimaid töid premeeritakse . </s> </p>
<p> <s> <hi rend="rasvane"> Mälestusi ootame aadressil : Harjumaa Muuseum , Linnuse 9 , 76608 Keila . </hi> </s> <hi rend="rasvane"> <s> Kontakttelefon on 6 78 16 68. </s> </hi> </p>
<p> <s> Võistlustulemused tehakse teatavaks 10. mail , mil Harjumaa muuseumis avatakse suvenäitus ja järjekordne konverents . </s> </p>
<p> <s> Palju indu mälestuste talletamisel ! </s> </p>
<p> <s> <hi rend="rasvane"> Pilvi Põldma , Harjumaa Muuseumi direktor </hi> </s> </p></div3>
        </div2>
        <div2 type="rubriik">
          <head> Kultuur </head>
          <div3 type="artikkel"><head> Peeter Mudist : Pilt kaitseb ennast ise </head>
<p> <s> <hi rend="kaldkiri"> 13.02.2002 </hi> </s> </p>
<p> <s> <hi rend="rasvane"> Kui Kunstiakadeemia rektor Ando Keskküla paari aasta eest mu kodus Peeter Mudisti maali “ Pintsli ja kepiga ” nägi , ei suutnud ta imestust varjata : “ Kuidas see siia sai ? ” </hi> </s> <hi rend="rasvane"> <s> Ootamatu reaktsioon tõi mulle meelde pildi saamisloo . </s> <s> Silme ette tuli Mudist oma ateljees . </s> <s> Palju valgust ja vähe sõnu . </s> </hi> </p>
<p> <s> Vaatasime üheskoos tema töid . </s> <s> Kui olin valinud välja oma pildi , vangutas kunstnik minu meelest pahaselt pead : see olla liiga suur lõuend koduseinale ja tegelikult on tal paremaid töid . </s> </p>
<p> <s> Sõnaga , kunstnik tundis kimbatust pildist , mille väärtust ta pigemini ala- kui ülehindas . </s> <s> Et aga mina jäin surmkindlaks oma valikus , siis ta vaid ohkas , justkui paratamatusega silmitsi olles . </s> </p>
<p> <s> Kui ma järgmisel päeval saabusin seda “ liiga suurt ” pilti kaasa võtma , poetas Peeter Mudist mulle ühtäkki tagasihoidlikult kaasa ka ühe ammu tehtud graafilise lehe . </s> <s> Pealekauba . </s> <s> Kingituseks . </s> <s> Et tollal elasin ja töötasin Brüsselis , leidis üks Eesti andekamaid kunstnikke , et mu lähedal võiks olla “ Enne pikka reisi ” . </s> </p>
<p> <s> <hi rend="rasvane"> Miks kunstikriitikud nimetavad sageli teie pilte igavikulisteks ? </hi> </s> </p>
<p> <s> Ei julge ise küll loota sellele . </s> <s> Olen püüdnud teha elulisi pilte hoopis . </s> <s> Kui midagi igavikulist on sisse sattunud , siis koos kõige muuga . </s> </p>
<p> <s> <hi rend="rasvane"> Mis roll on kunstnikul tänapäeva Eestis ? </hi> </s> </p>
<p> <s> See roll on kahesugune . </s> <s> Ühelt poolt käitub kunstnik nagu tavaline kodanik ja püüab kõigest väest ära elada . </s> <s> Teiselt poolt on ta kultuurikandja ja asjamees . </s> <s> Esimese poole käsk on kestmine , teise poole käsk on : sekku ! </s> </p>
<p> <s> <hi rend="rasvane"> Kui palju siis kunstnik peab sekkuma ühiskonnas toimuvasse ? </hi> </s> </p>
<p> <s> Pilt ise ei vaja täiendavaid teadmisi ühiskonna kohta . </s> <s> Avaramad mõtted võimaldavad panoraamsemat vaadet elule ja ühiskonnale . </s> <s> Aga kas ikka võimaldavad ? </s> <s> Ühiskonna nimetamisel tekib mul ikka veel tõrge . </s> </p>
<p> <s> Igapäevases praktikas opereerin ma nii paljude inimestega , kui palju neid minu ümber mahub . </s> <s> Nende kaudu käib ka hea ja kurja tundmine . </s> <s> Muidugi ei maksaks oma karja ise väiksemaks teha . </s> </p>
<p> <s> <hi rend="rasvane"> Teie maalid on kantud suurest headusest . </hi> </s> <hi rend="rasvane"> <s> Kust võtate hingesoojust selles karmis tegelikkuses ? </s> </hi> </p>
<p> <s> Olen tõesti niisuguste olukordade jahil , kus headus avalduks . </s> <s> Teen hingesooje pilte , sest neid on kergem teha . </s> <s> Pärast on lõpmata rõõm , kui satud hingesooja soone peale . </s> <s> Töö edeneb otsekohe ja paukselt . </s> <s> Või äärmisel juhul silmapilkselt . </s> <s> Iialgi ei teki tõrget ega oskamise probleemi . </s> <s> Sealt saavad rammu nii tegijad kui ka vaatajad . </s> </p>
<p> <s> <hi rend="rasvane"> Peeter Mudist suhtleb oma näituse vaatajaga Tartus ka tekstide kujul . </hi> </s> <hi rend="rasvane"> <s> Üks lause väidab : “ Siiani võtan ma pilte omaks suurema tõrkega kui publik . ” </s> <s> Mis sundis teid niimoodi end väljendama ? </s> </hi> </p>
<p> <s> Pildi menu ei saa ette ennustada . </s> <s> Pilt , mis rahuldab , on alati üllatav ka kunstnikule endale . </s> <s> Temaga harjumine võtab aega . </s> <s> Publik on pildi tegemise eksirännakutest prii , mõnes mõttes autorist targem . </s> <s> Ta näeb asja kohe ära . </s> </p>
<p> <s> <hi rend="rasvane"> “ Meie hädad pole niisugused , mida saaks kunstiga ravida . ” </hi> </s> <hi rend="rasvane"> <s> Kas sellega nullite levinud mõtte , et kunst päästab maailma ? </s> </hi> </p>
<p> <s> Arvatavasti oli mul õlekõrs meeles , kui ma uppuja peale mõtlesin . </s> <s> Pintsliga läheb ta kohe põhja . </s> </p>
<p> <s> <hi rend="rasvane"> “ Ime on kõige suurem , kui ta on igapäevane . ” </hi> </s> <hi rend="rasvane"> <s> Kui sageli puutute teie kokku tõelise imega ? </s> </hi> </p>
<p> <s> Tihti ei puutu . </s> <s> Aga kui asja ei saa teisiti klassifitseerida , jääb vaid üle ta imede riiulisse tõsta . </s> </p>
<p> <s> <hi rend="rasvane"> Kuivõrd maalimine on ime ? </hi> </s> </p>
<p> <s> Ma joonistasin võrdlemisi varakult ja teisi andeid mul ei ole . </s> <s> See , et ma selle töö peale jäingi , mis pole ju õige töö , on ime . </s> <s> Igatahes vanaisa vihastas , kui ma talle teatasin , et astusin kunstiinstituuti . </s> <s> Küll aga jõudsin ma ära kuulda ta kiituse : “ Pole sul essul häda midagi ! ” </s> <s> Võib arvata , et ta jäi minuga rahule . </s> </p>
<p> <s> <hi rend="rasvane"> Kuidas teie maailma tunnetate ? </hi> </s> <hi rend="rasvane"> <s> Kas on kaks eraldi maailma , nii et ühelt poolt maali- ja teisalt tavamaailm , või on kõik üks jagamatu ? </s> </hi> </p>
<p> <s> Kuna kunstimaailm ja pärismaailm on üks ja sama tegelikkus , peaks kunstimaailm olema samade reeglite järgi tehtud . </s> <s> Eks ta suure maailma osa ole . </s> <s> Aga Rembrandti tööd panevad mõtlema , et sellist pildikudet , sellist rääkivat sügavust ei leidu mitte kusagil mujal , kui vaid pildi peal . </s> </p>
<p> <s> <hi rend="rasvane"> Pilti tulevat imetleda . </hi> </s> <hi rend="rasvane"> <s> Ometi on maailmas tohutult palju kõhedaks tegevaid koledaid pilte . </s> <s> Mida teha koledate piltidega ? </s> </hi> </p>
<p> <s> Ei-ei , need on ilusad pildid , mida tuleb imetleda . </s> <s> Koledaid tuleb vältida . </s> <s> Nagu koledaid olukordigi . </s> <s> Kui vältida ei saa , siis tegutseda vastavalt situatsioonile . </s> </p>
<p> <s> <hi rend="rasvane"> Miks just praegu on üle maailma , kaasa arvatud Eestis , kuulsust võitnud filmid , mis seotud võlukunstiga . </hi> </s> <hi rend="rasvane"> <s> Olgu see “ Harry Potter ” või “ Sõrmuste isand ” ? </s> </hi> </p>
<p> <s> Ma ei ole neid filme näinud , aga ju siis praegu nähakse võimalusi imede sünniks . </s> <s> Ja kui on ootus , küll siis see püss lahti läheb . </s> <s> Mina isiklikult palvetan Jumala Poja poole . </s> </p>
<p> <s> <hi rend="rasvane"> Kui palju usute muinasjuttude põhipaatost , et headus võidab kurjuse ? </hi> </s> </p>
<p> <s> Siiani on headus siiski võitnud . </s> <s> Siiani olen ma olemas . </s> <s> Kirjutan veel , vahel ka maalin veel . </s> </p>
<p> <s> <hi rend="rasvane"> Miks on oluline , et inimese kodu seinal ripuks üks pilt ? </hi> </s> </p>
<p> <s> Poeg arvas , et pilt on hingestatud asi . </s> <s> Ja veel arvas , et oleks võimatu olla , kui kodus ei ripuks üks maal “ Õde-venda ” nimeks . </s> <s> See avaldus oli mulle uudiseks . </s> <s> Mina kui tegija ei saa arvata midagi . </s> <s> Aga ma olen poja vastusega rahul . </s> </p>
<p> <s> <hi rend="rasvane"> “ Pilt on kõigest teadaolevast kõige rohkem elu moodi . </hi> </s> <hi rend="rasvane"> <s> Kas või see , et teda ei saa selgeks õppida , ” olete kaheksa aastat tagasi väitnud . </s> <s> Kuivõrd olete samal seisukohal täna ? </s> </hi> </p>
<p> <s> Aastal 2002 arvan , et film on see , mis täidab kõik uurded ja ümbritseb inimest täiuslikult . </s> <s> Inimene läheb kinno nagu vanni . </s> <s> Iseasi , kui puhas see vesi seal on . </s> </p>
<p> <s> <hi rend="rasvane"> Mis sunnib teid pintslit haarama ? </hi> </s> </p>
<p> <s> Kui ma seda teaks ... </s> <s> See peab olema mingi viga või eksitus või teadmatus . </s> <s> Igatahes midagi negatiivset , et ma kogemata leiaksin end molberti tagant . </s> <s> Sest kui asjad on korras , siis pole neid vaja eksponeerida . </s> </p>
<p> <s> <hi rend="rasvane"> Kes on teid kui kunstnikku kõige rohkem mõjutanud ? </hi> </s> </p>
<p> <s> Johannes Võerahansu . </s> <s> Õppisin tema käe all maalimist , kuid tegelikult tegi ta ka mu täiesti ümber . </s> <s> Tulin maali erialale TPIst läbi ERKI sisekujunduse ja olin omateada päris tark . </s> <s> Ma ei tea , kumb oli hullem , kas minu saamatus maalimises või mõtlemises . </s> <s> Viimasel kursusel sain lõpuks nii kaugele , et tundsin hea maali ära . </s> <s> Aga siiski ligikaudu . </s> </p>
<p> <s> Olin oma saamatusest nii nördinud , et kavatsesin kogu selle asja nurka visata . </s> <s> Grafomaanid on ju kõige visamad . </s> <s> Eriti kui sind hinnatakse kolme ja kahe ja poolega . </s> <s> Sellepärast ma tean , kui raskelt inimene targemaks saab . </s> <s> Ja kui raske on head ära tunda . </s> <s> Aga seda minult ei küsitud . </s> </p>
<p> <s> <hi rend="rasvane"> Teie peenetundeline suhtumine lihtlabasesse põlluveerel lebavasse maakivisse on mind ikka vapustanud . </hi> </s> <hi rend="rasvane"> <s> Miks kivid on teile nii tähtsad ? </s> </hi> </p>
<p> <s> Kivi on eestlaste poolt juba ammuilma tõstetud isiksuseks . </s> <s> Ja temast poole mahatagumist ei saa nimetada kuidagi peenetundeliseks . </s> <s> See teie märgitud suhtumine on pigem suhtumine skulptuuri , milleks iga kivi paratamatult pürib või saada võib . </s> <s> Kõige karmimatel aegadel olen harjutanud kivi moodi mõtlemist . </s> <s> Kivist paistab minevik kõige ilmekamalt . </s> </p>
<p> <s> <hi rend="rasvane"> Kivi moodi mõtlemine ... kuidas see käib ? </hi> </s> </p>
<p> <s> See on väga lihtne , aga aega võtab kõvasti . </s> <s> Kõigepealt : mõelda tuleb käsitsi , haamri ja peitliga , hästi rahulikult ja pikaldaselt , püüdes aina samastuda töödeldava pinnaga . </s> <s> Vähehaaval tuleb katsuda kivi sees ringi vaatama hakata . </s> </p>
<p> <s> Põhiliselt tuleb saavutada , et mõtlemine oleks evolutsioneerumine , mitte revolutsioneerumine . </s> <s> Ja kui see juba käes on , võib aja maha võtta . </s> <s> Kivile tuleb püüda anda vorm , kuhu ta ise pürib . </s> </p>
<p> <s> <hi rend="rasvane"> Olete väitnud , et maal viib paratamatult skulptuuri juurde . </hi> </s> <hi rend="rasvane"> <s> Kuidas siis ? </s> </hi> </p>
<p> <s> ( <hi rend="kaldkiri">Paus</hi>. ) </s> <s> Nii on , et viib . </s> <s> Mind viis . </s> <s> Ja ma nägin , et see on hästi . </s> </p>
<p> <s> <hi rend="rasvane"> Üpris paljudel pisiskulptuuridel on Peeter Mudisti näitusel juures märge “ Erakogu ” . </hi> </s> <hi rend="rasvane"> <s> Tuleb seda võtta nii , et uusrikkad on leidnud tee teie juurde ? </s> </hi> </p>
<p> <s> Kõigepealt , sõnast endast . </s> <s> Uusrikas - see on vale ja inetu sõna . </s> <s> Teiseks , nad pole leidnud teed minu juurde . </s> <s> Pisiskulptuuridest ei ole ühtegi erakogudes . </s> <s> Need “ erakogud ” paiknevad minu kodus . </s> <s> Seisavad riiuli peal ja koguvad tolmu . </s> </p>
<p> <s> <hi rend="rasvane"> Kui oluline on kunstnikule teadmine , kelle juures tema looming asub ? </hi> </s> </p>
<p> <s> Ei ole oluline . </s> <s> Pilt kaitseb ennast ise . </s> </p>
<p> <s> <hi rend="rasvane"> Kas olete jätnud kellegi oma maalist ilma pelgalt sellepärast , et pildi tahtja teile lihtsalt ei meeldi ? </hi> </s> </p>
<p> <s> Keegi pole mu maalist ilma jäänud . </s> <s> Kui tegu on loobujaga , siis jooksen talle lausa järele ja palun alandlikult võtta teos oma erakogusse . </s> <s> Ja uskuge , ma ei valeta . </s> <s> Ma tahan , et pilt võtaks inimesega ühendust . </s> <s> Et nad kõneleksid ühest asjast . </s> <s> Et miks inimene teda ei taha . </s> </p>
<p> <s> <hi rend="rasvane"> Mis värvi on Eesti ? </hi> </s> </p>
<p> <s> Kord ammu olin kunstnik Ülo Habichti näituse ülespanemisel abiks . </s> <s> Kuni transapoisid suitsu tegid , meenutas Habicht suve , kui venelane sisse tuli . </s> </p>
<p> <s> “ Kunstiinstituut oli sel ajal Rõuges maalilaagris . </s> <s> Kohe jagunes kunstnike seltskond punasteks ja valgeteks . </s> <s> Sealsamas peeti punaste pealiku üle kohut . </s> <s> Otsustati , et tema värvid kuuluvad ärapõletamisele . </s> <s> Mind oli juba ammugi huvitanud , mis värv sellest tuleb , kui kõik värvituubid kokku segada , ” meenutas Habicht . </s> <s> “ Kui hävitustöö kord paratamatu , võiks selle teaduse heaks pöörata . </s> <s> Ja usute või mitte , aga see , mis seal kokku tuli , oli kõige puhtam lapsekaka värv . ” </s> </p>
<p> <s> Ega ole minulgi teisi värve vastuseks võtta . </s> </p>
<p> <s> <hi rend="rasvane"> Eestlaste religioossusest rääkides olete väitnud , et eestlaste usutunnistuseks on paratamatuse usk . </hi> </s> <hi rend="rasvane"> <s> Millest see teie meelest tuleb ? </s> </hi> </p>
<p> <s> Seda väites arvasin , et see on nii iseenesest mõistetav , et ei vaja selgitusi . </s> <s> Kes niimoodi küsib , kas pole õige eestlane või pole tegu õige paratamatusega . </s> </p>
<p> <s> <hi rend="rasvane"> Mis sõnadega iseloomustate tänast Eestit ? </hi> </s> </p>
<p> <s> Iseloomustan ennast kõigepealt . </s> <s> Mina olen niisugune , et iga mulle antud päev on suur rõõm . </s> <s> Ja mida hullem päev , seda suurem rõõm . </s> <s> Loodan , et Eesti elab samal ajal ka edasi ... </s> <s> Arvan Eestist nagu endast : kui elupäevi antakse , on see liigagi hästi . </s> <s> Iga päev on kuldaväärt . </s> </p>
<p> <s> <hi rend="rasvane"> Marianne Mikko </hi> , ETV </s> </p></div3>
        </div2>
        <div2 type="rubriik">
          <head> Naeris </head>
          <div3 type="artikkel"><head> Ütle , kes on su sõber , ja ma ütlen , mida sa jood </head>
<p> <s> <hi rend="kaldkiri"> 13.02.2002 </hi> <hi rend="rasvane"> Tõsi taga </hi> </s> </p>
<p> <s> Kaks rootslast maandavad parasjagu lennukit , kui lennujuhtimiskeskusest tuleb ärev korraldus laskuda nii lühikese maandumisteekonnaga kui võimalik . </s> <s> Mehed pidurdavad mis kole ja saavad lennuki pidama mõni meeter enne lennujaamahoonet . </s> <s> “ Uuhh ! ” pühib esimene piloot otsaesiselt higi , “ nii lühikest lennurada pole ma veel näinud . ” </s> <s> “ Uuhh ! ” ohkab teine , “ ma pole enne kuue kilomeetri laiust laskumisrada näinud . ” </s> </p>
<p> <s> <hi rend="rasvane"> Monumentide paraad </hi> </s> </p>
<p> <s> <hi rend="kaldkiri"> kus on paber kus on käärid varsti tuleb suur paraad Pätsid ! </hi> </s> <hi rend="kaldkiri"> <s> Pitkad ! </s> </hi> <s> <hi rend="kaldkiri"> Laidonerid ! kõiki neid seal näha saad Viplala on maale tulnud küll nüüd rahvas imestab kui ta kõik me kivikulmud inimesteks tinistab aga küllap õhtul kõrtsus lahti läheb kõva käts selguma peab suures mürtsus kes on kõige õigem Päts </hi> <hi rend="rasvane"> CONTRA </hi> </s> </p>
<p> <s> <hi rend="rasvane"> Laudalüürika </hi> </s> </p>
<p> <s> <hi rend="kaldkiri"> kord laudas tehti vandenõu sai juhiks rumal karu jäi ninasarvikule õu ning tühi mesitaru orav ise targalt juhtis lasi karul posida ahvipärdik ainult tohtis nendelt kirpe nosida notsu löödi laudast välja mõned vene hurdad ka oravaga polnud nalja oli kurikaval ta vana lõvi juurde silkas notsukene nagu kuul orav teda eemalt pilkas ahvil põlglik muie suul lõvi tuli lauda juurde ninasarvik teretas notsu piilus lauta suurde ülekohut seletas orav välja mõtles plaani kuis saada päris juhiks jootis karu purju maani ning sõimas ahvi nuhiks nüüd ninasarvik lahkesti koos oravaga võimul on laudas ruumi rohkesti sel imelisel hõimul </hi> <hi rend="rasvane"> Maria Martin </hi> </s> </p>
<p> <s> <hi rend="rasvane"> Viina vabariik </hi> </s> </p>
<p> <s> Väikses vabariigis voolavad viinajõed . </s> <s> Väikse vabariigi võimsad viinavabrikud valmistavad viina väikestele viinaninadele vabariigi valdades . </s> <s> Valdades viinapoode viieverstaliste vahedega . </s> <s> Viinapoodide veeres vilistavad vabariigi vabad vennad : “ Viska viina , viska viina , viinapudelites varjus vabadus ! ” </s> <s> Varsti vennikesed võtavad väikeste vahedega viina valges , vidusel . </s> <s> Viin võtab vennad vangi . </s> <s> Viinameeste vändid värisevad viinata vahetpidamata . </s> <s> Vaja veel viina visata väntide värisemise vältimiseks . </s> <s> Viinaninadel valuutat väga vähe . </s> <s> Viin viis vennikeste veeringud viinamüüja valdusse . </s> <s> Vaja vantsida vargile . </s> <s> Varsti viinameestel veeringuid vabalt võtta . </s> <s> Vennikeste vändid veelkord vaiksed . </s> <s> Vaadake ! </s> <s> Vaadake ! </s> <s> Võmmivanker veereb viinapoe veerde . </s> <s> Võmmid viskavad vargad vabariigi valge-sinisesse vankrisse . </s> <s> Vennikesed veeretatakse valge-siniste vankritega vabariigi vanglatesse . </s> <s> Viina vabariik võttis viinaninadelt viisakalt viimased veeringud , valjult vabaduse . </s> <s> Väga vaba viina vabariik . </s> <s> Pai president , peremehelik parlament , palun pange piirituse-puskariga parseldajatele päitsed pähe ! </s> <s> <hi rend="rasvane"> Jüri Ling </hi> , viinavaba veskimees Väikse väina veerest , viina vabariigi varistaja </s> </p>
<p> <s> <hi rend="rasvane"> Retroviisor </hi> </s> </p>
<p> <s> Kaks nädalat tagasi kõnelesin dopingust ja sellest , mis kannatusi ta meile kaasa tõi . </s> <s> Jumala abiga tunnistasid Saksa uriiniuurijad Kristina proovi suhteliselt läbipaistvaks ja preili lõhub Ameerikas mis jaksab . </s> </p>
<p> <s> Talimängude avamisel , mida ma muide öösel unega võideldes otsena vahtisin , vandus sportlaste esindaja olümpialipu serva mudides , et dopingut ei pruugita ja muidu ka ausalt võisteldakse . </s> </p>
<p> <s> Osavõtjad oma tribüünil itsitasid vaikselt pihku : räägi , räägi . </s> <s> Vast ainult Jamaica ja Neitsisaarte bobisõitjad vahtisid ausa pilguga ümberringi . </s> </p>
<p> <s> Katsu sa ilma dopinguta võitu saada . </s> <s> Ei mina seda usu . </s> <s> Ei usu vast eriti keegi . </s> <s> Igal kõvemal tegijal on oma tohter ühes , kes selle eest rasket palka saab , et oma patsiendile sihukest võidurohtu sisse söödab , mida dopinguspetsialistid veel avastada ei suuda . </s> </p>
<p> <s> Kui nad sinnamaani jõuavad , on hüva kraam juba soolestikust läbi käinud ja meister puhas ning ronib pjedestaalile medali järele . </s> </p>
<p> <s> Kellel kehvem arst või vähem raha , võib kogusest sõltumata sogase kuseprooviga arvestada , teades samas , et läbipaistvust ei kahanda mitte sapikivid ega neeruliiv . </s> </p>
<p> <s> Mis pealtvaatajal või tugitoolisportlasel sellega pistmist ? </s> <s> Midagi . </s> <s> Meiesuguseid huvitab ainult tulemus . </s> <s> Ka lihtinimene televiisori ees võib endale ohjeldamatult õlut või võileibu sisse ahmida , pudrust ja supist rääkimata . </s> <s> Keegi ei tule keelama ega uriini uurima , miks sa nii teed . </s> <s> Sure või liigsööma kätte . </s> </p>
<p> <s> Seepärast pole mul sooja ega külma , kui naissportlastel lõua alla tihedad habemed ja kõhu alla munad kasvavad . </s> <s> Seda uhkem on . </s> <s> Peaasi et tulemused kasvavad . </s> <s> Citius , altius , fortius ! </s> </p>
<p> <s> Igal pikemal distantsil kooleb muidugi ka paar-kolm meistrit üledoosi tõttu maha , aga ka see käib spordi juurde . </s> <s> Rahvas tahab leiba ja vaatemänge ! </s> </p>
<p> <s> Ideaalne oleks muidugi see , kui maailmameister saja meetri jooksus viimasele ringiga sisse teeb , suusameestest , kel pikemad maad maha kihutada , rääkimata . </s> <s> See oleks alles sport ! </s> <s> Vaatemäng kogu raha eest . </s> </p>
<p> <s> Need aga , kes ikka puhtast spordist lugu peavad , kogunegu kord nelja aasta tagant vanade kreeklaste eeskujul oma maalähedastele mängudele , jooksku ja hüpaku alasti , palja tiluga kiiremini , kõrgemale ja ka kaugemale . </s> <s> Mahedalt , dopinguta . </s> </p>
<p> <s> Ponnistuste ainsaks saatjaks kaalikate , herneste , mee ja porru tarbimisest tekkinud kõhutuulte plärtsatused , mida aga olulise reaktiivjõu puudumisel dopinguna kvalifitseerida ei saa . </s> </p>
<p> <s> Sport tapab igal juhul . </s> </p>
<p> <s> <hi rend="rasvane"> Lembit Remmelgas </hi> </s> </p>
<p> <s> <hi rend="rasvane"> Päevaraamat </hi> </s> </p>
<p> <s> <hi rend="rasvane"> Inna Aeg 7.-13. veebruar </hi> Põrgusse kõik ! </s> <s> Kõik , kõik ja kõik ! </s> <s> Vanamehel on nüüd uus sõber , istub muudkui teleka ees , vahib olümpiat ning joob õlut . </s> <s> Minust ta enam üldse välja ei tee ! </s> <s> Eelmisel laupäeval suutsin siiski ta tähelepanu võita . </s> <s> Nii kui ütlesin , et davai , lähme Tallinna Kinomajja Ada Lundveri 60. sünnipäeva pidama - meid on sinna kutsutud - , oli ta hopsti püsti ning minekuks valmis . </s> <s> Küll seal oli alles palju toredaid inimesi . </s> <s> Sõin ja jõin seal minagi , kaasa ei saand midagi . </s> <s> Vanamees küll proovis viinamarju näpata , kuid jäi vahele . </s> <s> Siis tuli Ada juubelile konstaabel ja viis vanamehe minema . </s> <s> Mina läksin loomulikult kaasa . </s> <s> Teel jaoskonda hakkas vene keelt kõnelev konstaabel meiega suhtlema . </s> <s> Rääkisime maast ja ilmast , venelastest ja Lasnamäest . </s> <s> Meil oli lõbus seal kongis istuda . </s> <s> Korraga küsis konstaabel : “ A u vas jest sakusment ? ” </s> <s> Ütlesime , et ei , meil küll sakusmenti pole , mis te meist õige arvate . </s> <s> Konstaabel kordas küsimust , me ei reageerinud ikka . </s> <s> Küsisin , kas tegu on mingi avaliku arvamuse uuringuga või mis . </s> <s> Ma ei saanud vastust . </s> <s> Lõpuks võttis ta ennast kokku ja küsis eesti keeles : “ On teil olema Sakus politseinikku ? ” </s> <s> Naersime vanamehega , ütlesime , et ka meil on Sakus menti . </s> <s> Huvitav , kuidas ta teab , et me Sakust oleme ? </s> <s> Kes meid reetis ? </s> <s> Ega ometi Kuuse-mutt ? </s> <s> Jaoskonnas ei tehtudki vanamehele trahvi , ta sai vaid hoiatuse viinamarjade näppamise katse eest . </s> <s> Kui me juba Tallinnas olime , käisime Eesti Televisioonis ning otsustasin kandideerida - jätsin valvelauda enda avalduse ning elulookirjelduse ETV juhi kohale . </s> <s> Kuuse-muti avaldust ma valvelauda ei jätnud , viskasin selle prügikasti . </s> <s> Sest kui juba tema kandideerib , pole mul võimalust töökohta endale saada . </s> <s> Vaat niivõrd kaval olen . </s> </p>
<p> <s> <hi rend="rasvane"> Anekdoot </hi> </s> </p>
<p> <s> Juku küsib ema käest : “ Ema , mis asi on transvestiit ? ” </s> <s> Ema peseb nõusid ja tal pole aega vastata . </s> <s> “ Mine küsi onu Juta käest . ” </s> </p></div3>
        </div2>
        <div2 type="rubriik">
          <head> Tuna ja täna </head>
          <div3 type="artikkel"><head> Tuna ja täna </head>
<p> <s> <hi rend="kaldkiri"> 13.02.2002 <bibl> <author> Mati Soomre </author> </bibl> </hi> <hi rend="rasvane"> 11 . </hi> </s> <hi rend="rasvane"> <s> II </s> </hi> </p>
<p> <s> 1997 <hi rend="rasvane"> lõpetas </hi> ühendriiklanna <hi rend="rasvane"> Mona Tippins 128 492 km pika rongireisi </hi> , mida oli alustanud 7. X 1994. </s> <s> Ühtki raudteelõiku korduvalt läbimata külastas ta 33 Põhja-Ameerika ja Euroopa riiki . </s> </p>
<p> <s> <hi rend="rasvane"> 12. II </hi> </s> </p>
<p> <s> 1961 jõudis USA geofüüsik <hi rend="rasvane"> Albert Crary </hi> lõunanabale ning temast sai esimene <hi rend="rasvane"> inimene </hi> , <hi rend="rasvane"> kes on </hi> oma jalaga <hi rend="rasvane"> astunud mõlemale poolusele </hi> . </s> <s> Põhjanabal käis ta 3. V 1952. </s> </p>
<p> <s> <hi rend="rasvane"> 13. II </hi> </s> </p>
<p> <s> 1960 katsetas <hi rend="rasvane"> Prantsusmaa </hi> Sahara kõrbes aatomipommi ja <hi rend="rasvane"> sai neljandaks tuumarelvariigiks </hi> . </s> <s> Esimesena pani aatomipommi plahvatama USA - 16. VII 1945 New Mexico kõrbes . </s> <s> Teine oli NSV Liit - 29. VIII 1949 Kasahstanis Semipalatinski lähedal , ning kolmas Inglismaa 3. X 1952 - Monte Bello saarel Austraaliast loodes . </s> <s> Viies tuumarelvariik on Hiina - 16. X 1964 Lop Noris Xinjiangi provintsis , kuues India - 18. V 1974 Pokharani küla lähedal Rajasthani kõrbes , seitsmes Pakistan - 28. V 1998 Belutšistanis Chagai mäestikus . </s> <s> On avalik saladus , et peale seitsme tuumarelva ametlikult omava riigi on see ka Iisraelil . </s> <s> Ainus riik , kes endale tuumarelva loonud ja siis sellest omal tahtel loobunud , on Lõuna-Aafrika . </s> <s> President Frederik Willem de Klerk likvideeris riigi kuus aatomipommi 1991 ja ühines tuumarelvade leviku tõkestamise lepinguga . </s> </p>
<p> <s> <hi rend="rasvane"> 14. II </hi> </s> </p>
<p> <s> 1990 suunas 12,5 aastat rännanud USA automaatjaam <hi rend="rasvane"> Voyager 1 </hi> oma kaamera meie poole ja <hi rend="rasvane"> tegi esimese portreefoto </hi> kogu <hi rend="rasvane"> Päikesesüsteemist </hi> . </s> <s> 6,5 miljardi km kauguselt pildistas ta eraldi ka Maad . </s> <s> 17. II 1998 ületas ta automaatjaama Pioneer 10 rekordi ja sai Päikesest kõige kaugemal asuvaks inimkätega tehtud asjaks . </s> <s> Nüüdseks on 5. IX 1977 startinud Voyager 1 Maast rohkem kui 12 miljardi km kaugusel ja kihutab edasi kiirusega 60 000 km/h . </s> <s> Voyageri küljes on kullaga kaetud 30cm vask-heliplaat “ Maa hääled ” , millel on kodeeritud kujul tervitus 60 keeles , 35 loodus- ( nt lained , tuul , piksemürin , linnulaul , vaalahääled ) ja tehisheli , katkendeid mitme ajastu ja kultuuri 27 muusikateosest , samuti elektroonilist teavet , mida saab muuta diagrammideks , piltideks ja tekstiks . </s> </p>
<p> <s> <hi rend="rasvane"> 15. II </hi> </s> </p>
<p> <s> Lavastaja ja näitleja <hi rend="rasvane"> Elmo Nüganen </hi> *1962 ( “ Teater ei koosne üksnes lavastustest , ükskõik , kas nad on head või halvad . </s> <s> Teater on lavastused , pluss veel midagi , teater on need inimesed , kelle pärast siin käiakse , ja need inimesed , kes siin käivad . ” ) </s> </p>
<p> <s> 1998 <hi rend="rasvane"> tegid </hi> hindu guru Sri Chimnoy jüngritest <hi rend="rasvane"> newyorklased </hi> oma juhile kingituseks <hi rend="rasvane"> 6.24 m pika </hi> ja 254 kg raske <hi rend="rasvane"> pliiatsi </hi> . </s> </p>
<p> <s> <hi rend="rasvane"> 16. II </hi> </s> </p>
<p> <s> Kirjanik <hi rend="rasvane"> Lilli Promet </hi> *1922 </s> </p>
<p> <s> Mis salgamise püüd ! </s> <s> On kogu meie olemine , nii minemine kui tulemine , üks elanud ja elavate rivi , üks tohutu kalendrikivi . </s> <s> Kuid nüüd on nüüd . </s> </p>
<p> <s> 2000 <hi rend="rasvane"> tegi </hi> Jaapani koondise jalgpallur <hi rend="rasvane"> Masashi Nakayama kiireima hat-tricki </hi> ehk kübaratriki rahvusvahelises mängus - lõi Aasia karika eelturniiril Brunei väravasse kolm palli ajaga 3.15. </s> <s> Esimese värava lõi ta üks minut pärast mängu algust , teise minuti pärast , kolmanda veel 1.15 hiljem . </s> <s> Seni oli rekord kuulunud inglasele George Hallile , kes 16. XI 1938 lõi Iirimaa väravasse kolm palli 3,5 minutiga . </s> </p>
<p> <s> <hi rend="rasvane"> 17. II </hi> </s> </p>
<p> <s> 1911 <hi rend="rasvane"> monteeriti </hi> General Motorsi firmas autole Cadillac <hi rend="rasvane"> esimene elektriline starter </hi> , mille olid leiutanud insenerid Clyde Coleman ja Charles Kettering pärast seda , kui üks Ketteringi sõber oli saanud surma käivitusvända tagasilöögi tõttu . </s> <s> Leiutis aitas GMil edukalt vastu pidada võistluses Fordiga ning autoga hakkasid sõitma ka naised , kel vändaga käivitamiseks nappis jaksu . </s> <s> Fordi Plekk-Liisu käivitusvänt jõudis aastate jooksul murda veel hulga lõualuid ja ribisid . </s> </p></div3>
        </div2>
        <div2 type="rubriik">
          <head> Arvutid </head>
          <div3 type="artikkel"><head> Võtmehoidjaga 128 MB kaasa </head>
<p> <s> <hi rend="kaldkiri"> 13.02.2002 </hi> </s> </p>
<p> <s> Fujitsu-Siemensi tootesarjas on võtmehoidjat meenutav väline USB ( universal serial bus ) andmekandja Memorybird ( pildil ) , millega kasutaja saab suuremahulisi andmeid , 16 , 64 ja 128 MB , hõlpsasti kaasa võtta . </s> </p>
<p> <s> Tihti on raske mahukaid materjale kaasa võtta , sest flopp mahutab vaid 1,44 MB . </s> <s> CD-le mahub küll näiteks 700 MB , ent probleeme võib tekkida sellega , et puudub CD-kirjutaja ning vaid kallimatele CDdele saab korduvalt kirjutada . </s> </p>
<p> <s> Samas on Memorybird märkimisväärselt kallim . </s> <s> Hinnad algavad 1000 kroonist ning ulatuvad 4000 kroonini . </s> </p>
<p> <s> Memorybird ei vaja lisaseadmeid ega välist toidet , piisab USB pordist . </s> <s> Selle kaudu ühildub seade arvutiga ja saab sealt ka toite . </s> <s> Kuna USB pordid on igal uuemal süle- ja lauaarvutil , on hõlbus viia näiteks 100MB andmeid töölt koju . </s> <s> USB porti kasutatakse paljude väliste lisaseadmete kasutamiseks : hiir , klaviatuur , printer , skänner , kaamera jm. </s> </p>
<p> <s> Windows ME või Windows 2000 operatsioonisüsteemi korral pole tarvidust ka täiendavate draiverite järele . </s> <s> Ühendades seadme USB porti , tunneb arvuti selle ära ja tekitab täiendava andmeketta . </s> <s> Kui arvutis on Windows 98 , siis selle jaoks on seadmel kaasas eraldi draiver . </s> <s> Windows NT 4 USBd ei toeta . </s> </p>
<p> <s> Memorybird on oma mõõtmetelt ja kaalult nagu võtmehoidja ning seda on mugav kaasas kanda . </s> <s> Vt <gap rend="viited"/> </s> </p>
<p> <s> Lisaks kirjeldatule toodetakse ja pakutakse erinevaid andmekandjaid , mis enamasti ühilduvad USB pordiga . </s> </p>
<p> <s> Näiteks digitaalseid pleiereid , mis on ühtlasi ka andmekandjad , nt D.A.P Jukebox . </s> <s> Vt <gap rend="viited"/> </s> </p>
<p> <s> <gap rend="viited"/> </s> </p>
<p> <s> Saab kasutada ka väliseid adaptereid . </s> <s> Vt <gap rend="viited"/> </s> </p></div3>
        </div2>
        <div2 type="rubriik">
          <head> Taliolümpia </head>
          <div3 type="artikkel"><head> 12. veebruar Kristina Šmigun katkestas sõidu </head>
<p> <s> <hi rend="kaldkiri"> 18.02.2002 </hi> </s> </p>
<p> <s> Kristina Šmigun katkestas 10 km naiste klassikalise sõidu . </s> </p>
<p> <s> Esimese koha sai norralanna Bente Skari võimsa lõpuspurdiga . </s> <s> Tema aeg oli 28 : 05. </s> </p>
<p> <s> Teise koha sai peaaegu kogu sõidu liider olnud Olga Danilova ajaga 28 : 08. </s> </p>
<p> <s> Kolmandale kohale tõusis Julia Tšepalova ajaga 28 : 09. </s> </p>
<p> <s> Katrin Šmigun oli 44. ajaga 31 : 10.2 ning Piret Niglas 53. ajaga 4 : 43.5. </s> </p></div3>
          <div3 type="artikkel"><head> 12. veebruar 20.55 alustavad Veerpalu ja Mae </head>
<p> <s> <hi rend="kaldkiri"> 18.02.2002 </hi> </s> </p>
<p> <hi rend="rasvane"> <s> Täna teevad meeste 15 km klassikadistantsil avastardi meie meessuusatajad Jaak Mae ning Andrus Veerpalu . </s> </hi> </p>
<p> <s> Ülekanne algab ETVst 20.55. </s> </p></div3>
          <div3 type="artikkel"><head> 12. veebruar Veerpalu juhib 7.5 km-il </head>
<p> <s> <hi rend="kaldkiri"> 18.02.2002 </hi> </s> </p>
<p> <s> 7.5 km peal juhib Andrus Veerpalu . </s> <s> Frode Estil on temast 7.7 sekundi kaugusel . </s> </p>
<p> <s> Jaak Mae on kuuendal kohal . </s> </p></div3>
          <div3 type="artikkel"><head> 12. veebruar Veerpalu kuld , Mae pronks </head>
<p> <s> <hi rend="kaldkiri"> 18.02.2002 </hi> </s> </p>
<p> <s> Veerpalu on 15 km klassikasõidus olümpiavõitja . </s> </p>
<p> <s> Mae jõudis finišisse kolmandana . </s> </p></div3>
          <div3 type="artikkel"><head> 13. veebruar Veerpalu võitis kulla , Mae pronksi </head>
<p> <s> <hi rend="kaldkiri"> 18.02.2002 </hi> </s> </p>
<p> <s> Andrus Veerpalu võitis eile Salt Lake Citys 15 km klassikadistantsi Eestile läbi aegade esimese murdmaasuusatamise olümpiakulla , millele Jaak Mae lisas pronksmedali . </s> </p></div3>
          <div3 type="artikkel"><head> 13. veebruar Veerpalu võitis kulla , Mae pronksi </head>
<p> <s> <hi rend="kaldkiri"> 18.02.2002 </hi> </s> </p>
<p> <s> Andrus Veerpalu võitis eile Salt Lake Citys 15 km klassikadistantsi Eestile läbi aegade esimese murdmaasuusatamise olümpiakulla , millele Jaak Mae lisas pronksmedali , kirjutab Eesti Päevaleht . </s> </p>
<p> <s> “ Võtsin esimesi tõuse varuga . </s> <s> Pidasin juba stardi eel võtmetõusudeks rasket seitsmendat kilomeetrit . </s> <s> Suusk oli imeline , tõusudel polnudki tarvis käärsammu kasutada , ” kommenteeris Veerpalu . </s> </p>
<p> <s> Olümpiavõitja ei pidanud sõitu eriti raskeks : “ Kui kuulsin esikohale tõusmisest , andis see indu juurde . </s> <s> Harjutasin sügisel jalavigastuse tõttu paaristõukeid , nüüd tuli tasu . ” </s> <s> Mullune maailmameister Veerpalu tänas finišijärgses intervjuus ka kõiki toetajaid . </s> </p>
<p> <s> Veerpalu kaotas teisel kilomeetril norralasele Anders Auklandile kahe sekundiga , alates seitsmendast kilomeetril haaras ta liidrikoha , mida hoidis lõpuni . </s> <s> Ta edestas kindla 36 sekundilise ülekaaluga Lahti MM-võistluste konkurenti 30 kilomeetris norralast Frode Estilit . </s> </p>
<p> <s> “ Raja keskosas oli Andrus väga kiire . </s> <s> Taipasin juba siis , et mul pole tema vastu mingit šanssi , kuigi tegin ise täiusliku sõidu , ” tunnustas võitjat Estil . </s> </p>
<p> <s> Jaak Mae sõnas , et pronksi tõid talle kaks viimast tõusu . </s> <s> “ Olen oma unistuse täitnud , ” ütles Mae . </s> <s> “ Tänan südamest kogu hooldemeeskonda , kes töötas tipptasemel . ” </s> <s> Mae oli veel poolel võistlusmaal kuues , kuid kerkis võimsa lõpuga . </s> <s> Hõbemedal jäi 7,4 sekundi kaugusele . </s> </p>
<p> <s> Olümpiavõitja ema Aino Veerpalu ütles vahetult pärast võistlust , et tal pole aega šampanjapudelitki teisest toast ära tuua , sest õnnitlejaid on nii palju . </s> </p>
<p> <s> “ Eesti mehed olid fantastilised . </s> <s> Kord on Jaak all ja Andrus peal , kuid seekord oli Andrus parem , ” kiitis Aino suusakangelasi . </s> </p>
<p> <s> Ema kinnitas , et oli poja võidus kindel . </s> <s> “ Eelmisel korral olid mul pisarad silmis , kuid seekord oli tunne , et ta võidab . </s> <s> Ta oli selle nimel kõva tööd teinud ja terve oli ta ka , ” põhjendas Aino Veerpalu . </s> <s> “ Kui oli 11,3 kilomeetri vahepunkt , siis nägin Andruse sammust , et nüüd on võit käes . </s> <s> See oli nii fantastiline ! ” </s> </p>
<p> <s> “ Eks me tunne end täna kõik pisut olümpiavõitjatena , ” väljendas olümpialinnas viibivate eestlaste ühisarvamust EOK president Mart Siimann . </s> </p>
<p> <s> “ Kõik klappis . </s> <s> Meie hooldemehed mängisid norralased üle , ” ütles Mae ja Veerpalu on tippu viinud treener Mati Alaver . </s> <s> “ Neli päeva tagasi nägin Andruses ja Jaagus saabuva tippvormi piirjooni . </s> <s> Andrus on oma sportlasetee tipus , nüüd on küsimus selles , kuidas motiveerida teda 50 km maratoniks , ” ütles Alaver . </s> </p>
<p> <s> Treener kiitis kogu hooldemeeskonda eesotsas norralase Magne Myrmo , Are Metsa ja Urmas Välbega . </s> <s> Myrmo on töötanud ka hõbemedalimehe Estili määrdemehena . </s> <s> “ Jaak sai head suusad . </s> <s> Nagu alati , ” sõnas Välbe pärast seda , kui oli Maele enne sõitu suusad üle andnud . </s> </p></div3>
          <div3 type="artikkel"><head> 14. veebruar Jaak Mae jäi üheksandaks </head>
<p> <s> <hi rend="kaldkiri"> 18.02.2002 </hi> </s> </p>
<p> <s> Jaak Mae jäi tänases sõidus 9. </s> </p>
<p> <s> Ta lõpetas 10 km klassikadistantsi viiendana , ent jälitussõit vabastiilis ei kulgenud oodatult hästi . </s> </p>
<p> <s> Sõidu võitis Johan Mühlegg . </s> <s> Hõbe läks jagamisele võrdse aja saanud norralaste Thomas Alsgaardi ja Frode Estili vahel . </s> </p>
<p> <s> Teine meie suusataja Priit Narusk sai 56. koha . </s> </p></div3>
          <div3 type="artikkel"><head> 18. veebruar Norra võttis oodatud teatekulla </head>
<p> <s> <hi rend="kaldkiri"> 18.02.2002 </hi> </s> </p>
<p> <s> Meeste 4x10 km teatekulla tõi Norrale Itaalia ees 0,3 -sekundilise paremusega alles Thomas Alsgaardi võimas lõpuspurt sprindiässa Cristian Zorzi vastu . </s> <s> Pronksi võttis Saksamaa , Eesti taandus teise ja kolmanda vahetuse kolmandalt kohalt üheksandaks . </s> </p>
<p> <s> “ Ma arvasin , et te kõik ootate seda , ” kommenteeris Alsgaard naerdes kuldmedalikomplekti saatuse jätmist lõpumeetritele . </s> <s> “ Paberil on Norra väga tugev , aga rajal on lihtne sabas püsida . ” </s> </p>
<p> <s> Tema kaotus oleks Norras olnud katastroof , lisas Alsgaard , vahendab Eesti Päevaleht . </s> </p>
<p> <s> Raul Olle andis avavahetuse järel teate Andrus Veerpalule üle üheksandana , 49,3 sekundit etapivõidu võtnud norralasest Anders Auklandist maas . </s> <s> “ Ausalt öeldes olen pettunud , ” kommenteeris Olle oma sõitu . </s> <s> “ Enne starti mõtlesin , et koht pole tähtis , oluline on kaotus ajas . </s> <s> Isiklikust eesmärgist aga tuli see 15-20 sekundit suurem . </s> <s> Tunne polnud see nagu oleks lootnud , aga mägedes loeb hetketunne väga palju . </s> <s> Neli päeva tagasi kontrolltrenni ajal tundsin end palju paremini . </s> <s> Sõitsin 10 km läbi ja õppisin rada tundma , polnud määravat tähtsust , et see oli siin mul esimene start . ” </s> </p>
<p> <s> Andrus Veerpalu sõitis välja klassikaetappide ülekaalukalt parima aja ( 23.45,2 ) . </s> <s> Paremuselt teist meest venelast Mihhail Ivanovi lõi ta 29,1 sekundiga , Frode Estilit 37,7 sekundiga ja vähendas vahe Norraga 11,6 sekundini . </s> <s> “ Alguses saime kohe hea pundi , kus tehti koostööd . </s> <s> Mihhail Botvinov vedas tugevalt , ise suutsin ka tööd teha , ” rääkis Veerpalu . </s> <s> “ Eesmärk oli võimalikult palju tagasi võita , Rauli kaotus tuju alla ei löönud . </s> <s> Enda sõit oli päris hea küll . ” </s> </p>
<p> <s> Mae suutis esimesel uisuetapil kolmandat kohta lõpuni hoida . </s> <s> Avaringi lõpetas eestlane norralase Kristen Skjeldali järel koguni teisena , kuid raskused algasid Mae jaoks teise ringi alguses . </s> <s> “ Kahel esimesel tõusul tegin tööd ja kui siis itaallane ( Cottrer - toim ) ründas , ei suutnud järele minna . </s> <s> Kokkuvõttes jäin oma sõiduga siiski rahule , ” ütles etapil neljanda aja 22.08,0 sõitnud Mae . </s> <s> “ Lootsin enne vahetust , et Andrus tuleb esimese grupiga . </s> <s> Edasi tuli grupis püsida ja koostöö oli hea . </s> <s> Nii kahanesid ka Skjeldali edusekundid , ” rääkis Mae oma vahetuse algusest . </s> <s> Cottrer läks oma teed ning viis Itaalia vahetuse lõpuks liidriks . </s> <s> Mae tuli etapi lõpuks samuti paar sekundit norralasele lähemale ja andis ankrumees Meelis Aasmäele vahetuse üle pronksikohal . </s> </p>
<p> <s> Enneolematult kõrgel kohal alustanud Aasmäe loovutas medalikoha Saksamaale juba esimesel tõusul . </s> <s> Aasmäele tiksus igal kilomeetril liidritele 20 kaotussekundit ja tagant lähenesid needki konkurendid , kes juba ohutus kauguses paistsid . </s> <s> “ Tahtsin liidritel järel püsida , samas vaadata , et liiga ei tee . </s> <s> Kuni teise ringi esimeste tõusudeni oli enesetunne hea , teise ringi esimesed tõusud tõmbasid lihase kinni . </s> <s> Viimane poolteist kilomeetrit oli päris hull , ei jõudnud üldse , ” rääkis Aasmäe , kes alles kümme päeva enne olümpiat lõpetas pika ravikuuri . </s> </p>
<p> <s> Lõpuks tiksus Aasmäele liidritega võrreldes kaotust 3.12. </s> <s> Etapiaeg 24.57,1 oli üldse nõrgim uisutehnika aeg . </s> <s> Aasmäe langetas Eesti lõpuks üheksandaks , mis on siiski kõrgeim olümpial saavutatud koht . </s> </p></div3>
        </div2>
        <div2 type="rubriik">
          <head> Turvaleht </head>
          <div3 type="artikkel"><head> Naabrivalve turvab kodu </head>
<p> <s> <hi rend="kaldkiri"> 13.02.2002 </hi> </s> </p>
<p> <s> <hi rend="rasvane"> 5. mail 2000 asutati MTÜ Eesti Naabrivalve . </hi> </s> <hi rend="rasvane"> <s> Juhatuse esimees Tarmo Vaik , kes on ühingu liikmed ? </s> </hi> </p>
<p> <s> MTÜ Eesti Naabrivalve asutajaliikmed olid 16 eraisikut ja juriidilise isikuna Naabrusvalve Keskus . </s> </p>
<p> <s> Edaspidi on liikmeks astunud eraisikud , kes esindavad eramute piirkondades tegutsevaid naabrivalve sektoreid , ning juriidiliste isikutena korteriühistud , kus on naabrivalve sektorid loodud . </s> <s> Sektor ise ei ole juriidiline isik , kuigi on ühise tegutsemise lepingus ära märgitud . </s> </p>
<p> <s> <hi rend="rasvane"> Kus naabrivalve tegutseb ? </hi> </s> <hi rend="rasvane"> <s> Kas see hõlmab ka hõredalt asustatud külasid ? </s> </hi> </p>
<p> <s> MTÜ Eesti Naabrivalve ja Tartu Naabrusvalve Keskus on üle riigi loonud 95 piirkonda , mis hõlmab 26 000 inimest . </s> </p>
<p> <s> Naabrivalve piirkonnad on loodud Tallinnas , Viljandis , Tartus , Elvas , Otepääl , Haapsalus , Jõhvis , Viimsi vallas , Tapal , Türil , Kosel , Kilingi-Nõmmel ja Saarde vallas . </s> </p>
<p> <s> Meie peamine eesmärk ei ole võimalikult suure liikmeskonna saavutamine , vaid just koolitus ning inimeste nõustamine turvalisuse probleemide alal . </s> <s> Kui inimesed leiavad , et meie ühinguga liitudes on neil turvalisem , siis on nad alati teretulnud . </s> </p>
<p> <s> <hi rend="rasvane"> Milliseid trükiseid on ilmunud ? </hi> </s> </p>
<p> <s> Trükistest on Eesti Naabrivalve koostanud kolm tutvustavat voldikut . </s> <s> Naabrusvalve Keskuselt on “ Käsiraamat konstaablile ” ning “ Naabrivalve käsiraamat ” . </s> <s> Viimati tuli trükist “ Naabrivalve õppematerjal ” , mis on seni kõige mahukam naabrivalve alane raamat - sadakond lehekülge . </s> </p>
<p> <s> <hi rend="rasvane"> Kui suur on liikmemaks ja millest MTÜ eelmisel aastal elas ? </hi> </s> </p>
<p> <s> Liitumismaks ja aastamaks on kumbki 100 krooni . </s> </p>
<p> <s> Liikmemaksu kogutakse naabrivalve sektorite liitumisel terve sektori arvestuses ( üks sektor 100 krooni ) , mitte igalt sektori liikmelt eraldi . </s> </p>
<p> <s> Eesti Naabrivalve ühingut rahastati eelmisel aastal 50 000 krooniga riigieelarvest . </s> <s> Sõlmiti ka sponsorleping ESSiga . </s> <s> Lisaks saadi mitmete projektide toetuseks abi Tallinna linnalt . </s> <s> Koolitusprojekt viidi läbi koostöös Balti Äriturvakooliga . </s> </p>
<p> <s> Põhilised kulutused olid materjalidele . </s> <s> Eelmise aasta lõpu seisuga oli ühingu palgal üks inimene - raamatupidaja . </s> <s> Kõik ülejäänud tegid oma tööd vabatahtlikult ja tasu selle eest ei saa . </s> </p>
<p> <s> <hi rend="rasvane"> Kolm soovitust </hi> </s> </p>
<p> <s> • Teadvustage endale , et järgmine ohver võite olla teie ise . </s> </p>
<p> <s> • Kõigepealt olgu naeratus ja tervitus “ Tere , naaber ! ” . </s> </p>
<p> <s> • Naabrivalve toimib efektiivselt ainult naabrite koostöös . </s> </p>
<p> <s> Kindlasti tuleks meeles pidada , et naabrivalve pole sina ja tema , naabrivalve oleme meie . </s> <s> Ainult koostöös suudame ennetada kuritegevust , vähendada hirmu kuritegevuse ees ja seega parandada meie elukvaliteeti . </s> </p>
<p> <s> Teavet naabrivalve kohta võib leida info@naabrivalve.ee <gap rend="viited"/> </s> </p></div3>
          <div3 type="artikkel"><head> Külamehed peavad ise korda </head>
<p> <s> <hi rend="kaldkiri"> 13.02.2002 <bibl> <author> Heino Laiapea </author> </bibl> </hi> </s> </p>
<p> <s> Järvamaa Kabala valla Rassi küla elanikud on sisse seadnud kohapealse valveteenistuse , et ära hoida vargusi . </s> </p>
<p> <s> “ Meil on päevik , kuhu märgime kõikide võõraste autode numbrid ja nende siin piirkonnas sõitmise aja , ” ütles Kabala vallavolikogu esimees , metsaülem Elor Ilmet . </s> <s> “ Kui märkame midagi kahtlast , võtame ühendust politseiga , kes on alati väga kiiresti kohale jõudnud . ” </s> </p>
<p> <s> Kord märkas külamehest patrullija metsa vahel järelkäruga autot , milles olnud mehel oli ilmselt kavatsus elektriliini juhtmeid varastada . </s> <s> “ Politsei aga jõudis teate peale nii kiiresti kohale , et mees ei jõudnud veel posti otsagi ronida , ” meenutas Ilmet . </s> </p>
<p> <s> Nii jäi vargale süüdistus esitamata . </s> <s> Teisel korral tabasid kohalikud elanikud tühjalt seisvast majast mööblit varastada üritanud mehed . </s> </p>
<p> <s> Rassi külas elab 45 inimest . </s> <s> Külaelanikud on juba üle kahe aasta teinud öiseid reide , et märgata kahtlast liikumist . </s> <s> Varem kadus külas mitmesugust kraami majapidamistest ja varastati metsa . </s> </p>
<p> <s> “ Peame ise oma vara kaitsma , oleme linnadest ja keskustest kaugel , ” ütles Rassi külas elav metsnik Gert Fuchs . </s> <s> “ Pärast seda , kui valvama hakkasime , on meie kandis võõraste autode liikumist tublisti vähemaks jäänud . </s> <s> Järelikult on sellest abi . ” </s> </p>
<p> <s> Elor Ilmet ütles , et teistes valla külades sellist valvesüsteemi veel pole . </s> <s> Mitme omavalitsuse konstaablid teevad pimedal ajal ringkäiku oma valla territooriumil . </s> </p>
<p> <s> Seda , et kõige etem rohi kurjategijate vastu maal on külameeste ühisrinne , teavad ka Sõmerpalu valla inimesed . </s> </p>
<p> <s> Nii püüdsid möödunud aastal Võrumaal Sõmerpalu vallas Lilli-Anne küla mehed koos naaberküla meestega kinni talu garaažis vargil käinud pätid . </s> </p>
<p> <s> Öösel kella nelja ajal koera haukumise peale ärganud pererahvas nägi varast üle aia ronimas . </s> <s> Kohe naabritele ja politseisse helistanud majaperemees hakkas koos teistega vargaid jälitama . </s> <s> Nad piirasid põhukuhja peitu pugenud sulid ümber . </s> <s> Kohale jõudnud politseil jäi vaid üle vargad jaoskonda toimetada . </s> </p>
<p> <s> Ka Sõmerpalu valla talunikud korraldavad oma piirkonnas reide , kuid ei jõua seda talutöö kõrval regulaarselt teha . </s> <s> Niipea kui reidid vahepeal veidi harvemaks jäid , hakkasid vargused sagenema . </s> </p></div3>
          <div3 type="artikkel"><head> Mida peab teadma tulekustuti ostja </head>
<p> <s> <hi rend="kaldkiri"> 13.02.2002 </hi> <hi rend="rasvane"> Tulekustuti soetamine </hi> </s> </p>
<p> <s> Enne tulekustuti soetamist tuleb välja selgitada , millist klassi tulekahju tekkimise oht on kõige tõenäolisem . </s> </p>
<p> <s> Valikul tuleb arvestada kaitstava ehitise või ruumi suurust ja otstarvet ning võimalike põlevate ainete ja kustutusaine vastastikust sobivust . </s> </p>
<p> <s> Esimene soovitus on lugeda tulekustutil olevat tähistust , seal on vajalik info olemas . </s> </p>
<p> <s> <hi rend="rasvane"> Korrashoid </hi> </s> </p>
<p> <s> Tulekustutite korrashoid tagatakse nende regulaarse vaatluse , kontrolli ja hooldusega . </s> <s> Vaatluse teeb tulekustuti valdaja kord kvartalis . </s> </p>
<p> <s> Tulekustuti kontrolli ja hooldust võib teha ainult sellekohast sertifikaati omav juriidiline või füüsiline isik . </s> </p>
<p> <s> Pärast iga kontrolli ja hooldust tuleb tulekustuti varustada lipikuga , kuhu on märgitud järgmine kontrolli või hoolduse aeg ja kontrolli tegija andmed . </s> </p>
<p> <s> Eestis on müügil A- , B- ja C-klassi tulekahjude kustutamiseks sobivad tulekustutid . </s> <s> Vastav märgis on tähistusel . </s> </p>
<p> <s> <hi rend="rasvane"> Vead hoidmisel </hi> </s> </p>
<p> <s> Kustuti asetatakse kuuma küttekeha lähedale või päikesevalguse kätte või sinna , kus on vibratsioon . </s> <s> Selliste hoiutingimuste juures võib tulekustuti kiiresti kõlbmatuks muutuda . </s> </p>
<p> <s> Eestis annab esmastele tulekustutusvahenditele sertifikaate välja osaühing TÜV Nord Baltik , kes on majandusministeeriumi volitatud tõendamisasutus . </s> <s> Sertifitseerimata tulekustutite müük on keelatud . </s> </p>
<p> <s> TÜV Nord Baltiku tuleohutus- ja turvaosakonna juhataja Anu Kuusk ütles , et praegu on antud 11 tarnijale kokku 21 sertifikaati erinevate esmaste tulekustutusvahendite kohta . </s> </p>
<p> <s> Pulberkustuteid on õigus tarnida kümnel firmal , süsihappegaaskustuteid kahel ja tulekustutusvaipasid samuti kahel firmal . </s> <s> Üks ettevõte tarnib tuletõrjekappe ning kustutitega ei tegele . </s> <s> Tallinna Tuletõrje- ja Päästeameti tuleohutuse järelevalve teenistuse juhataja Ants Aguraiuja sõnul kasutatakse enamasti pulberkustuteid , mis on kõige lihtsamad ja universaalsed . </s> </p>
<p> <s> Tulekustuteid tuuakse Eestisse Itaaliast , Rootsist , Lätist ja Saksamaalt . </s> <s> Viimasel ajal on hakatud kustuteid kokku panema ka Eestis . </s> </p>
<p> <s> Elu on näidanud , et autopõlengul jääb 1 kg kustutusainega tulekustutist väheks . </s> <s> Sagedane on pilt , kus süttinud autot püüab mitu juhti väikeste kustutitega kustutada . </s> </p>
<p> <s> “ Seadus ei nõua autode puhul suuremat kustutit ja autoomanikud lepivad sageli väikese kustutiga , lootes , et sellest tulekahju korral piisab , ” tõdes Anu Kuusk . </s> </p>
<p> <s> <hi rend="rasvane"> Tulekustutite liigid </hi> </s> </p>
<p> <s> <hi rend="rasvane"> Eesmärgi järgi : </hi> </s> </p>
<p> <s> • A-klassi tulekustuti . </s> <s> Kustutab tahkete , peamiselt orgaanilise päritoluga ja põlemisel hõõguvate ainete tulekahjusid ( puit , paber , tekstiil , põlevad kiudained jms ) . </s> </p>
<p> <s> • B-klassi tulekustuti . </s> <s> Kustutab põlevvedelike ja tahkete sulavate ainete tulekahjusid ( õli , bensiin , lahustid , vaigud , liimid , rasv , enamik plaste jms ained ) . </s> </p>
<p> <s> • C-klassi tulekustuti . </s> <s> Kustutab gaaside tulekahjusid ( maagaas , atsetüleen , propaan , vesinik jms ained ) . </s> </p>
<p> <s> • D-klassi tulekustuti . </s> <s> Kustutab metallide tulekahjusid ( alumiinium , magneesium jms ) . </s> </p>
<p> <s> • A- ja B-klassi tulekustutid jaotatakse alaliikidesse olenevalt katselõkke suurusest ja kustutusaine kogusest , mis märgitakse vastavate numbritega tähtede ees . </s> </p>
<p> <s> <hi rend="rasvane"> Tulekustutusaine järgi : </hi> </s> </p>
<p> <s> • vahtkustuti ; </s> </p>
<p> <s> • vesikustuti ; </s> </p>
<p> <s> • pulberkustuti ; </s> </p>
<p> <s> • süsihappegaaskustuti ; </s> </p>
<p> <s> • halogeniseeritud süsivesinikke sisaldav kustuti . </s> </p>
<p> <s> <hi rend="kaldkiri"> Allikas : Eesti standard EVS 620-1 “ Tuleohutus . </hi> </s> <hi rend="kaldkiri"> <s> Tulekahjude klassifikatsioon ” </s> </hi> </p></div3>
          <div3 type="artikkel"><head> Õnnetus hüüab tulles </head>
<p> <s> <hi rend="kaldkiri"> 13.02.2002 <bibl> <author> Heino Laiapea </author> </bibl> </hi> </s> </p>
<p> <s> Sel talvel on Eestis mitu elamut maha põlenud seetõttu , et päästeautod ei pääsenud majadele ligi . </s> <s> Tihti oli takistuseks sügav lumi . </s> </p>
<p> <s> Viljandimaal Tarvastu vallas Vanausse külas põles 25. detsembril elumaja ning uue aasta algul Kuressaare külas vana talumaja . </s> <s> Viimases põlengus hukkus 90aastane naine . </s> </p>
<p> <s> Kurioosne juhtum oli jaanuaris Paistu valla Pirmastu külas , kus üks napsutanud mees süütas oma toa . </s> <s> Põlengu tagajärjel hävis kogu elumaja . </s> </p>
<p> <s> Paistu vallavanema Ene Saare sõnul on vallavalitsus pakkunud koduta jäänud perele kolmetoalist korterit Paistu vallakeskuses , kuid pere ei taha oma senisest elupaigast ära kolida , sest sealt on lastel hea lähedal Holstre koolis käia . </s> </p>
<p> <s> “ Selline mõtlematus jättis kuuelapselise pere koduta , nüüd peavad nad hakkama korterit üürima , ” lausus vallavanem . </s> <s> “ See juhtum peaks teisi panema kainelt oma tegude üle mõtlema . ” </s> </p>
<p> <s> Igal aastal hukkub Viljandimaal tules viis kuni kümme inimest . </s> <s> Viljandi päästeteenistuse direktori asetäitja Jüri Soovik ütles , et Viljandimaal ei olnud mullu rohkem tulekahjusid kui varasematel aastatel . </s> </p>
<p> <s> “ Statistika näitab , et veerand tulekahjusid on alguse saanud kütmisest , veerand elektrisüsteemiga seotud probleemidest ja veerand lahtise tulega hooletust ümberkäimisest . </s> <s> Ülejäänud on tekkinud muudel põhjustel , ” rääkis Soovik . </s> </p>
<p> <s> Nii mõnigi kord saaksid inimesed suuremad kahjustused ära hoida , kui neil oleksid käepärast esmased tulekustutusvahendid . </s> </p>
<p> <s> “ Asutustes ja ettevõtetes on need tavaliselt olemas , aga paljud elamu- ja korteriomanikud pole sellele mõelnud , ” ütles Jüri Soovik . </s> </p>
<p> <s> Paljudel juhtudel on tulekustutusvahendid küll olemas , kuid need on kasutuskõlbmatud . </s> <s> Sooviku sõnul peaksid inimesed laskma oma tulekustuteid kontrollida ja õigeaegselt hooldada , sest vastasel korral ei pruugi neist häda korral mingit kasu olla . </s> </p>
<p> <s> Ühel Paistu valla talunikul põles Niva kombain , vrakk seisab siiani Holstre lähistel põlluveerel . </s> <s> “ Tulekustuti ei hakanud tööle . </s> <s> Teisele kombainile ostsin kohe kaks uut tulekustutit , ” tunnistas tundmatuks jääda soovinud talunik pärast põlengut . </s> </p>
<p> <s> Viljandi päästeteenistuse andmetel põleb maakonnas igal aastal maha mõni heinaniiduk või silokombain . </s> <s> Kõikidest põlengutest aga ei jõuagi info päästjateni , sest omanik on masina juba ise kustutada jõudnud või pole ta saanud sellest õigeaegselt teatada ning kõik on juba maani maha põlenud . </s> </p>
<p> <s> “ Kui kombain on õline ja tolmune , piisab väikesest sädemest ja õnnetus ongi käes , ” ütles Jüri Soovik . </s> <s> Kui õnnetus käes , on juba hilja muretseda . </s> </p></div3>
        </div2>
        <div2 type="rubriik">
          <head> Kodukant </head>
          <div3 type="artikkel"><head> Virumaa Lootus </head>
<p> <s> <hi rend="kaldkiri"> 13.02.2002 </hi> </s> </p>
<p> <s> Lääne-Virumaa oli üks kolmest maakonnast , kus puudus maakondlik katusorganisatsioon , olgugi et tegutsevaid seltse ja MTÜsid on meil hulgaliselt . </s> </p>
<p> <s> Asja võtsid tõsiselt MTÜde Virumaa Tugikeskuse koordinaator Vaike Salveste ning Lääne-Viru Ühisomavalitsuse tegevdirektor Jaan Lõõnik . </s> <s> Nad kutsusid kokku nõupäeva , kus infot jagasid Kodukandi juhid ja üks külaliikumise algatajaid Lembit Tõnis . </s> <s> Kohtumise tulemusel moodustati 6. jaanuaril 2001 organisatsioon Virumaa Lootus . </s> <s> Võeti vastu põhikiri ja kinnitati juhatus . </s> <s> Organisatsioon registreeriti 16. märtsil 2001. </s> </p>
<p> <s> Meil kõigil puudusid kogemused sellelaadse organisatsiooni juhtimiseks , rääkimata maaelu arendamisest . </s> <s> Pealegi ei osanud kujutleda , kuidas meie tegevus praktikas toimima hakkab . </s> </p>
<p> <s> Tingimused alustamiseks olid loodud : saime tööruumid MTÜde Virumaa Tugikeskuses , Lääne-Viru maavalitsus eraldas stardiraha arvuti ja tarkvara ostmiseks , samuti asjaajamise sisseseadmiseks . </s> <s> Ise asusime projekte kirjutama , millest enamik ka rahastati . </s> <s> Peale selle eraldas Lääne-Viru Ühisomavalitsus raha heakorrakonkursi Kaunis Kodu ning Ida-Virumaa , Jõgevamaa ja Lääne-Virumaa külade päeva läbiviimiseks . </s> </p>
<p> <s> Hakkasime otsima ka koostöövõimalusi omavalitsustega . </s> </p>
<p> <s> IV Maapäeva delegaatideks palusime valdadel esitada inimesed , kes on kohtadel võimelised külaliikumisega tegelema . </s> <s> Täna võib öelda , et vallad on need inimesed ka leidnud . </s> <s> See on kaader , kes tuleb kokku üle kuu , kellele edastada infot nii oma organisatsiooni kui Kodukandi tegemistest eesmärgiga , et see edasi viidaks valdadesse-küladesse . </s> </p>
<p> <s> Kogusime andmeid külavanemate kohta maakonnas . </s> <s> Lääne-Virumaal on 379 küla , külavanemaid aga ainult 62. </s> <s> Eelmise aasta oktoobris alustasime külavanemate koolitust , kus käsitleti Euroopa Liidu teemat ning räägiti külavanema rollist , riigipoolsest ettevõtlusabist jne. </s> </p>
<p> <s> Teine kahepäevane koolitus toimus 11.-12. jaanuaril , teemaks kohalik omavalitsus kui koostööpartner , läbiviijaks F. Naumanni Fond . </s> </p>
<p> <s> Järgnevad psühholoogiakursus , külaelu strateegiline planeerimine , juriidilised lugemised jne. </s> <s> Et oma organisatsiooni laiemalt külaelanikele tutvustada ning suurendada liikmete arvu , alustasime juhatusega teabepäevade läbiviimist valdades . </s> </p>
<p> <s> Kodukant korraldab vabariigis organisatsiooni tegevusstrateegia koolitust , sama koolitus tehakse ka maakonnas . </s> </p>
<p> <s> Tahaks loota , et külainimesed ise kohtadel jätkuvalt aktiivsed oleksid ja maaelu väärtustaksid . </s> </p>
<p> <s> <hi rend="rasvane"> Hilma Männik </hi> , juhatuse liige </s> </p></div3>
          <div3 type="artikkel"><head> Jõgevamaa külad toimetavad üheskoos </head>
<p> <s> <hi rend="kaldkiri"> 13.02.2002 </hi> </s> </p>
<p> <s> 2000. aasta märtsikuu viimasel päeval loodi Maarjas Jõgevamaa Kodukandi Ühendus , et tihendada seltside ja maakonna külade liidrite koostööd nii maakonnasiseselt kui ka väljaspool . </s> </p>
<p> <s> Meie ühendus alustas oma tegevust koolitustega maakonna külade sädeinimestele , julgustamaks neid kirjutama projekte , suhtlemisest mitmel tasandil , koostöövõimalustest . </s> <s> Jõgevamaa Kodukandi Ühenduse seitse juhatuse liiget on maakonna eri piirkondadest , seetõttu on informatsiooni jagamine ja kogumine andnud tugeva põhja heaks meeskonnatööks . </s> </p>
<p> <s> Koolituste ja teabepäevadega oleme kohalikke liidreid ette valmistanud külaelu aktiivsuse tõusule , kodukandi paremale esindatusele ning läbipõlemise ja väsimuse vältimisele . </s> <s> Traditsiooniks on iga-aastane üritus - maakondlik külade päev - , kuhu kogunevad kõik maakonna külaarenguga seotud eestvedajad ning aktiivsed külaliigutajad . </s> </p>
<p> <s> Suvelõpu üritusel on seltsidel ja seltsingutel võimalus tutvustada oma tegevust . </s> <s> Samas on see päev mõeldud ka sportlik-kultuurilise meelelahutusena külaaktivistidele . </s> <s> Sügisel alustasime projektiga “ Külade toimetamised ” . </s> <s> See on kokkusaamine ühes maakonna seltsis , kus Jõgevamaa külad saavad kokku , et külaliikumise entusiastid võiksid lähemalt näha ja kuulda , mida külades tegelikult tehakse . </s> </p>
<p> <s> Viimatine kokkusaamine oli jaanuaris Maarja-Magdaleena Maarahva Seltsiga , kus ühe osana päevast kuulati psühholoog Viive Aunapi loengut “ Lapsepõlve sabaga läbi elu ” . </s> <s> Veebruaris minnakse külla Sadala Külade Seltsingusse . </s> </p>
<p> <s> Jõgevamaa Kodukandi Ühenduse head partnerid on maavalitsus ja kohalikud omavalitsused , projektide teostamiseks saame rahalist toetust kohaliku omaalgatuse programmist . </s> </p>
<p> <s> <hi rend="rasvane"> Rita Kivisaar </hi> , juhatuse liige </s> </p></div3>
          <div3 type="artikkel"><head> Ida-Virumaa Külade Esindus asub külades </head>
<p> <s> <hi rend="kaldkiri"> 13.02.2002 </hi> </s> </p>
<p> <s> Ida-Virumaa Külade Esinduse ( IVKE ) ametlik aadress on Jõhvi linnas Rakvere t 14 , tegelikult asub külade esindus külades . </s> <s> Ida-Virumaal on 16 valda ja 201 küla . </s> <s> 123 külas on kokku 114 külavanemat . </s> <s> IVKE külades elavaid liikmeid on 241 , nende hulgas 14 MTÜd . </s> <s> IVKE volikogu on 28-liikmeline , esindatud on iga valla külaliikujad ühe inimesega ja kodanikeühendused ühe inimesega . </s> <s> Nii saabki öelda , et külade esindus asub külades . </s> </p>
<p> <s> <hi rend="rasvane"> Algus </hi> </s> </p>
<p> <s> 26. mai 1994. </s> <s> Omavalitsuste Liit kutsub kokku külavanemad ja külaliidrid . </s> <s> Esineb Mikk Sarv , kes tutvustab Kodukandi liikumist . </s> </p>
<p> <s> 10. august 1994. </s> <s> Ida-Viru maakonna maarahva esindajate nõupidamine . </s> </p>
<p> <s> 2. juuni 1995. </s> <s> Asutatakse MTÜ Ida-Virumaa Külade Esindus ( IVKE ) põhieesmärgiga aidata kaasa külaelu säilitamisele , nende majanduslikule , sotsiaalsele ja kultuurilisele arengule . </s> </p>
<p> <s> Järgnevad Ida-Virumaa Maaelu Arendamise konverents , I Maapäev Narva-Jõesuus , asutatakse Maaelu Arengu Nõukoda omavalitsuste volitatud esindajatest elualade kaupa . </s> </p>
<p> <s> IVKE selgest ja põhjendatud eesmärgist lähtuvad tagajärjekad tegevused : külapäevade korraldamine , seltside asutamine , teabetubade propageerimine ja asutamine , info- ning nõupäevade korraldamine , külaliidrite koolitamine , külavanemate esiletõstmine , kodu-uurijate toetamine , maakonna külade heakorrakonkursi alustamine , raamatukogude “ kodustamine ” . </s> <s> IVKE on kõige sellega toime tulnud koos heade partneritega - omavalitsuste ja tublide külainimestega . </s> <s> See on pikk rida toimetusi , mis jätnud tugeva jälje maakonna külade arengusse . </s> </p>
<p> <s> <hi rend="rasvane"> Tagajärjekas tegevus </hi> </s> </p>
<p> <s> IVKE algatuste jäljed on ka maakonnaürituste tasandil , need on regioonide perepäevad , maalaadad , veepeod Peipsi ääres , käsitöömess Viru Nikerdaja , kolme maakonna külade päevad , konverentsid paljudel valuteemadel . </s> </p>
<p> <s> Külad on ennast leidnud või leidmas . </s> <s> Külaliidrid oskavad juba oma küla eest seista ja korraldada külaüritusi . </s> <s> Omavalitsused on näoga küla poole pöördumas . </s> <s> IVKE küsib täna endalt : kuhu on kõige vajalikum suunata oma oskused ja kogemused külaelu säilitamisel ? </s> <s> Valuteemadeks jäävad nn pensionäride külad , külakultuur ja külas elamise kultuur , maanoored , infolevi , maainimese väike algatusvõime ja riskikartus oma elujärje parandamisel . </s> </p>
<p> <s> Alati on aga midagi , mida saab paremini teha , sest kui oled loodud kandjaks , pead kandma . </s> </p>
<p> <s> <hi rend="rasvane"> Krista Pedak </hi> , IVKE juhatuse esimees </s> </p></div3>
        </div2>
        <div2 type="rubriik">
          <head> Maalehe reisid </head>
          <div3 type="artikkel"><head> Maamajanduse lugejad Peterburisse 16.-18. maini </head>
<p> <s> <hi rend="kaldkiri"> 14.02.2002 </hi> </s> </p>
<p> <s> 1. päev . </s> <s> Linnaekskursioon ja laevasõit . </s> <s> 2. päev . </s> <s> Külastame põllumajandusühistut Gattšina rajoonis . </s> <s> Ermitaaž , vaba aeg , teater või kontsert . </s> <s> 3. päev . </s> <s> Peterhof </s> </p>
<p> <s> <hi rend="rasvane"> Hind 1990 krooni </hi> </s> </p>
<p> <s> Sisaldab majutuse koos hommikusöökidega , kaks ööd kahestes tubades südalinna hotellis , bussi kasutamise kolm päeva , eestikeelsed ekskursiooni koos laevasõiduga , viisavormistamise koos reisikindlustusega , ühe lõunasöögi . </s> </p>
<p> <s> Ettemaks 1000 kr tuleb tasuda kahe nädala jooksul pärast broneerimist reisibüroole Comtour </s> </p>
<p> <s> OÜ Comtour arvelduskonto Eesti Ühispangas on 10052027836004 , ülekandle märkida reis , periood ja reisija nimi . </s> </p>
<p> <s> Kohti saab broneerida tööpäeviti kõikides Maalehe kontorites : Tallinnas Toompuiestee 16 kl 9-17 tel ( 0 ) 6 61 37 16 Tartus Gildi 3 kl 9-16 tel ( 07 ) 44 16 55 Viljandis Väiketuru 4 kl 9-15 tel ( 043 ) 3 30 65 Rakveres Veski 4 kl 9-14 tel ( 032 ) 2 36 79 ja reisibüroos Comtour ( broneerimine , tasumine ja täiendav info ) Tallinnas Lauteri 7 kl 9-17 tel ( 0 ) 6 45 59 25 , ( 052 ) 2 00 09 </s> </p></div3>
          <div3 type="artikkel"><head> Meeleolukas Austria ja maaliline Šveits 7.-15. septembrini </head>
<p> <s> <hi rend="kaldkiri"> 14.02.2002 </hi> </s> </p>
<p> <s> 1. päev . </s> <s> Varajane väljasõit Tallinnast . </s> <s> Baltimaad , majutus Kaunases . </s> <s> Tutvumine linnaga . </s> <s> 2. päev . </s> <s> Sõit läbi Poola ja Tšehii , majutus Brno lähedal . </s> <s> 3. päev . </s> <s> Austria pealinn Viin . </s> <s> Sõit läbi maaliliste Austria Tiroolide , majutus Salzburgi lähedal . </s> <s> 4. päev . </s> <s> Jätkame teekonda Šveitsi ning õhtuks jõuame Luzerni . </s> <s> 5. päev . </s> <s> Veedame päeva Šveitsis : pealinn Bern , Ballenbergi vabaõhumuuseum , kaunis Grindewald , Interlaken . </s> <s> 6. päev . </s> <s> Reis jätkub läbi kaunite Alpide Vahemere suunas , Monaco vürstiriik . </s> <s> 7.-8. päev . </s> <s> Kaks päeva mööduvad kaunil Vahemere rannikul sõites , peatused Nizzas , Cannes'is , Sete'is . </s> <s> Külastame koopaid ja maitseme kohalikku veini . </s> <s> 9. päev Lend Perpignan-Tallinn . </s> </p>
<p> <s> <hi rend="rasvane"> Hind 8 500 krooni </hi> </s> </p>
<p> <s> Sisaldab lennukipileti Perpignan-Tallinn , majutuse kaheksa ööd koos hommikusöökidega kahe- ja kolmetärnihotellides , mugavustega bussi kasutamise koos soojade jookidega bussis , tervisekindlustuse , giiditeenuse , pikniku . </s> </p>
<p> <s> Reisi ettemaks on 2000 krooni , mis tuleb tasuda hiljemalt kahe nädala jooksul pärast broneerimist . </s> <s> OÜ Comtour arvelduskonto Eesti Ühispangas on 10052027836004 , ülekandel palume märkida reisi , perioodi ja reisija nime . </s> </p>
<p> <s> Kohti saab broneerida tööpäeviti kõikides Maalehe kontorites : Tallinnas Toompuiestee 16 kl 9-17 tel ( 0 ) 6 61 37 16 Tartus Gildi 3 kl 9-16 tel ( 07 ) 44 16 55 Viljandis Väiketuru 4 kl 9-15 tel ( 043 ) 3 30 65 Rakveres Veski 4 kl 9-14 tel ( 032 ) 2 36 79 ja reisibüroos Comtour ( broneerimine , tasumine ja täiendav info ) Tallinnas Lauteri 7 kl 9-17 tel ( 0 ) 6 45 59 25 , ( 052 ) 2 00 09 </s> </p></div3>
          <div3 type="artikkel"><head> Lapimaa , Nordkapp ja Lofoodid 11.-19. juunini </head>
<p> <s> <hi rend="kaldkiri"> 14.02.2002 </hi> </s> </p>
<p> <s> 1. päev . </s> <s> Laevasõit Helsingisse , bussisõit läbi Soome Rovasniemisse . </s> <s> 2. päev . </s> <s> Sõit Rovaniemist Inarisse , karukoobas , laplaste pealinn Karasjok . </s> <s> 3. päev . </s> <s> Finnmarki platoo , jõuame Jäämere äärde , õhtupoolikul Nordkappi - Euroopa põhjapoolseimasse turismipunkti . </s> <s> 4. päev . </s> <s> Teekond Altasse , Põhjamaade Itaaliasse . </s> <s> Alta muuseum , kus on haruldased kaljujoonised . </s> <s> 5. päev . </s> <s> Teekond Tromsøsse , Põhjala Pariisi , Tromsi maakonna pealinna . </s> <s> Võimalus tõusta tõstukiga Storsteini mäele . </s> <s> 6. ja 7. päev . </s> <s> Kaks kaunist päeva Lofootide saarestikus , kus asuvad Norra kõige ehtsamad kalurikülad . </s> <s> Seda kanti peetakse kauneimaks põhjas asuvaks rannikuks . </s> <s> Asume tagasiteele Rootsi kaudu . </s> <s> 8. päev . </s> <s> Pikk päevatee läbi Rootsi , majutus Soomes . </s> <s> 9. päev . </s> <s> Sõit Helsingisse . </s> </p>
<p> <s> <hi rend="rasvane"> Hind 6150 krooni </hi> </s> </p>
<p> <s> Sisaldab laeva- ja praamipiletid , majutuse kämpingutes 4- ja 6kohalistes tubades ( hommikusöögita ) , mugavustega bussi kuumade jookidega , tervisekindlustuse ja giiditeenuse . </s> </p>
<p> <s> Reisi ettemaks on 2000 krooni , mis tuleb tasuda hiljemalt kahe nädala jooksul pärast broneerimist . </s> <s> OÜ Comtour arvelduskonto Eesti Ühispangas on 10052027836004 , ülekandel palume märkida reisi , perioodi ja reisija nime . </s> </p>
<p> <s> Kohti saab broneerida tööpäeviti kõikides Maalehe kontorites : Tallinnas Toompuiestee 16 kl 9-17 tel ( 0 ) 6 61 37 16 Tartus Gildi 3 kl 9-16 tel ( 07 ) 44 16 55 Viljandis Väiketuru 4 kl 9-15 tel ( 043 ) 3 30 65 Rakveres Veski 4 kl 9-14 tel ( 032 ) 2 36 79 ja reisibüroos Comtour ( broneerimine , tasumine ja täiendav info ) Tallinnas Lauteri 7 kl 9-17 tel ( 0 ) 6 45 59 25 , ( 052 ) 2 00 09 </s> </p></div3>
          <div3 type="artikkel"><head> Maalehe tellijad Hispaaniasse </head>
<p> <s> <hi rend="kaldkiri"> 14.02.2002 </hi> </s> </p>
<p> <s> <hi rend="rasvane"> 24. jaanuaril Maalehe toimetuses peetud loosimisel selgusid need Maalehe tellijad , kes sel sügisel 15.-24. septembrini sõidavad tasuta Maalehe lugejareisile Hispaaniasse . </hi> </s> </p>
<p> <s> Õnnelikud võitjad on : </s> </p>
<p> <s> <hi rend="rasvane"> Mare Paidla Raplast Uuekülast Elvi Kurg Harjumaalt Kolgalt Mait Raid Raplamaalt Selist Eevi Heinsalu Harjumaalt Sauelt Jüri Juhkam Põlvamaalt Räpina vallast Theodor Järvsoo Viljandist Norma Teder Otepäält Karli Valt Kuressaarest Linda Murakas Järva-Jaanist Ellen Einard Harjumaalt Patikalt Malle Tiimus Ida-Virumaalt Sondast Aigar Ajaots Läänemaalt Noarootsi vallast Anne Nõmm Harjumaalt Ardust Viktor Leidas Saaremaalt Orissaare vallast Maret Danileiko Tallinnast Inna Unt Tallinnast Edgar Naan Palmsest Väino Meema Otepäält Mart Uba Võrumaalt Sülvi Laidvee Viljandimaalt Holstrest </hi> </s> </p></div3>
          <div3 type="artikkel"><head> Nädal tuntud ja tundmatus Hispaanias 3.-15. septembrini </head>
<p> <s> <hi rend="kaldkiri"> 14.02.2002 </hi> </s> </p>
<p> <s> 1. päev . </s> <s> Baltimaad . </s> <s> 2. päev . </s> <s> Poola ja Tšehhi . </s> <s> Peatus Poola kuulsaimas pühapaigas Czestochowas . </s> <s> 3. päev . </s> <s> Austria ja Tirooli Alpid . </s> <s> 4. päev . </s> <s> Lombardia , Itaalia ja Prantsusmaa Riviera ning Provence'i vaheldusrikkad maastikud . </s> <s> 5. päev . </s> <s> Lõuna-Prantsusmaa , eksootiline Rhone'i delta , keskaegsed kindluslinnad . </s> <s> Ületame Hispaania piiri . </s> <s> 6. ja 7. päev . </s> <s> Kaks päeva Kantaabrias ja Baskimaal . </s> <s> Idülliline maastik , kaunis rannik , kohalikud vaatamisväärsused ja pidustused ( härgade jooksutamine , kalurite päev , baski mängud ) . </s> <s> 8. päev . </s> <s> Astuuria , Leoni ja Vana-Kastiilia maakonnad . </s> <s> Picos de Europa võimsad mäed , klassikaline Hispaania kiltmaa , arhailine talurahvakultuur , Hispaania kuulsaim ja kauneim ülikoolilinn Salamanca . </s> <s> 9. päev . </s> <s> Avila kaudu El Escoriali , s.o Hispaania hiilgeaegade kuningate residents . </s> <s> Jõuame pealinn Madridi . </s> <s> 10. päev . </s> <s> Madrid , Prado kunstimuuseum . </s> <s> Ärasõit Barcelonasse . </s> <s> 11. päev . </s> <s> Maailmalinn Barcelona . </s> <s> 12. päev . </s> <s> Montserrat' mägiklooster , Andorra vürstiriik , Perpignan , Prantsuse Kataloonia keskus . </s> <s> 13. päev . </s> <s> Lend Perpignan-Tallinn . </s> </p>
<p> <s> <hi rend="rasvane"> Hind 9500 krooni . </hi> </s> </p>
<p> <s> Hind sisaldab : • lennupileti suunal Perpignan- Tallinn ; • mugavustega bussi kasutamise ; • majutuse 12 ööd koos hommikusöökidega kahe- ja kolmetärnihotellides ( 2-3 inimest toas ) ; • tervisekindlustuse ; • giiditeenuse . </s> </p>
<p> <s> Reisi ettemaks on 2000 krooni , mis tuleb tasuda hiljemalt kahe nädala jooksul pärast broneerimist . </s> <s> OÜ Comtour arvelduskonto Eesti Ühispangas on 10052027836004 , ülekandel palume märkida reisi , perioodi ja reisija nime . </s> </p>
<p> <s> Kohti saab broneerida tööpäeviti kõikides Maalehe kontorites : Tallinnas Toompuiestee 16 kl 9-17 tel ( 0 ) 6 61 37 16 Tartus Gildi 3 kl 9-16 tel ( 07 ) 44 16 55 Viljandis Väiketuru 4 kl 9-15 tel ( 043 ) 3 30 65 Rakveres Veski 4 kl 9-14 tel ( 032 ) 2 36 79 ja reisibüroos Comtour ( broneerimine , tasumine ja täiendav info ) Tallinnas Lauteri 7 kl 9-17 tel ( 0 ) 6 45 59 25 , ( 052 ) 2 00 09 </s> </p></div3>
          <div3 type="artikkel"><head> Kuue päevaga läbi seitsme Hispaania maakonna ja Andorra 15.-24. septembrini </head>
<p> <s> <hi rend="kaldkiri"> 14.02.2002 </hi> </s> </p>
<p> <s> 1. päev . </s> <s> Lend Perpignani . </s> <s> Kataloonia , bussiga Vahemere äärde ning edasi sisemaale , õhtuks Barcelonasse . </s> <s> 2. päev . </s> <s> Maailmalinn Barcelona . </s> <s> Sõit läbi Kataloonia ja Aragoni Navarrasse . </s> <s> 3. päev . </s> <s> Hispaania süda Vana-Kastiilia : lossid ja väikelinnad , õhtul Segovia . </s> <s> 4. päev . </s> <s> Uus-Kastiilia : Madrid , Prado kunstimuuseum , maaliline Toledo ja don Quijote'i tuuleveskite La Mancha . </s> <s> 5. päev . </s> <s> Kastiiliast läbi Ibeeria mägede Costa Daurada rannikule . </s> <s> 6. päev . </s> <s> Antiikajast kuulus Tarragona , Montserrat' mägiklooster , Püreneed , Andorra vürstiriik . </s> <s> Algab kojusõit mööda Vahemere rannikut . </s> <s> 7. päev . </s> <s> Sõit läbi Rhone'i delta , Provence'i , Prantsuse ja Itaalia Riviera ning Lombardia vaheldusrikaste maastike . </s> <s> 8. päev . </s> <s> Tirooli Alpid , kaunis Austria , Tšehhimaa . </s> <s> 9. päev . </s> <s> Tšehhi ja Poola . </s> <s> 10. päev . </s> <s> Baltimaad , õhtuks jõuame Tallinna . </s> </p>
<p> <s> <hi rend="rasvane"> Hind 8700 kr </hi> </s> </p>
<p> <s> Hind sisaldab : • lennupileti suunal Tallinn- Perpignan ; • mugavustega bussi kasutamise ; • majutuse 9 ööd koos hommikusöökidega kahe- ja kolmetärnihotellides ( 2-3 inimest toas ) ; • tervisekindlustuse ; • giiditeenuse . </s> </p>
<p> <s> Reisi ettemaks on 2000 krooni , mis tuleb tasuda hiljemalt kahe nädala jooksul pärast broneerimist . </s> <s> OÜ Comtour arvelduskonto Eesti Ühispangas on 10052027836004 , ülekandel palume märkida reisi , perioodi ja reisija nime . </s> </p>
<p> <s> Kohti saab broneerida tööpäeviti kõikides Maalehe kontorites : Tallinnas Toompuiestee 16 kl 9-17 tel ( 0 ) 6 61 37 16 Tartus Gildi 3 kl 9-16 tel ( 07 ) 44 16 55 Viljandis Väiketuru 4 kl 9-15 tel ( 043 ) 3 30 65 Rakveres Veski 4 kl 9-14 tel ( 032 ) 2 36 79 ja reisibüroos Comtour ( broneerimine , tasumine ja täiendav info ) Tallinnas Lauteri 7 kl 9-17 tel ( 0 ) 6 45 59 25 , ( 052 ) 2 00 09 </s> </p></div3>
        </div2>
      </div1>
    </body>
  </text>
</TEI>
</teiCorpus>
</teiCorpus>
