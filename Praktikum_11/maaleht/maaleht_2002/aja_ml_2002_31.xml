<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_aja_maaleht.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Maaleht 01.08.2002 ( number 31 ( 773 ) ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_aja_maaleht">header_aja_maaleht.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="ajalehenumber">
        <head> Maaleht 01.08.2002 ( number 31/2002 ( 773 ) ) </head>
        <div2 type="rubriik">
          <head> </head>
          <div3 type="artikkel"><head> Neli päeva Viljandis andis tunnet terveks aastaks </head>
<p> <s> <hi rend="kaldkiri"> 31.07.2002 </hi> </s> </p>
<p> <s> Kümnenda Viljandi folgi publikurekord 17 000 inimest nelja päevaga ei üllata enam kedagi . </s> <s> Üritus ise oli muusikalisest küljest tavapärasest kontsentreeritum , keskendudes enam traditsioonkultuuri kandvale kavale , Dagö ja Jääboiler jäid seega tulemata . </s> </p>
<p> <s> Uudne ja mõjus kogemus oli eelmisest aastast suurem isetegemise võimalus . </s> <s> Hommikul sai mängida kannelt , öösel lüüa järve ääres trummi , Eestimaa Looduse Fondi püstkojas räägiti südameasjadest ja rahvaga koos laulsid Tarmo Urb ning indiaani teadmamees Dallas De Lowe . </s> <s> Piletit polnudki vaja . </s> </p>
<p> <s> <hi rend="rasvane"> Tuled kuulama , hakkad mängima </hi> </s> </p>
<p> <s> “ Alguses käisin folgil muusikat kuulamas . </s> <s> Mullu ostsin lõõtsa ja mängin praegu omaette , aga järgmisel aastal tahaks sõpradega ansambli luua , ” räägib pereisa ja ettevõtja Tõnu Malberg Pärnumaalt . </s> </p>
<p> <s> Temale tõi festivali külastamine igapäevase sõbra . </s> <s> “ Minu lõõts on mõneti nagu minu naine . </s> <s> Teiste kätte mängimiseks anda ei raatsi , ikka ise tahan hoida . </s> <s> Samuti mõistab ta mind nii headel kui halbadel aegadel . ” </s> </p>
<p> <s> Pillilaat on paik omaette . </s> <s> Kääksutamine ja vilistamine ning põrin kostab juba poolele Kirsimäe teele . </s> <s> On orientaalsete pillide nurk , kus kõrinad kookospähklis ja eksootilised trummid . </s> </p>
<p> <s> Lõõtsanurgas müüb ja mängib pillimees Ain Raal Setumaalt . </s> <s> Teisel pool pakub vanu muusikariistu vanakraamikaupmees Viljandist . </s> <s> Tema ise pilli ei mängi , kuid ostab vanu instrumente kokku edasimüümiseks . </s> <s> “ Muidu hävimisele määratud pillid saavad siin uue elu , ” loodab Raal . </s> </p>
<p> <s> Tema juures patsutavad ja silitavad lõõtsa ka Untsaka poisid . </s> <s> “ Ega nad kohe ära ei pruugi osta . </s> <s> Vaatavad , jätavad meelde ning otsivad äkki üles hoopis hiljem . </s> <s> Nimekaardi võtsid ka ! ” sosistab vanakraamikaupmees . </s> </p>
<p> <s> Eesti Etno laagri osavõtja , Tartu tüdruk Kaie Kasemets on laadal uudistades rõõmus , sest tänavu on suurem pillivalik kui eelmisel aastal . </s> <s> Eriti palju on kandleid : suuri , väikesi , värvilisi . </s> </p>
<p> <s> “ Küll aga võiks olla pillimängu kõrvale kuuluvaid aksessuaare , näiteks pillihäälestaja , aga pole , ” mainib Kasemets . </s> </p>
<p> <s> Pillide kvaliteeti laadal ta kiidab . </s> <s> “ Eelmisel aastal ostsin väga hea kuuekeelse kandle . </s> <s> Mõtlesin , et ostaks tänavu vile , ” räägib piiga , kellel on kodus veel parmupill ning iiri vile . </s> </p>
<p> <s> Virumaa rahvariietes meeleolukad mehed on igapäevaelus samuti pillimehed - vennaksed Ivar ja Ervi Lember Viru-Nigulast . </s> <s> Nemad müüvad roopille 10-25 krooni tükk . </s> </p>
<p> <s> “ Mere ääres roogu küll . </s> <s> Hakkasime tegema pille , mis ise üle tuhande aasta vanad ja nii saksofoni , klarneti kui torupilli esivanemad , ” räägib Ivar Lember . </s> </p>
<p> <s> “ Roopille on põnev teha , sest tegemine on lihtne , kuid igal pillil oma iseloom . </s> <s> Müüa on neid eriti lõbus . ” </s> </p>
<p> <s> Seda on kaugele näha ja kuulda - roopillinurgas kostab uhketes rahvariietes meeste juurest naerumürinat ja roopilli prääksatusi . </s> </p>
<p> <s> Mehed saavad Viljandis olla vaid päevakese , sest edasi tuleb minna Jänedale pilli mängima . </s> </p>
<p> <s> <hi rend="rasvane"> Selle aasta pill on kannel </hi> </s> </p>
<p> <s> Kell on kümme hommikul . </s> <s> Öisest kontserdist on möödas viis tundi . </s> </p>
<p> <s> “ Oi , teid on nii palju , mul on ainult viis kannelt ! ” imestab kandleõpitoa juhendaja Tuule Kann . </s> </p>
<p> <s> Oodatust rohkematel tulijatel on aga kaasas oma pillid , ja kui mõnusalt ringi istutud , seletab Kann algajatele : “ Paned pöidla alumisele keelele ja ülemised sõrmed esimesele ja kolmandale . </s> <s> See on esimene akord . ” </s> </p>
<p> <s> Selgub , et enamik on mängimas juba kolmandat päeva või siis lausa folgile eelnenud muusikalaagri Eesti Etno osavõtjad . </s> <s> Mina olen esimest korda ja varasemat pillimängukogemust mul ka pole . </s> </p>
<p> <s> Hakkame mängu ja lauluga pihta : “ Savikoja venelane ” , “ Ei lind ega loom ” ... ja tagatipuks tõmbame “ Irboska kirikukelli ” , mis kauaks meelde kajama jäävad . </s> </p>
<p> <s> Sõrmed kipuvad sassi ja puterdan . </s> <s> Abivalmis poiss kõrvalpingil tuletab aeg-ajalt akorde meelde . </s> <s> Lõpuks lähen rütmiga kaasa ning koos lugude mängimine on lausa elamus . </s> <s> Kui sassi läheb , pole asi hull , sest meid on palju , et keegi peale kõrvalistuva poisi õnneks ei kuule . </s> </p>
<p> <s> Hämmastav on Tuule Kanni tähelepanelikkus : laulmise ja pillimängu vahel suudab ta paremale ja vasakule õpetussõnu jagada . </s> <s> “ Eks meie eesmärk olegi tutvustamine . </s> <s> Mõni proovib ja enam ei taha , teine aga ostabki pillilaadalt kandle koju . </s> <s> Hea on ka õpitoast kontserdile minna , sest saad pillimängu kaudu muusikale lähemale , ” võtab Kann kokku kandlemängu plussid . </s> </p>
<p> <s> Folgil ei mängita õpitoas kannelt esmakordselt . </s> <s> Kannel on nimelt tänavuse festivali ametlik pill ja terve Viljandi folgi aja saab seda tasuta õppida Tuule Kanni , Elo Kalda , Pille Karrase ja Aime Reieri juhtimisel . </s> <s> Igal õpetajal oma tuba , oma pillid ja oma klass . </s> </p>
<p> <s> “ Kuuekeelne kannel on lihtne . </s> <s> Päritolu aga vana , kõlastki õhkub muinasaja vaimu , ” räägib Kann , kellel kümneaastase õpetajatööga on tekkinud arusaam , milline võis kord kandlemängu traditsioon olla . </s> <s> Kuidas meil vanasti kannelt just mängiti , ei tea enam keegi , sest ajaks , mil helijäljendajad leiutati , oli kandlemängu traditsioon kadunud . </s> <s> <hi rend="rasvane"> Indiaanimehe elutõed </hi> </s> </p>
<p> <s> “ Äkki tulete natuke ettepoole ! ” ütleb rätsepaistes Tarmo Urb kirju vaiba pealt . </s> </p>
<p> <s> Nii me Viljandi kultuurikolledži musta saali pinkidelt maha ronime ja indiaani teadmamehe Dallas De Lowe ja Tarmo Urbi juures lava peal istet võtame . </s> </p>
<p> <s> Indiaanlane meisterdab potist ja sõjakilbi nahast trummi . </s> <s> Kilpi enam vaja ei lähe , sest sõjaaeg on möödas , hoopis enam on vajaka meelepärasest muusikast . </s> <s> Enam pole vaja panna ka sulgi juustesse , see tähistas varem vaprust . </s> <s> Sulega viibutades saab hoopis taevase väe energiat jaotada . </s> </p>
<p> <s> “ Kaua käisid indiaanlased pisarate teed mööda , aga enam pole sõjariistu vaja ... ” tõlgib Tarmo Urb . </s> </p>
<p> <s> Poolteise tunni jooksul käime läbi elu lihtsad tõed , mis tegelikult on samad nii Ameerikas kui Eestis . </s> </p>
<p> <s> “ Rituaalis tundub kõik väga lihtne , aga püüdke ka sedamoodi elada , ” lausub Urb . </s> </p>
<p> <s> De Lowe räägib tulevikust , minevikust ning armastusest . </s> <s> “ Ennast tuleb kuulata südamega . </s> <s> Vahel tundub kõik elus arusaamatu , aga südamega kuulates jõuad päris põhjuseni . </s> <s> Mõelge oma mineviku ja tuleviku peale . </s> <s> Meie esivanemad palvetasid mitu põlve tagasi tänapäeva eest . </s> <s> Palvetati vabaduse pärast , mida polnud . ” </s> </p>
<p> <s> Teadmamehe sõnul on meiegi kohus palvetada tuleviku eest ja maa eest , mida oma lastele jätame . </s> <s> “ Suurim väärtus , mille eest saame paluda , on elu ise . ” </s> </p>
<p> <s> “ Indiaani rahvas on heas mõttes kaval , ” seletab Tarmo Urb . </s> <s> “ Mida tähendab palvetada enese eest ? </s> <s> Tegelikult on see ikkagi teistele mõtlemine , sest koosneb ju inimene neist inimestest , kes tema elus on . </s> <s> Üksteise hindamine ja arvestamine on ääretult tähtis . </s> <s> Üksiku hundina maailmas enam elada ei saa . </s> <s> Mõelgem , me oleme äkki ise need , keda kõik need sajandid oodanud oleme seda maailma päästma . ” </s> </p>
<p> <s> De Lowe jutustab , kuidas indiaani vanad soovitavad kõigepealt teha enda maja ehk enda sisemus korda , siis ei tundu imelik ka teisele öelda , et armastad . </s> <s> “ Inimesed kardavad sageli otse head öelda . </s> <s> See tähendab , et endaga pole ka kõik päris korras . ” </s> </p>
<p> <s> Indiaani tark on korraga nii teadmamees kui lihtsalt sõber ja mõtleja , kes räägib asjadest , nagu need temale tunduvad . </s> <s> Kuulajal on vabadus uskuda ja mõista . </s> </p>
<p> <s> Kõige ilusam osa tuleb siis , kui Tarmo Urb võtab trummi ja De Lowe hakkab laulma . </s> <s> Õigem oleks öelda , et ta hakkab lausuma . </s> </p>
<p> <s> Hiirvaikus . </s> <s> Nannannaa - nannannaa ... </s> <s> Laul nelja tuule vaimudest , laul sellest , kuidas algamas on uus päev ja õhus on midagi väga head . </s> <s> Sulgen silmad . </s> </p>
<p> <s> Ja näen hirve , kes kihutab kord karjas , kord üksi , kord on ta tuul , kord vesi ja kapjades on aur . </s> <s> Märksõnum , mida kanda endas järgmise aastani . </s> </p>
<p> <s> <hi rend="rasvane"> Moonika Siimets </hi> </s> </p></div3>
          <div3 type="artikkel"><head> Kurja karuputke võidaks ühisrinne </head>
<p> <s> <hi rend="kaldkiri"> 01.08.2002 <bibl> <author> Heino Laiapea </author> </bibl> </hi> </s> </p>
<p> <s> <hi rend="rasvane"> Sosnovski karuputke võitmiseks on vaja koostööd , üksikud aktsioonid tulemust ei anna </hi> </s> </p>
<p> <s> “ Nii kaua kui Sosnovski karuputk minu maa peal ei ole , on see võõras mure , ” leiavad Viljandi maaomanikud . </s> </p>
<p> <s> “ Selline on maaomanike üldine arvamine , ” selgitas taimetoodangu inspektsiooni ( TTI ) Viljandi büroo juhataja Urve Kõresaar . </s> <s> “ Soovitakse ka riigilt tõrjeks taimekaitsevahendeid . ” </s> </p>
<p> <s> <hi rend="rasvane"> Viljandil oma skaala </hi> </s> </p>
<p> <s> Kõresaar ütles , et Viljandimaal on Karksis , Uusnas ja Lahmusel alasid , kus karuputkekolooniad on suuremad kui üks hektar . </s> </p>
<p> <s> “ Meie tähistasime need alad kaardil numbriga 5. </s> <s> Alla hektarised kasvukohad said numbri 4 , need , kus hektaril 20-50 taime , numbri 3 , paigad 20 taimega hektari kohta said numbri 2 ja üksikud taimed tähistasime numbriga 1. </s> <s> Nii on kaardile vaadates kohe selge , kui tihedasti kusagil karuputk vohama on hakanud . ” </s> </p>
<p> <s> Põllumajandusministeerium ning EPMÜ zooloogia ja botaanika instituut koguvad Sosnovski karuputke leviku kohta andmeid , et paremini korraldada inimestele ohtliku taime tõrjet . </s> </p>
<p> <s> TTI järelevalve osakonna juhataja Jüri Laansalu ütles , et juulis inspektorite kogutud andmed koondatakse ja esitatakse ministeeriumile . </s> <s> “ See ei ole sugugi täielik ülevaade , sest meie inspektorid ei jõudnud ju igale poole , ” nentis Laansalu . </s> </p>
<p> <s> TTI Järva büroo juhataja Harri Ellermaa sõnul oli Järvamaal seni teada kaheksa suuremat Sosnovski karuputke leviku ala , kuid inimesed teatavad järjest uutest kasvukohtadest . </s> </p>
<p> <s> Läänemaa büroo peainspektor Jaan Toom ütles , et Läänemaal on karuputke märgatud Piirsalu , Kullamaa , Lihula ja Jalukse lähistel . </s> <s> “ Piirsalu ühistu mehed lubasid oma töökoja ümbruses karuputke ära hävitada , ” lisas Toom . </s> </p>
<p> <s> Risti vallas asuva Piirsalu POÜ agronoom Marko Satsi ütles , et nende tootmishoonete ümbruses on Sosnovski karuputke kasvanud vähemalt kümme aastat ja selle ajaga ei ole kasvuala oluliselt laienenud . </s> </p>
<p> <s> “ Oleme teda ikka niitmisega piiranud , taimekaitsevahendeid pole kasutanud , ” ütles Satsi . </s> <s> “ Nüüd on tekkinud üldsuse tähelepanu ja eks see sunni karuputkele rohkem säru andma . ” </s> </p>
<p> <s> Valga büroo juhataja Sirje Alliku sõnul on Valgamaal karuputke suhteliselt vähe . </s> </p>
<p> <s> “ See on meie õnn . </s> <s> Kõik maaomanikud peaksid jälgima , et see tülikas taim ei leviks . </s> <s> Muidu võib viiekümne aasta pärast olla nii , et kõik põllud on karuputkega ääristatud , ” rääkis Allik . </s> <s> “ Igas omavalitsuses peaks olema töötaja , kes selle küsimusega tegeleb . </s> <s> Karuputkest tuleb jagu saada . ” </s> </p>
<p> <s> Tänavu on inimesed saanud teavet ohtliku taime kohta peamiselt TTI inspektoritelt . </s> <s> Inspektorid soovitavad karuputke tõrjeks üldhävitava toimega herbitsiide ja taime sagedast niitmist . </s> </p>
<p> <s> “ Kindlasti tuleb kasutada kaitseriietust , sest karuputk kõrvetab ka läbi dressipükste , ” selgitas Allik . </s> </p>
<p> <s> Paljud tõrjujad on märganud , et tänavu on taim juba kümme päeva pärast niitmist uued võrsed ajanud . </s> <s> Seetõttu peaks niitmist kordama iga kahe nädala tagant . </s> </p>
<p> <s> Trimmeriga niites tuleb olla eriti hoolikas , et taimemahl ei satuks katmata kehaosadele . </s> <s> Isegi kuivanud karuputkevarsi kokku kandes oli üks Viiratsi valla mees saanud kätele põletushaavu . </s> </p>
<p> <s> <hi rend="rasvane"> Tõrjeks kümme aastat </hi> </s> </p>
<p> <s> “ Kui ei lase karuputke seemnetel valmida , kulub veel kümme aastat hoolikat tõrjet , et taimest täielikult lahti saada , ” kinnitas TTI inspektor Sirje Allik . </s> <s> Just TTI inspektoritelt on inimesed saanud infot karuputke tõrje kohta . </s> </p>
<p> <s> Lisaks põllumajandusministeeriumile kogub Sosnovski karuputke kohta andmeid EPMÜ zooloogia ja botaanika instituut . </s> </p>
<p> <s> “ Sosnovski karuputke kasvukohtadest võib teatada meile aadressil : EPMÜ Zooloogia ja Botaanika Instituut , Riia 181 , 51014 Tartu , ” ütles instituudi teadur Toomas Kukk . </s> <s> Kuke sõnul on põllumajandusülikoolis karuputkest valmimas ka magistritöö . </s> </p>
<p> <s> <hi rend="kaldkiri"> Samal teemal : “ Jõhker tulnukas vallutab Eestit ” , ML , 11. juuli </hi> </s> </p>
<p> <s> <hi rend="rasvane"> Sosnovski karuputk </hi> </s> </p>
<p> <s> <hi rend="kaldkiri"> ( Heracleum sosnowskyi ) </hi> toodi Eestisse 1960. aastatel sööda- ja meetaimena . </s> </p>
<p> <s> Tolleaegne Tartumaa Kuuste sovhoosi peaagronoom Reinu Saluoks meenutas , et sovhoosis kasvatati Sosnovski karuputke vaid kord neljal hektaril silokultuurina . </s> </p>
<p> <s> “ Moskva põllumajandusnäitusel reklaamiti seda kui saagirikast silokultuuri , mis annab 800-1400 ts/ha . </s> <s> Seemne saime ühest Moskva oblasti majandist . </s> <s> Karuputkesilo aga lehmad süüa ei tahtnud ja kündsime põllu kohe ümber , ” ütles Saluoks . </s> </p>
<p> <s> Praegu TÜ Mäksa Seeme juhatajana töötav Reinu Saluoks peab karuputkega sõdimisest märksa olulisemaks võitlemist tuulekaeraga . </s> </p>
<p> <s> “ Meie põldudel korjasid lapsed juba viieteist aasta eest tuulekaera ära , aga vaadake , kui palju on Kesk-Eesti põldudel tuulekaera , ” soovitas Saluoks . </s> </p></div3>
          <div3 type="artikkel"><head> President Arnold Rüütel : Kuidas ühitada tootmine loodushoiuga </head>
<p> <s> <hi rend="kaldkiri"> 01.08.2002 </hi> </s> </p>
<p> <s> 10-20 aastat tagasi oli Eestis 1,1 miljonit hektarit haritavat maad , enne sõda kasutati aga peale haritava maa veel 1,5 -2 miljonit hektarit looduslikke kõlvikuid . </s> <s> Need olid puisniidud , kadastikud , alvarid . </s> <s> Minu lapsesilma järgi olid need lausa kuninglikud pargid . </s> <s> Nüüd on need maad enamasti võsastunud või juba metsistunud . </s> </p>
<p> <s> Keskkonnatoetuste , Euroopa Liidust saadud abiga püütakse praegu puisniite taastada või kunstlikult säilitada . </s> <s> Tänavu on planeeritud 40 miljonit krooni niisuguste alade hooldamiseks , mida enne sõda hooldasid loomad . </s> <s> Nüüd teeb seda inimene , kirves ja saag käes . </s> <s> Niimoodi tuleb iga paari aasta tagant võsa raiuda . </s> </p>
<p> <s> Eesti põllumajanduslik tootmine , keskkond ja kultuurmaastik ning nende hooldamine võiksid tulevikus olla hoopis teistsugused . </s> <s> Selleks on vaja loomi ja sobivat korraldust . </s> </p>
<p> <s> Aastatel 1938-1939 oli Eestis ümmarguselt 450 000 lehma , lisaks noorkari ja umbes 140 000 lammast . </s> <s> Praegu on 129 000 lehma , vastavalt vähem ka noorkarja , lambaid loendame aga mõne tuhande jagu . </s> <s> Ääremaadel on kohati kolmveerand põldudest söötis . </s> <s> Paar-kolm aastat kasvatasid need ohakaid , nüüd aga juba paarimeetrist võsa . </s> </p>
<p> <s> Samas on põllumajandus Eestis konkurentsivõimeline . </s> <s> Kui paljud teised riigid subsideerivad tootmist mitmekümne protsendi ulatuses , siis Eesti põllumees on pidanud toime tulema päris toetuseta või väga väikeste toetustega . </s> <s> Seda on suudetud tänu aastakümnete vältel loodud geneetilisele potentsiaalile ja heale haridustasemele . </s> <s> Mis tagaks aga soovitud tulemuse ka edaspidi ? </s> </p>
<p> <s> Toit peab olema puhas . </s> <s> Ja tänane potentsiaal lubab Eestis toota looduspuhast toitu . </s> <s> Muldade väärtuse järgi võiks intensiivse tootmise osakaal olla 60% ringis haritavast maast . </s> </p>
<p> <s> Ülejäänud väheviljakatel maadel ja kuppelmaastikul oleks õige siiski vältida tuima võsaraiumise tööd ja hooldada neid alasid selle asemel loomade abil . </s> <s> Ühtaegu saame siis toota rohkem tervislikku veiseliha või arendada lambakasvatust turu nõudlust mööda . </s> </p>
<p> <s> Siit tuleneks ka uudne lähenemine põllumajanduslikule toetussüsteemile . </s> <s> Euroopa Liidus oleks õige anda see riikide endi otsustada . </s> <s> Toetused peaksid soodustama nii looduspuhaste toiduainete tootmist kui loodushoidu , mis mõlemad on olulised meie tervise ja tuleviku huvides . </s> <s> Nii säilitaksime ühtlasi kultuurmaastikke , meie kauneid puisniite ja kadastikke . </s> </p>
<p> <s> Ületootmiskriisid Euroopa Liidus sunnivad kasutama kvoote . </s> <s> Ehk oleks õigem toota rohkem looduspuhast toitu ja ühtaegu hooldada kultuurmaastikku . </s> </p>
<p> <s> Siis oleks sihtotstarbeliselt kasutatud ka see toetus , mida ühiskassast antakse , ja järgmised põlved saaksid puhtama keskkonna . </s> </p></div3>
          <div3 type="artikkel"><head> Mari-Ann Kelam : Mul on vanaaegne mõtlemine </head>
<p> <s> <hi rend="kaldkiri"> 01.08.2002 <bibl> <author> Tõnu Hagelberg </author> </bibl> </hi> Miks te kirjutasite raamatu “ Kogu südamest ” ? </s> </p>
<p> <s> See on mul ammu olnud südame peal . </s> <s> Juba Ameerikas mõtlesin , et peaks kunagi sellest kõigest kirjutama . </s> <s> Ajalooliselt oli minu raamatus kirjeldatu - pean silmas 1970ndaid ja 1980ndaid - eesti pagulaste tegevuses eriti huvitav ajajärk . </s> </p>
<p> <s> Tahtsin paremini jäädvustada ja dokumenteerida tuhandete pagulaseestlaste püüdeid oma identiteedi säilitamisel ja jõupingutusi okupeeritud Eesti olukorra teadvustamisel selle maailma vägevaile . </s> <s> Muidugi aitas see raamat ka minus endas palju asju paika panna . </s> <s> Igatahes läks kergemaks ja lõi tasakaalu . </s> </p>
<p> <s> Ka minu ema rääkis : kõige tähtsam on , et inimene kirjutab raamatu . </s> <s> Sellega saad sa oma sõnumi kõige paremini edastada . </s> <s> “ Kogu südamest ” on pühendatud minu vanemate mälestusele . </s> <s> Ka minu lastele , et nad teaksid . </s> <s> Sest ka nendega võib juhtuda , nagu minul juhtus - ise olin kohal , aga täpselt enam ei mäleta . </s> </p>
<p> <s> <hi rend="rasvane"> Mida te oma elus esimesena mäletate ? </hi> </s> </p>
<p> <s> Minu esimene mälestus on Saksamaa põgenikelaagrist . </s> <s> Jalutan oma vanaemaga pargis , põõsaste vahel on haud ja hauakivi ühe sõduri hobuse mälestuseks . </s> </p>
<p> <s> <hi rend="rasvane"> Kas sellest ajast ongi teil nõrkus loomade vastu ? </hi> </s> </p>
<p> <s> Loomad on mulle alati suurt huvi pakkunud . </s> </p>
<p> <s> <hi rend="rasvane"> Kas rohkem kui inimesed ? </hi> </s> </p>
<p> <s> Neid ei saa vastandada . </s> <s> Mõnikord on aga loomade abil parem inimesi mõista . </s> <s> Ka loomadel on tunded . </s> <s> Ja loomad võivad olla meile üllatavalt head sõbrad . </s> <s> Inimesel on suur vastutus , kuna ta on targem ja peaks kaitsma loomi . </s> <s> Nii nagu peame hoolima ja olema tähelepanelikud laste ja vanemate inimeste vastu ning neid vajadusel kaitsma . </s> </p>
<p> <s> <hi rend="rasvane"> Mõni lapsepõlve lemmikraamat . </hi> </s> </p>
<p> <s> Armastasin lapsena väga muinasjutte . </s> <s> Lugesin neid sadade viisi . </s> <s> Käisin neid raamatukogus nii tihti laenutamas , et laenutajatädi hakkas ärevust tundma : “ Kui sa kõik oma vanusele mõeldud raamatud nii kiiresti läbi loed , mida sa siis peale hakkad ? ” </s> <s> See mure tundus mulle siis naljakas ja tundub praegugi . </s> <s> Mul on senini meeles lugu , kuidas ühes linnas juhtus ime : kõik nukud ärkasid üheks nädalaks ellu . </s> <s> Küll mulle see meeldis ! </s> <s> Mõtlesin , et kui tore oleks , kui see juhtukski nii . </s> <s> Tekkis unistus , et imed võiks juhtuda . </s> </p>
<p> <s> Mäletan Saksamaa põgenikelaagris välja antud eesti lasteraamatuid , mida mulle ette loeti ja mida hiljem Ameerikas ise lugesin . </s> <s> Kuidas kadakas soovis endale uusi lehti saada , kuidas pärast iga soovi rahuldamist tekkisid uued probleemid ja lõpuks ta jõudis järeldusele , et tema enda okkad on parimad . </s> <s> Või lugu konnadest ja kurest . </s> <s> Küll ma muretsesin vaeste konnade pärast ! </s> <s> Pärast sain aru , et ka kurg tahab süüa . </s> </p>
<p> <s> <hi rend="rasvane"> Kas mäletate veel mõnda lapsepõlve unistust ? </hi> </s> </p>
<p> <s> Tahtsin saada loomaarstiks . </s> <s> Aga ülikoolis sain aru , et see pole niisama lihtne , selleks peab õppima keemiat ja kõrgemat matemaatikat , mis polnud just minu lemmikained . </s> </p>
<p> <s> Üldiselt ma ei ole niisugune inimene , kel on juba varakult selged tulevikuplaanid . </s> </p>
<p> <s> <hi rend="rasvane"> Milline inimene te siis olete ? </hi> </s> </p>
<p> <s> Vanaaja inimene . </s> <s> Tunnen hingesugulust nende valgustusaja inimestega , kes uskusid , et inimene pidevalt areneb paremuse poole . </s> <s> Usun ikka veel , et headus lõpuks võidab . </s> <s> Ka meil , Eesti tingimustes . </s> </p>
<p> <s> <hi rend="rasvane"> Olete ehk liialt sinisilmne ? </hi> </s> </p>
<p> <s> Nagu ütlesin , on mulle omane “ vanaaegne ” mõtlemine . </s> <s> Aga ma ei arva , et kõik soovivad üksteisele ainult head ja et tarvitseb lihtsalt üksteisel käest kinni võtta ning kõik hakkab kenasti laabuma . </s> <s> Nii sinisilmne ma ei ole . </s> <s> Ka ei usu ma , et muudatused paremusele sünnivad üleöö . </s> </p>
<p> <s> Tähtis on iga inimese enese eksistentsiaalne vundament , tema tõekspidamised ja eluhoiakud . </s> <s> Minu jaoks on oluline arusaam , et inimeste omavaheliste suhete ja püüdluste tasemest on midagi kõrgemat , mis paneb paika inimelu otstarbe , sealhulgas headuse ja kurjuse mõisted . </s> <s> Et on olemas selline roostevaba ja alati kehtiv reeglistik , mis on väljaspool meid ning mis aitab meil tunnetada , mis on hea ja mis on halb . </s> </p>
<p> <s> <hi rend="rasvane"> Mis on hea ja mis on halb siin elus ? </hi> </s> </p>
<p> <s> Igapäevase elu tasandil pole sellele lihtne vastata . </s> <s> Teatavat patustamist või tõe moonutamist kiputakse sageli õigustama , et see on antud olukorras hädavajalik mingi hea asja kordasaatmiseks . </s> <s> Teisest küljest on vastuse andmine aga vägagi lihtne . </s> <s> Kui kuulatame tähelepanelikult , siis tavaliselt ütleb mingi vaikne sisemine hääl meile , kas tegu on õige või mitte . </s> </p>
<p> <s> Mulle on väga värskendavalt mõjunud oma raadiovestluste ja raamatutega tuntuks saanud Ameerika psühhiaater doktor Laura Schlessinger . </s> <s> Tema vastused kuulajate probleemidele üllatavad sageli neid , kes ilmselt lootsid saada spetsialistilt õigustust oma käitumisele . </s> <s> Doktor Schlessingeri nõuanne on otsekohene ning näiliselt karm : täitke oma kohust , ärge oodake minult teie enesepettuse mõistmist ja ebaõigete tegude väljavabandamist . </s> <s> Tehke , mis on õige ja aus , tehke seda , mida teile ütleb teie vaikne sisehääl . </s> </p>
<p> <s> Üks tema raamat selgitab piibli kümne käsu otstarbekust igapäevases elus . </s> <s> Olen veendunud , et need on püsiva väärtusega juhtnöörid ka tänapäeva inimestele . </s> <s> Üks meie probleemide allikaid on tõenäoliselt ka üldlevinud suund neist põhitõdedest kõrvale vingerdada . </s> <s> Tagajärg on veelgi suurem moraalne segadus ning veelgi vähem ehtsat õnne ja rahulolu . </s> </p>
<p> <s> Tundub , et nagu teismelisele noorukile on vaja vanemate selget sõna : “ Seda ei tohi teha , see on halb ! ” , nii on vahel vaja ka täiskasvanuile meelde tuletada , et kõik pole suhteline ega iseenese maitse küsimus . </s> <s> Et on olemas üldkehtivad hea ja halva kategooriad . </s> </p>
<p> <s> <hi rend="rasvane"> Millist abi inimesed veel vajavad ? </hi> </s> </p>
<p> <s> Ülikoolis oli mul unistus saada nii jõukaks , et kui keegi abi küsib , siis ma saan seda kohe anda . </s> <s> Hiljem mõistsin , et teiste abistamiseks ei pea ära ootama jõukaks saamist . </s> <s> Raha muidugi aitab , aga isegi miljardäri puhul on see ikkagi piiratud ressurss . </s> <s> Tähtsaim on anda hädalisele oma tähelepanu , aega , sümpaatiat , kaasa mõelda tema probleemidele . </s> <s> Sellisest eluhoiakust saab alguse ka probleemide lahendamine . </s> </p>
<p> <s> <hi rend="rasvane"> Eestis võitleb praegu igaüks üsna isekalt iseenda eest . </hi> </s> </p>
<p> <s> Kindlasti on see ka selle tagajärg , et taasiseseisvunud ühiskond üritab uuesti jalule tõusta , iseennast teostada ja tõestada . </s> <s> Niisugune protsess tekitab ka rohkesti isekust ning kiusatust saavutada edu kas või kaasinimeste arvel . </s> </p>
<p> <s> Samas ei ole ma päris nõus meedias loodud ettekujutusega , et käimas on üksnes julm olelusvõitlus . </s> <s> Igas olukorras esineb ka positiivseid arenguid , ent nende märkamiseks on mõnikord vaja sama tundlikku meelt kui oma sisehääle tajumiseks . </s> </p>
<p> <s> Ma ei kavatsegi eitada ühiskonna ebavõrdsuse ja ebaõigluse teravaid probleeme . </s> <s> Kuid ainult neid kirudes ei muuda me olukorda . </s> <s> Muutusi toovad kaasa ainult hea tahtega ja heas koostöövaimus sooritatud teod . </s> </p>
<p> <s> Maaleht on andnud märksa rohkem kui muu meedia huvitavaid näiteid inimestest , kes on midagi korda saatnud , muutunud olukorras midagi uut välja mõelnud , kuidas oma elu korraldada ja tootmist arendada . </s> <s> Seda on saavutatud suurte raskustega , kuid on saavutatud . </s> </p>
<p> <s> Oleme abikaasaga võtnud üheks eesmärgiks külastada selliseid talusid ja tootmisettevõtteid . </s> <s> Nende inimestega tutvumine pole mitte ainult isiklikult rikastav kogemus , vaid motiveerib neid ka poliitiliselt ja seadusandlikult toetama , kus see vähegi võimalik . </s> </p>
<p> <s> On veel teinegi lootustandev tendents . </s> <s> Rikkad hakkavad aru saama , et majandusliku edu juurde kuulub kõrge kultuuriga riigis ka sihipärane heategevus . </s> <s> Sellele tähelepanu pööramine aitab kaasa isekuse ületamisele . </s> <s> Ütleksin isegi - õilistamisele . </s> </p>
<p> <s> Üldteada tõde on ju see , et teistele mõtlemine ja nende abistamine muudab abiandjat ennast märkamatult paremaks ja avatumaks . </s> <s> Hädaliste aitamine toob ootamatult palju rõõmu ja rahuldust ka aitajale enesele . </s> <s> Nii et omamoodi võiks kõnelda ka seniste isekate eneseabist . </s> </p>
<p> <s> <hi rend="rasvane"> Kas teile õpetati Ameerikas , kuidas kellegagi konkureerida ? </hi> </s> </p>
<p> <s> Seda Ameerika koolis küll ei õpetatud . </s> <s> Ka ettekujutus USA ühiskonnast kui üksteisega konkureerivate indiviidide kogumist on meediamüüt . </s> </p>
<p> <s> Ameerika kooli suurim väärtus minu jaoks oli see , et sain kogeda , milliseid võimalusi pakub ning kui tore on kodanikualgatus ja isetegevus . </s> <s> Teine , sama oluline kogemus on isamaa-armastuse väärtustamine . </s> </p>
<p> <s> Nii kodanikualgatus kui isetegevus toimivad eelkõige vastastikuse koostöö alusel . </s> <s> See on kõige tähtsam . </s> <s> Konkurents on loomulikult olemas kõigis kooslustes , ka koolis . </s> <s> Kes on parim ? </s> <s> Kuid minu kogemuse põhjal oli see stimuleeriv konkurents , mitte kõrvaletõrjuv . </s> <s> Püüdsin saada koolis võimalikult häid hindeid ja olla kõigis ettevõtmistes väga hea . </s> <s> Kuid selline pürgimus ei tulenenud mitte konkurentsist , vaid minu vanematest , kes minust väga palju lootsid . </s> </p>
<p> <s> <hi rend="rasvane"> Kas puhkpillimängimise valisite ise või vanemad ? </hi> </s> </p>
<p> <s> Neljandas klassis demonstreerisid gümnaasiumi puhkpilliorkestris mängivad vanemad õpilased meile eri pille . </s> <s> Mulle meeldis , kuidas klarnet välja nägi . </s> <s> See ei olnud liiga suur , et marssimistel ja reisidel kaasas kanda . </s> <s> Muidugi oli see pinnapealne valik , aga ma olin sellega rahul . </s> </p>
<p> <s> <hi rend="rasvane"> Mida te lapsena Eesti riigist teadsite ? </hi> </s> </p>
<p> <s> Teadmine Eestist oli kogu aeg olemas - väga teravalt tunnetatud teadmine . </s> <s> Kasvasin üles põgenikelaagris , ümber inimesed , kes Eestiga toimunust pidevalt rääkisid . </s> <s> Isiklik side oli see , et emapoolne vanaema jäi okupeeritud Eestisse ning kogesin emalt ülekandunud muret tema pärast . </s> <s> Kommunistlik režiim ei võimaldanud üheksa aastat mingit kirjavahetust . </s> </p>
<p> <s> Vanaema Eestis sai minu olemasolust teada alles siis , kui olin juba seitsmeaastane . </s> <s> Ettekujutus kodumaast tekkis isa tehtud rohkete fotode , samuti kaasa võetud ning hiljem ostetud pildiraamatute põhjal . </s> <s> Mäletan Viiralti gravüüre , eriti tema pilte väikesest eesti tüdrukust ja suurest tammest Viljandi lähedal - need jätsid sügava mulje . </s> </p>
<p> <s> <hi rend="rasvane"> Kas eestlastele saab midagi ette heita ? </hi> </s> </p>
<p> <s> Usun , et eestlastele millegi etteheitmine ei ole eestlaste asi . </s> <s> Kõige tähtsam on fakt , et jäime nii siin- kui sealpool raudset eesriiet püsima eestlastena ning suutsime lõpuks , vastu igasuguseid ootusi , taastada Eesti rahvusriigi . </s> <s> Selle kõrval tunduvad kõik puudused tühised . </s> </p>
<p> <s> Nüüd , kui see riik on taastatud , tekib mõnikord tunne , kas me väikerahvana ei kuluta liialt palju energiat hädaldamisele või patuoinaste otsimisele ja mustadele stsenaariumidele . </s> </p>
<p> <s> Minu elukogemus , mida püüdsin oma raamatus kirjeldada , kõneleb sellest , et pole olemas lootusetuid olukordi ega lahendamatuid probleeme . </s> <s> Kahjuks on olemas lootuse kaotanud inimesi . </s> </p>
<p> <s> Võti lahendusteks on alati hea tahtega inimesed , kes on valmis oma energiat ja aega pühendama olukordade muutmiseks . </s> <s> Selleks on tarvis niihästi usku kui ka kainet mõistust . </s> <s> Eelkõige aga koostöövõimet . </s> <s> Mõnikord kaldun arvama , et meie erakonnad võiksid selle asemel , et võistelda oma programmide koostamises või üksteise mahategemises , võistelda selles , kes on kõige rohkem avatud koostööle teistega kogu Eesti huvides . </s> </p>
<p> <s> <hi rend="rasvane"> Kas teil lapsepõlves oli oma moto ? </hi> </s> </p>
<p> <s> Ei mäleta , et oleks lapsena mingit motot olnud . </s> <s> Olin tavaline laps nagu teisedki . </s> </p>
<p> <s> Praegu meeldib mulle väljend , mis on mul võimaldanud säilitada paljudes rasketes olukordades positiivset hoiakut : “ Parem süüdata üks küünal , kui kiruda pimedust . ” </s> </p>
<p> <s> <hi rend="rasvane"> Nagu te pealtnäha lootusetus olukorras alustasite võitlust Eesti vabaduse eest ? </hi> </s> </p>
<p> <s> Mäletan , et 1970ndail oli ka pagulaste seas n-ö targemaid inimesi , kes ütlesid , et Eesti okupatsioon on liiga kaua kestnud ja Eesti enam vabaks ei saa . </s> <s> Ettekäändeid jääda passiivseks leidus alati . </s> </p>
<p> <s> Mul endal oli tookord noor pere , lapsed ... </s> <s> See kõik võttis aega . </s> <s> Kuid mulle andis moraalse motivatsiooni teadmine , et okupeeritud Eestis karistavad Nõukogude võimud julmalt väheseid vapraid inimesi , kes julgesid seista inimõiguste ja eesti rahva õiguste eest . </s> <s> Mõned neist olid minuvanused . </s> <s> See tekitas veendumuse , et kui saan midagi teha , et vältida nende elusat matmist infosulgu , teadmatusse , siis tuleb seda teha . </s> <s> Ja teha täie jõuga . </s> </p>
<p> <s> <hi rend="rasvane"> Hipiks ei tahtnud hakata ? </hi> </s> </p>
<p> <s> See liikumine tundus mulle ebameeldiv , isegi räpane . </s> <s> Minu kui veendunud parempoolse arvates olid hipid väga vasakpoolsed . </s> <s> Nende protest külluseühiskonna ühekülgsuse ja silmakirjalikkuse vastu oli mingil määral põhjendatud , kuid jäi ühekülgseks , negatiivseks ja muutus mõnigi kord omakorda silmakirjalikuks . </s> <s> Mulle see ei sobinud . </s> </p>
<p> <s> Mulle on omane positiivne ja ülesehitav hoiak . </s> <s> Miks uimerdada niisama ringi , suitsetada marihuaanat ja juua ennast täis ? </s> <s> Lähen parem loodusesse matkama . </s> </p>
<p> <s> <hi rend="rasvane"> Kas Ameerika kommunistid ei olnud hirmsad ? </hi> </s> </p>
<p> <s> Ameerika kommunistid olid naeruväärsed . </s> <s> Aga tõsisem probleem olid noored , kes läksid kaasa Vietnami sõja vastase tegevusega , mille kaugem eesmärk oli panna USA loobuma oma aktiivsest rollist lääneriikide juhtimisel ja võitluses kommunismi vastu . </s> </p>
<p> <s> <hi rend="rasvane"> Mis on armastus ? </hi> </s> </p>
<p> <s> Armastus on selline asi , mis ainult kasvab . </s> <s> Esimese küünla leek ei vähene sellest , kui teise küünla süütad . </s> <s> Nii et armastust jätkub , ta aina kasvab . </s> <s> Armastus on sedamoodi asi , mis annab oma head mõju edasi . </s> </p>
<p> <s> <hi rend="rasvane"> Abielus on algul armastus , hiljem aga kisub kakluseks ? </hi> </s> </p>
<p> <s> Abielu ja armastus võib väga kergelt otsa saada , kui inimesed ei tööta selle kallal . </s> <s> Abielus tuleb teineteisega rääkida , teineteist kuulata , suhelda . </s> <s> Ja aru saada . </s> </p>
<p> <s> See on pidev eluaegne töö . </s> <s> Ärge arvake , et kuna te teineteist armastate , siis mõistate teineteist automaatselt ja loete teineteise mõtteid ! </s> <s> Tõelises elus seda vaevalt juhtub . </s> <s> Ainus tõhus vahend on pidev vastastikune suhtlemine , teineteise informeerimine oma arusaamadest ja probleemidest , rõõmudest ja muredest . </s> </p>
<p> <s> <hi rend="rasvane"> Teil oleks nagu oma kogemus . </hi> </s> </p>
<p> <s> See oli minu elu kõige raskem aeg - abielurikkumine eelmise mehe poolt . </s> <s> See oli minule - ja oma raamatus ma kirjutan sellest ka - lihtsalt raskesti usutav . </s> <s> Viimane asi , mida ma tookord karta oskasin . </s> <s> Kõige kohutavam oli mõelda , mis saab lastest . </s> <s> Mitu nädalat pärast selle tõsiasja selgumist oli imelik olemine . </s> <s> Mõtlesin , kas see olen mina või keegi teine . </s> <s> Vaatasin ennast nagu eemalt . </s> </p>
<p> <s> Aga ma ei taha selle peale enam mõelda , see ei too midagi head . </s> </p>
<p> <s> <hi rend="rasvane"> Millest on hea mõelda ? </hi> </s> </p>
<p> <s> Huvitav , et on hämmastavalt palju asju ja inimesi , kellele on hea mõelda . </s> <s> Selleks on eelkõige vaja kasvatada endas tänutunnet . </s> <s> Tänulikkus loob eelduse heade asjade märkamiseks . </s> <s> See omakorda tekitab veelgi enam tänulikkust . </s> <s> Ja oskust avastada nii palju kenasid inimesi ja toredaid võimalusi nii vahetult enda ümber kui ka tuhandete kilomeetrite kaugusel . </s> </p>
<p> <s> <hi rend="rasvane"> MARI-ANN KELAM </hi> </s> </p>
<p> <s> • Sündinud 26. juunil 1946 Saksamaal Ansbachi põgenikelaagris • Abielus , poeg ja tütar </s> </p>
<p> <s> <hi rend="rasvane"> Haridus </hi> • Bellevue gümnaasium ( USA , Ohio ) 1964 • Oberlini kolledž ( Ohio ) , kunstibakalaureus , <hi rend="kaldkiri"> cum laude </hi> , General Motorsi stipendiaadina 1968 • Toledo Ülikool ( Ohio ) , bibliograafiamagister 1971 </s> </p>
<p> <s> <hi rend="rasvane"> Töö </hi> • USA Kongressi Raamatukogu kataloogija 1969-1970 • Toledo Ülikooli õppejõud 1970-1972 • Ehitusfirma KMT Contractors kaasomanik ja raamatupidaja 1979-1988 • Eesti vangistatud vabadusvõitlejate abistamise toimkonna sekretär 1984-1989 • Eesti Rahvuskomitee Ühendriikides asepresident ja Washingtoni büroo juhataja 1987-1993 • Välisministeeriumi pressiesindaja 1993-1996 • Isamaaliidu välissekretär 1996-1999 • Riigikogu IX koosseisu liige </s> </p></div3>
          <div3 type="artikkel"><head> Valimisliidud jäävad mängu 2005. aastani </head>
<p> <s> <hi rend="kaldkiri"> 01.08.2002 <bibl> <author> Heiki Raudla </author> </bibl> </hi> </s> </p>
<p> <s> Riigikogu lubas valimisliidud tänavuseks kohalikele valimistele , kuid ei nõustunud säilitama neid pärast 2005. aastat </s> </p>
<p> <s> Õiguskantsler Allar Jõks kiitis Riigikogu teisipäevast otsust ja nimetas seda Eesti elanike põhiseaduslike õiguste taastamiseks . </s> </p>
<p> <s> Samas ei tahtnud Jõks öelda , kas valimisliitude keelustamine 2005. aastal on põhiseadusega kooskõlas või vastuolus . </s> </p>
<p> <s> Keskerakondlane Ando Leps süüdistas õiguskantslerit , et too polnud presidenti teavitanud oma kavatsusest eelnõud vaidlustada . </s> <s> Lepsi sõnul oli õiguskantsleri Riigikohtusse pöördumine poliitikasse sekkumine . </s> </p>
<p> <s> Peaministri Siim Kallase sõnul on erakonnad valija jaoks läbipaistvamad ning valimisliidud on tavaliselt ühekordsed projektid . </s> </p>
<p> <s> Ka siseminister Ain Seppik kordas arvamust , et valimisliidud on lühiajalised moodustised , mis ei oma poliitilist vastutust ja kipuvad lagunema enne valijaile antud lubaduste täitmist . </s> </p>
<p> <s> Seppik lisas , et valimisliitude keelustamine 2005. aastast väljendab Riigikogu tahet korrastada poliitilist maastikku . </s> </p>
<p> <s> Riigikogu teisipäevast otsust toetasid Keskerakond , Reformierakond , Rahvaliit ja endise Ühendatud Rahvapartei fraktsiooni liikmed . </s> <s> Opositsioonilised Isamaaliit ja Mõõdukad jätsid hääletamata . </s> </p>
<p> <s> Kohaliku valimise seadus ütleb , et valimisliitude moodustamise õigus lõpeb 2005. aasta 1. jaanuaril . </s> </p>
<p> <s> Keskerakond ja Reformierakond teatasid esmaspäeval , et valimisliitude osalemine tänavustel kohalikel valimistel on ühiskonda tasakaalustav ja hea tahte kompromiss . </s> </p>
<p> <s> Oma kompromissi põhjendasid nad sellega , et Riigikohtu otsusel ühiskonnas tekkinud poliitilised pinged võivad viia volikogude valimised edasilükkumiseni või selleni , et nende tulemused vaidlustatakse kohtus . </s> </p>
<p> <s> Opositsiooni hinnangul oli koalitsioon sundseisus , sest poleks valitsuse algatatud eelnõule Riigikogus piisavalt toetushääli kogunud . </s> </p>
<p> <s> Parlament lükkas tagasi opositsiooni soovi säilitada valimisliidud ka pärast 2005. aastat . </s> <s> Mõõdukad ja Isamaaliit soovisid õigust osaleda valimistel nii kodanike kui erakondade valimisliitudel . </s> </p>
<p> <s> “ Minu meelest pole meil mingit mõtet targutada , kas 2004. aastal on sotsiaalne ja õiguslik olukord teistsugune kui praegu , ” ütles Mõõdukate aseesimees Eiki Nestor BNSile . </s> </p>
<p> <s> “ Las need , kes istuvad Toompeal 2004. aastal , hindavad seda olukorda siis ise , lisas Nestor . </s> <s> “ Tänane õiguslik seisund paneb tegema erakondadevahelisi varivalimisliite , kus ühe erakonna liikmed kandideerivad teise nimekirjas . ” </s> </p>
<p> <s> Kevadel kodanike valimisliitude keelustamise vastu protestiks tekkinud Kohalike Valimiste Erakond ( KVE ) lõpetab oma tegevuse . </s> <s> Liikmete vähesuse tõttu poleks erakond sügisestel valimistel niikuinii osalenud . </s> </p>
<p> <s> Tiks tunnistas juba mai lõpus , et KVE-l on vaid 23 liiget ja erakonda sügisesteks valimisteks ei teki . </s> </p>
<p> <s> Rae vallavolikogu esimees Meelis Rosenfeld ütles , et ajab Eesti Kohaliku Erakonna ( EKE ) asju edasi . </s> <s> Valimistele lähevad EKE liikmed aga kohalike valimisliitude nimekirjas . </s> </p>
<p> <s> “ Mis seal salata , me pole saanud vajalikku 1000 liiget täis , ” tunnistas Rosenfeld . </s> <s> “ EKE loomine sattus puhkuste ajale , äsja ületasime 500 piiri . ” </s> </p></div3>
          <div3 type="artikkel"><head> Taluliit valis parimad talud </head>
<p> <s> <hi rend="kaldkiri"> 01.08.2002 <bibl> <author> Silja Lättemäe </author> </bibl> </hi> </s> </p>
<p> <s> <hi rend="rasvane"> Eesti parima talu tiitli võitsid Kõrgemäe turismitalu Viljandimaal ja Välja tootmistalu Jõgevamaal </hi> </s> </p>
<p> <s> Eelmisel nädalavahetusel Jänedal peetud XI Eesti talupäevadel auhinnati parima talu konkursi võitjaid . </s> <s> Eestimaa Talupidajate Keskliidu ( ETKL ) korraldatud konkursil valiti välja maakondade parimad talud . </s> </p>
<p> <s> Ruth ja Ivar Seidla talu Viiratsi vallas Viljandimaal sai esikoha turismitalude arvestuses . </s> <s> Tootmistalude arvestuses pälvis parima talu tiitli Marika ja Viljar Kalmu Välja talu Jõgevamaalt . </s> </p>
<p> <s> Välja talu 133 hektaril kasvab rüps ja teravili , laudas on 200 siga . </s> <s> Talu sajandivanustes hoonetes on püütud tootmist nüüdisajastada . </s> <s> Lauda ümbrus on korras , taluaed kaunilt kujundatud , pererahvas peab tootmist ja ümbruse heakorda võrdselt tähtsaks . </s> </p>
<p> <s> “ Talu pole mitte ainult tööstus toidutootmiseks , ” selgitas ETKLi peadirektor Kaul Nurm . </s> <s> “ Taotleme konkursiga seda , et osa kasumit oleks investeeritud ka talu heakorda . ” </s> </p>
<p> <s> Alternatiivse tootmisega talude seast läksid mitmed autasud tänavu just turismitaludele nii Põlva- , Võru- kui ka Viljandimaalt . </s> </p>
<p> <s> <hi rend="rasvane"> Elujõulised turismitalud </hi> </s> </p>
<p> <s> “ Taluturismiga on tänapäeval täiesti võimalik pere ära toita , raske on aga toime tulla üha karmimate nõuetega , ” selgitas esikohale tulnud turismitalunik Ivar Seidla . </s> </p>
<p> <s> Seidlate pere on kodumajutuse ja hea teenindusega juba nii kuulsaks saanud , et kaugemad turistid sõidavad Tusti külla Kõrgemäe tallu puhkama Hawaii saarelt . </s> </p>
<p> <s> Ruth ja Ivar Seidla on ehitanud maja moodsaks turismikompleksiks , talu juures on liigirohke dendropark . </s> <s> Aeda on rajatud tenniseväljak ja tehisjärv , samuti suusa- ja kelgurajad talveks ning laululava suveks . </s> </p>
<p> <s> Kaul Nurme sõnul sai taluturism alguse kümmekond aastat tagasi , kui taluliit hakkas talunikke koolitama . </s> <s> “ Nüüd on kaunite turismitalude näol tulemused näha , ” ütles Nurm . </s> </p>
<p> <s> Konkursil II koha võitnud Savi turismitalu perenaine Eela Jää Põlvamaalt kinnitas , et lisaks nende talule on kogu Hurmi küla Põlvamaal võtnud uue sihi turistide teenindamiseks . </s> </p>
<p> <s> Hurmioru seltsi liitus 16 talu , külastajatele näidatakse igas majapidamises ehtsa taluelu eri valdkondi . </s> <s> Ühes talus tehakse sepatöid , teises talus saab käia suitsusaunas , kolmandas mängivad pillimehed . </s> <s> 10. augustil peetakse Savi talus pillipäeva . </s> </p>
<p> <s> Paraku lähevad nõuded turismitaludele üha karmimaks . </s> <s> Talusid ootab ees uus atesteerimine . </s> <s> Toidukäitlemisega taludelt hakatakse kord aastas nõudma veeproove , mis võib maksma minna üle 10 000 krooni . </s> </p>
<p> <s> Iga väiksema patustamise eest saab turistidele toitu pakkuvat talunikku trahvida : füüsiline isik võib trahvi saada kuni 6000 , juriidiline isik kuni 30 000 krooni . </s> </p>
<p> <s> <hi rend="rasvane"> Talutoitu ei või pakkuda </hi> </s> </p>
<p> <s> Jäneda näitusele sõira , meekooke ja suitsuliha toonud talunikud tunnistasid , et turistidele nad head-paremat niisama lihtsalt pakkuda ei või , kuna talutoidu valmistamiseks on vaja erinõudeid . </s> </p>
<p> <s> “ Talusid saadetakse kontrollima kõigepealt päästeteenistus , siis tervisekaitse ja lõpuks vallavalitsus , ” kritiseeris Võrumaa Jaanimäe turismitalu peremees Ants Kallastu , kes pälvis tänavu talukonkursil laureaaditiitli kauni ja korras turismitalu eest . </s> </p>
<p> <s> Ka Savi talu peremehe Arvo Jää sõnul on euronõuded karmid : talu köögis peab olema vähemalt viis kraanikaussi ja mitu ust , muidu turisti toita ei tohi . </s> </p>
<p> <s> Väike kohvik Kiidjärvel muretses koguni kümmekond kraanikaussi , et söögitegemist eurotasemele viia , teadis Savi . </s> </p>
<p> <s> ETKLi peadirektori Kaul Nurme sõnul pingutatakse euronõuetega taludele liialt üle , sest kõik turismitalud töötavad niigi selle nimel , et võimalikult kaunis ja korras välja näha . </s> </p>
<p> <s> <hi rend="rasvane"> Eesti parima talu konkursi võitjad </hi> <hi rend="rasvane"> Tootmistalud </hi> </s> </p>
<p> <s> 1. Marika ja Viljar Kalm / Välja talu Jõgevamaal </s> </p>
<p> <s> 2. Tiiu ja Erik Soans / Järve talu Harjumaal </s> </p>
<p> <s> 3. Külliki ja Allar Alesmaa / Vana-Selja talu Raplamaal </s> </p>
<p> <s> 4. Maire Kuus ja Jüri Kostre / Jüri Kostre talu Tartumaal </s> </p>
<p> <s> 5. Mare ja Ain Aavekukk / Kõrgemetsa talu Läänemaal </s> </p>
<p> <s> 6. Viive ja Jüri Kaljula / Sepa talu Pärnumaal </s> </p>
<p> <s> <hi rend="rasvane"> Alternatiivtootmisega tegelevad talud </hi> </s> </p>
<p> <s> 1. Ruth ja Ivar Seidla / Kõrgemäe talu Viljandimaal </s> </p>
<p> <s> 2. Eela ja Arvo Jää / Savi talu Põlvamaal </s> </p>
<p> <s> 3. Merike ja Rein Sander / Kubja ürditalu Järvamaal </s> </p>
<p> <s> 4. Mai ja Ants Kallastu / Jaanimäe talu Võrumaal </s> </p>
<p> <s> 5. Piret ja Aivar Talistu / Paesaare talu Ida-Virumaal </s> </p>
<p> <s> <hi rend="rasvane"> Talumetsa majandamise konkursi võitjad </hi> </s> </p>
<p> <s> 1. Heiki Peterson / Õunapuu talu Raplamaal </s> </p>
<p> <s> 2. Jaak Läänemets / Uuetoa talu Lääne-Virumaal </s> </p>
<p> <s> 3. Valdo Oder / Uustalu talu Saaremaal </s> </p>
<p> <s> 4.-9. Mihkel Jürisson / Papileeri talu Pärnumaal </s> </p>
<p> <s> Raimond Hummal / Nakla 29 talu Põlvamaal </s> </p>
<p> <s> Rein Maasik / Maasika talu Ida-Virumaal </s> </p>
<p> <s> Hannes Kuuser / Seljandiku talu Läänemaal </s> </p>
<p> <s> Taivo Prants / Pirnaku talu Tartumaal </s> </p>
<p> <s> Viktor Surovitšenkov / Riste talu Viljandimaal </s> </p></div3>
          <div3 type="artikkel"><head> “ See Audi tuleb 120ga . Võtame rajalt maha ! ” </head>
<p> <s> <hi rend="kaldkiri"> 01.08.2002 <bibl> <author> Maarius Suviste </author> </bibl> </hi> </s> </p>
<p> <s> Me ei sõida politsei- , vaid eravärvides autoga . </s> <s> Et varjatult tegutseda . </s> <s> Et maanteehuligaane üllatada . </s> <s> Harjumaa politseinikud Ivo Asumaa ja Aivar Aug on loomulikult mundris . </s> </p>
<p> <s> Ivo on roolis , Aivar tema kõrval , taga istub veel fotograaf Margus . </s> <s> Juht järske liigutusi ei tee , sõidab korralikult . </s> </p>
<p> <s> Tibutab vihma , aga sellest pole midagi . </s> </p>
<p> <s> <hi rend="rasvane"> Kihutavad otsekui surmasuus </hi> </s> </p>
<p> <s> Mis autos on ? </s> <s> Kiirusemõõtja , mis otsib kihutaja välja . </s> <s> Piiksub tihti ja mõõdab sõidukite kiirust , mõõdab ka meie masina oma . </s> <s> See on normis , hetkel alla 90 km/h . </s> </p>
<p> <s> On ka väike videokaamera , mida läheb Aivari sõnul vaja siis , kui “ on action või tagaajamine ” . </s> </p>
<p> <s> On reede lõuna . </s> <s> “ Praegu on mõõnaperiood , ” teab Aivar . </s> <s> Vaikne aeg . </s> <s> Suuremad kihutamised on tavaliselt hommikul ja õhtul . </s> </p>
<p> <s> Näitab siis paberilehte ja selgitab : “ Täna hommikul võtsime rajalt maha 14 kiiruseületajat . </s> <s> Ühe suurfirma juhi Chrysleril oli suurim kiirus , 151 kilomeetrit tunnis . ” </s> </p>
<p> <s> Sõidame edasi . </s> <s> Korraga märkame põõsa taha varjunud politseivärvides mootorratast , selle kõrval seisab korravalvur , käsi pikalt ees - mõõdab aparaadiga kiirust . </s> </p>
<p> <s> Ka meie kiirusemõõtja teeb jälle piiks-piiks-piiks . </s> <s> Aivar raputab pead , ütleb : oi , oi . </s> <s> Palju kiirust . </s> </p>
<p> <s> Kes need suurimad kihutajad on ? </s> </p>
<p> <s> Aivar ja Ivo , mõlemad üle kümne aasta korravalvurina töötanud , mõtlevad hetke . </s> </p>
<p> <s> Aivar : “ Ütleme nii , et 25-40aastased . </s> <s> Ka naised . </s> <s> Panevad takka , kihutavad hirmsalt . ” </s> </p>
<p> <s> Nii et mehi ja naisi võrdselt ? </s> </p>
<p> <s> Aivar : “ Mehi on raudselt rohkem , meil on ju üldse vähe naisjuhte . ” </s> </p>
<p> <s> Ivo lisab , et siiski on ka naisi suhteliselt palju . </s> </p>
<p> <s> Meist paneb mööda üks Poola numbrimärgiga sõiduauto , lubatud 70 asemel sõidab 90ga . </s> </p>
<p> <s> Tihti tuleb ka välismaalasi rajalt maha võtta , nii naabreid kui kaugemalt tulijaid . </s> </p>
<p> <s> Kihutavad ka välismaa diplomaadid . </s> </p>
<p> <s> Ivo : “ Nendega pole midagi teha - diplomaatiline puutumatus . </s> <s> Eriti kurvaks teeb see , et nad ei suvatse isegi seisma jääda . </s> <s> Osa võtab küll hoo maha , palub vabandust , enamik kihutab aga edasi . ” </s> </p>
<p> <s> Üks parm on kuidagi autosse saanud ja tiirutab ringi . </s> <s> Õnneks saame ta aknast välja . </s> </p>
<p> <s> Aga roolijoodikud ? </s> <s> Kes need on ? </s> </p>
<p> <s> Aivar teatab , et napsivendade vanust ei saa kindlalt paika panna , aga on nii 20-50aastased . </s> <s> On olnud ka 60aastasi . </s> <s> Nii mehi kui naisi . </s> </p>
<p> <s> <hi rend="rasvane"> Narkomaanid roolis </hi> </s> </p>
<p> <s> Miks minnakse purjuspäi sõitma ? </s> </p>
<p> <s> Ivo : “ Paljud on sellised , kes ei taju , et on juua täis . </s> <s> On õlle või kaks ära joonud , kuid arvab samas , et on kaine . ” </s> </p>
<p> <s> Aivar : “ Teine asi on see , et oled kusagil piknikul kolm-neli õlut ära joonud , aga ei taha oma autot peokohta jätta , näiteks mere äärde , kuna kardad , et see rüüstatakse ära . ” </s> </p>
<p> <s> Kui tihti te narkojoobes juhte tabate ? </s> </p>
<p> <s> Aivar : “ Aeg-ajalt tuleb ka neid ette . </s> <s> Narkojoobes juhid on isegi hullemad kui alkoholi tarvitanud . ” </s> </p>
<p> <s> Sõidame ja sõidame . </s> <s> Kiirusemõõtja piiksub . </s> <s> Üks sõidab 108 km/h . </s> <s> Järgmised 101 ja 109 km/h . </s> </p>
<p> <s> Otsustame , et jääme nüüd tee äärde seisma . </s> <s> Pikk sirge , siin oleks küll hea kihutada . </s> </p>
<p> <s> Meist sõidetakse viuh ja viuh mööda . </s> <s> Lubatud on 90 km/h . </s> <s> Enamik sõidab piiri peal . </s> <s> Üks võtab juba kaugelt hoo maha , küllap märkas tuttavat autot . </s> </p>
<p> <s> <hi rend="rasvane"> Olematu möödasõit </hi> </s> </p>
<p> <s> Tuleb üks Peugeot 206 , kiirus 113 km/h . </s> <s> Nii et 23 üle ja sellega võetakse juba rajalt maha . </s> </p>
<p> <s> Ivo teeb kärmed liigutused : võtab turvavöö pealt ära ja hüppab autost välja ja peatab kihutaja . </s> <s> Sõiduk jääb seisma . </s> </p>
<p> <s> Ivo küsib juhilt dokumente näha . </s> <s> Saab . </s> <s> Kihutaja püüab valega , vabandab , et tegi rekast möödasõitu , tegelikult ei olnud tal kedagi ees . </s> </p>
<p> <s> Hetke pärast kargab meie autost välja Aivar ja hüüab üle tee : “ Kuule , see Audi tuleb 120ga . </s> <s> Võtame rajalt maha ! ” </s> </p>
<p> <s> Ivo peatab ka tumedate klaasidega Audi A6 Quattro . </s> <s> Teised autod vuhisevad muudkui mööda . </s> </p>
<p> <s> See esimene kihutaja , Peugeoti juht , Vahur nimeks , tuleb politseiautosse . </s> <s> Ta on rahulik . </s> <s> Väljas tuleb hoovihma . </s> </p>
<p> <s> Ivo uurib Vahuri dokumente . </s> </p>
<p> <s> Ivo : “ On teil enne ka rikkumisi olnud ? ” </s> </p>
<p> <s> Vahur : “ Joobes vahelejäämine . ” </s> </p>
<p> <s> “ Ammu või ? ” </s> </p>
<p> <s> “ Aasta alguses , einoh , varakevadel ikka . ” </s> </p>
<p> <s> “ Kus te töötate ? ” </s> </p>
<p> <s> “ Olen töötu . ” </s> </p>
<p> <s> “ Ja elate Raplas ? ” </s> </p>
<p> <s> “ Raplas jah . ” </s> </p>
<p> <s> Ivo täidab pabereid , järgneb tavapärane protseduur nagu sellistel puhkudel ikka . </s> <s> Allkirjad siia-tänna . </s> <s> Koostab rahatrahviotsuse , 300 krooni . </s> </p>
<p> <s> Vahur paneb ukse vaikselt kinni , läheb üle tee tagasi oma auto juurde ja jätkab sõitu . </s> </p>
<p> <s> Järgmisena istub politseiautosse Audi juht , Herkki nimeks . </s> <s> Ta võiks eelmisele kihutajale poja eest olla . </s> </p>
<p> <s> Herkki on ilmselgelt närvis . </s> <s> Ütleb kohe , et ilma tema loata ei tule mingit reportaaži ega pildistamist . </s> <s> Ta hoiab käes pisikest mobiiltelefoni , näpib seda . </s> <s> Tal on seljas lumivalge särk . </s> </p>
<p> <s> Aivar : “ Kus noorjuht elab ? ” </s> </p>
<p> <s> Herkki : “ Pärnus . ” </s> </p>
<p> <s> “ Töökoht ? ” </s> </p>
<p> <s> “ Ei tööta . ” </s> </p>
<p> <s> “ Tumedate klaaside pärast ei ole veel ettekirjutusi tehtud ? ” </s> </p>
<p> <s> “ Ei ole . ” </s> </p>
<p> <s> “ Ma ei hakka praegu aparaati välja võtma , aga normis need küll ei ole . ” </s> </p>
<p> <s> Herkki ei taha öelda , miks oli vaja sõita 30 km/h lubatust kiiremini . </s> </p>
<p> <s> <hi rend="rasvane"> Tahab nugade peale minna </hi> </s> </p>
<p> <s> Aivar uurib dokumente - kohustuslik paberitöö . </s> <s> Autoaken on lahti , vihma tibutab sisse . </s> </p>
<p> <s> Herkki : “ Ärge neid pabereid märjaks tehke . ” </s> </p>
<p> <s> Aivar : “ Ärge muretsege , ei tee . ” </s> <s> Aivar paneb akna kinni . </s> </p>
<p> <s> Hetkeline vaikus . </s> </p>
<p> <s> Herkki ei saa rahu , küsib : “ Aga kus see minu kiirus teil näha on ? ” </s> </p>
<p> <s> Aivar : “ Mida ? ” </s> </p>
<p> <s> “ Kus see minu kiirus näha on ? ” </s> </p>
<p> <s> “ Vaata , see aparaat näitab . ” </s> </p>
<p> <s> “ Nii võib ju öelda , et mu kiirus oli 150. ” </s> </p>
<p> <s> “ Siis ma oleksin öelnud , et 150. ” </s> </p>
<p> <s> Pinge kasvab . </s> </p>
<p> <s> Herkkile ei meeldi , et fotograaf tema autot pildistas . </s> </p>
<p> <s> “ Ma ei taha , et minu auto pilt ilmuks kusagil . ” </s> </p>
<p> <s> Ivo : “ Vaadake , igaüks võib pildistada . </s> <s> Keegi ei keela . </s> <s> Kui teie nägu ja auto numbrit ei ole pildil näha , pole teil millegi üle protesteerida . </s> <s> Autosid on ju tuhandeid , ja keegi ei ütle , et just see on teie auto . ” </s> </p>
<p> <s> “ Ah et võib kohe igatpidi ? </s> <s> Äkki võiks siis veel kolm kaadrit teha . ” </s> </p>
<p> <s> Vestlusse sekkub Aivar . </s> </p>
<p> <s> “ Kui te tahate nugade peale minna , siis me võtame aparaadi välja ja mõõdame teie tumedad autoklaasid ära . </s> <s> Ma tean juba , et need ei vasta normile . </s> <s> Me laseme teil esiklaasi maha võtta . ” </s> </p>
<p> <s> Ivo teeb jälle kärmed liigutused , hüppab autost välja , pagasnikust mõõteriista tooma . </s> </p>
<p> <s> Herkkil on vesi ahjus : “ Ma ei vaidle millegi üle , sorry . </s> <s> Ma palun . </s> <s> Tegelikult ka . </s> <s> Mul on Pärnusse kiire ja ... </s> <s> Teeme nii , et rohkem enam midagi ei toimu . </s> <s> Las läheb see pilt kuhu iganes . </s> <s> Ma ei protesteeri millegi üle . </s> <s> Palun vabandust oma käitumise pärast . ” </s> </p>
<p> <s> Hetk vaikust . </s> <s> Ivo ei hakka mõõtma . </s> </p>
<p> <s> Aivar lõpetab paberitöö . </s> <s> Ta pöördub Herkki poole : “ Edu teile , võtke natuke maha ja jõuate ka Pärnusse kohale . </s> <s> Kõike paremat . ” </s> </p>
<p> <s> Herkki sõidab ära , meie samuti , aga teises suunas . </s> </p>
<p> <s> Aivar räägib sõidu ajal , et Herkki sai haldusõigusrikkumise protokolli ja ta peab minema Pärnu politseisse rikkumisarutelule . </s> <s> Siis selgub karistus . </s> </p>
<p> <s> Tee ääres seisab üks mees ja hääletab . </s> <s> Sõidame rahulikult edasi . </s> </p>
<p> <s> <hi rend="rasvane"> Naine sünnitab kolmandat korda </hi> </s> </p>
<p> <s> Miks kiirustatakse , kuhu küll kiiret on ? </s> </p>
<p> <s> Aivar : “ Kui keegi vahele jääb , hakkab tal tööle kaitserefleks . </s> <s> Otsitakse vabandusi . </s> <s> Küll on vaja jõuda praamile , küll lõhkesid veetorud , küll on vaja kihutada , et saunalina aknast välja lehvides ära kuivaks . ” </s> </p>
<p> <s> Oli üks juhtum . </s> <s> Mees sõitis 140ga , põhjuseks : naine sünnitab . </s> <s> Tõesti , naine istus autos , suur kõht ees . </s> </p>
<p> <s> Ivo : “ Lubasime edasi minna , et sõitku siis ruttu haiglasse . ” </s> </p>
<p> <s> Möödus mitu nädalat . </s> <s> Seesama mees jäi uuesti vahele , siis sõitis üksinda ja kiirus oli juba 160. </s> </p>
<p> <s> Ivo : “ Ta ei tundnud mind ära ja ütles , et naine sünnitab . </s> <s> Mis ? </s> <s> Jälle sünnitab ? ” </s> </p>
<p> <s> Möödus paar kuud . </s> <s> Sama mees jäi jälle kiiruseületamisega vahele , otsis seegi kord vabandusi , ei läinud läbi . </s> </p>
<p> <s> Ivo : “ Enamikel juhtudel valetatakse nahaalselt suud ja silmad täis . </s> <s> Täitsa jube , kuidas valetatakse . ” </s> </p>
<p> <s> Samas on ka neid , kes ütlevad kohe , eksisin ja olen süüdi . </s> </p>
<p> <s> Oleme tagasi Sauel Harju politsei maja ees , kust alustasime . </s> </p>
<p> <s> Millega see kihutamine , purjuspäi sõitmine ükskord lõppeda võib ? </s> </p>
<p> <s> Aivar : “ Ma ei kujuta ette , millega . </s> <s> Minu arvates ei lõpe veel niipea . </s> <s> Lasku politseinikke rohkem lahti , siis ei lõpe kunagi . ” </s> </p>
<p> <s> <hi rend="rasvane"> Liiklusoperatsiooni eesmärk ja senised tulemused </hi> </s> </p>
<p> <s> • Kõik politseiasutused osalevad 15. juulist </s> </p>
<p> <s> 10. augustini suures liiklusoperatsioonis , et ohjeldada hooletuks muutunud autojuhte . </s> </p>
<p> <s> • Operatsiooni käigus teeb politsei kombineeritud kontrolli nii joobes autojuhtidele kui ka jalgratturitele , pöörates erilist tähelepanu piirkiiruse ületajatele . </s> </p>
<p> <s> • Politseiameti politseipeadirektori asetäitja Jüri Merits on öelnud , et operatsiooni tingis viimasel ajal suurenenud roolijoodikute ja inimohvritega lõppenud autoõnnetuste arv . </s> </p>
<p> <s> • Merits lubas , et seaduserikkujatele määratakse karmim karistus , sest ei saa lubada olukorda , kus mõne päeva jooksul toimub tosin inimohvritega lõppenud liiklusõnnetust , mille põhjustavad joobes juhid . </s> </p>
<p> <s> • Pühapäeva õhtuks oli tabatud 581 joobes sõidukijuhti , sh 48 jalgratturit või mopeedijuhti . </s> <s> Tabatud on ka 1780 lubatust kiiremini sõitjat . </s> </p>
<p> <s> • Ainuüksi eelmisel nädalavahetusel 26.-28. juulini tabasid korravalvurid 196 joobes juhti . </s> <s> Lubatud piirkiiruse vähemalt 20 km/h võrra ületajaid tabati 731. </s> </p>
<p> <s> • Haldusõiguserikkumiste seadustik näeb mootorsõiduki joobeseisundis juhtimise eest ette kuni 9000 krooni rahatrahvi , juhtimisõiguse äravõtmise kuni kaheks aastaks või haldusaresti kuni 15 ööpäevaks . </s> <s> Lubatud piirkiiruse ületamise eest saab karistada rahatrahviga kuni 9000 krooni või juhtimisõiguse äravõtmisega kuni kuueks kuuks . </s> </p>
<p> <s> <hi rend="kaldkiri"> Allikas : politseiamet </hi> </s> </p>
<p> <s> <hi rend="rasvane"> Kolm rängimat õnnetust juulis </hi> </s> </p>
<p> <s> • 29. juulil kella 2 paiku juhtus liiklusõnnetus Lääne-Virumaal Rägavere vallas Sämi-Sonda-Kiviõli maantee 11. kilomeetril , kus Kristina </s> </p>
<p> <s> ( s 1977 ) juhitud Opel Ascona kaldus vastassuunavööndisse ja põrkas seal kokku vastutuleva Opel Asconaga , mida juhtis Ando ( 1978 ) , ja seejärel mahtuniversaaliga KIA Carnival , mida juhtis Guno ( 1968 ) . </s> </p>
<p> <s> Liiklusõnnetuse tagajärjel said vigastada Kristina , kes viidi Jõhvi haiglasse ja KIAt juhtinud Guno . </s> <s> Hukkusid Kristina juhitud Opelis viibinud neli kaassõitjat . </s> </p>
<p> <s> • 14. juulil kella 12 paiku juhtus liiklusõnnetus Lääne-Virumaal Viru-Nigula vallas Põdruse-Kunda-Pada maantee 18. kilomeetril , kus Audi 80 juht Mart ( 1943 ) , sooritades vasakpööret , ei lasknud läbi vastutulevat sõiduautot Audi 80 , mida juhtis Veljo ( 1960 ) . </s> </p>
<p> <s> Liiklusõnnetuse tagajärjel hukkusid vasakpööret sooritanud Audi juht ja autos viibinud kolm kaassõitjat . </s> <s> Vigastada said vastutuleva Audi juht , kes toimetati Mustamäe haiglasse ja kaks kaassõitjat , kes toimetati Rakvere haiglasse . </s> </p>
<p> <s> • 14. juulil kella 16.30 ajal juhtus liiklusõnnetus Ida-Virumaal Jõhvi-Tartu maantee 19. kilomeetril , kus Volkswagen Transporter , mida juhtis alkoholijoobes Igor ( 1964 ) , sooritas möödasõitu ees liikunud sõiduautost VAZ 2103 , mida juhtis Aleksei ( 1974 ) ja põrkas Aleksei juhitud autoga külge pidi kokku . </s> <s> Kokkupõrke tagajärjel kaotas VAZ juhitavuse , sõitis kraavi ja rullus üle katuse . </s> </p>
<p> <s> Õnnetuses sai vigastada VAZi kaasreisija Denis ( 1999 ) , kes suri haiglas . </s> </p>
<p> <s> <hi rend="kaldkiri"> Allikas : politseiamet </hi> </s> </p>
<p> <s> <hi rend="rasvane"> Ekskomissar : Inimelu ei maksa midagi </hi> </s> </p>
<p> <s> Kõne ühte suvilasse Paide lähedal Viraksaares . </s> </p>
<p> <s> “ Teate , see ajab mul harja punaseks . ” </s> <s> Nii ütleb liikluse kohta Matti Orumaa ( 63 ) , Järva politsei endine patrulli- ja liiklusjärelevalve komissar . </s> </p>
<p> <s> 35 aastat Järvamaal liiklusega tegelnud Orumaa on nüüd pensionär . </s> <s> Tema päev algab Vikerraadio hommikuste liiklusteadetega . </s> <s> Närveerides kuulab , mis juhtunud on , mis õnnetused . </s> <s> Jube hakkab . </s> </p>
<p> <s> “ Meie juhid sõidavad eilsetel teedel ja homsetel autodel , millele juhid pole järele jõudnud . ” </s> <s> Nii ütles kord üks sõiduõpetaja Orumaale ja see on tal siiani meeles . </s> </p>
<p> <s> Orumaa ise enam Tallinna sõita ei julge . </s> <s> “ Kui sai politseivärvides autoga sõidetud , siis veel austati , ” meenutab endine komissar , “ aga eravärvides autost sõidetakse lihtsalt üle . ” </s> </p>
<p> <s> Miks sõidetakse purjuspäi ? </s> </p>
<p> <s> “ Jään vastuse võlgu . ” </s> <s> Orumaa ütleb , et eluaeg on purjuspäi sõidetud , nüüd aga rohkem . </s> <s> “ Patrulle on vähe ja joomine on kasvanud . ” </s> </p>
<p> <s> “ Olukord halvenes märgatavalt siis , kui kolm aastat tagasi kaotati trassiteenistus . </s> <s> See hakkas igaühele naha peale , ei tehtud vahet , kes minister , kes traktorist . </s> <s> Kellelegi ei antud armu , ” kinnitab Orumaa . </s> </p>
<p> <s> Kellele teie trahvi tegite ? </s> </p>
<p> <s> Nimesid ta ei nimeta , aga kord sai trahvitud ka siseministrit . </s> </p>
<p> <s> Robert Lepiksoni ? </s> </p>
<p> <s> “ Ei , Lepikson see ei olnud . ” </s> </p>
<p> <s> Orumaa jätkab : “ Liikluspolitsei peab olema ! </s> <s> Ma ei taha kedagi maha teha , aga konstaabel ei jõua igale poole , ei suuda lihtsalt . ” </s> </p>
<p> <s> Ta räägib , et ka Rootsis kaotati liikluspolitsei ära , kuid nüüd on see taastatud , sest teisiti enam ei saanud - see on vajalik . </s> </p>
<p> <s> Praegu on eraldi liikluspolitsei vaid Tallinnas . </s> <s> Orumaa küsib , et kui liikluspolitsei üle Eesti taastada , siis kust need inimesed võetakse ? </s> <s> Politseis on ju suur kaadrinappus . </s> </p>
<p> <s> “ Ma ei taha kellelegi halba soovida , aga enne asi ei parane , kui midagi suurt ei juhtu , ehkki juhtunud on juba küll ja küll - inimelu ei maksa meil midagi . ” </s> </p>
<p> <s> Orumaa loodab siiski , et olukord teedel läheb paremaks . </s> <s> Ehk kunagi . </s> </p></div3>
        </div2>
        <div2 type="rubriik">
          <head> Uudised </head>
          <div3 type="artikkel"><head> Nädala uba </head>
<p> <s> <hi rend="kaldkiri"> 01.08.2002 </hi> </s> </p>
<p> <s> <hi rend="rasvane"> Rekordarv abielusid </hi> </s> </p>
<p> <s> Tänavu esimesel poolaastal sõlmiti Eestis viimaste aastate sama ajavahemiku rekordarv abielusid . </s> <s> Lahutusi aga registreeriti vähem kui viimase kahe aasta samal ajal. </s> </p>
<p> <s> Selle aasta esimese kuue kuu jooksul sõlmiti 2339 abielu . </s> <s> Mullu abiellus samal ajavahemikul 2223 paari . </s> </p>
<p> <s> Kõige enam sõlmiti abielusid juunis , seda viimasel neljal aastal . </s> <s> Tänavu juunis astus abiellu 730 paari . </s> </p>
<p> <s> Lahutusi registreeriti selle aasta esimese kuue kuu jooksul 1503. </s> <s> Sel aastal oli lahutajaid kõige enam mais , kui registreeriti 290 lahutust . </s> </p>
<p> <s> <hi rend="rasvane"> Tallinna perekonnaseisuameti juhataja asetäitja Gerda Amann : </hi> Üle poolte abieludest registreeritakse Tallinnas . </s> <s> Paljud mujalt tulnud inimesed ilmselt elavad , töötavad ja sõlmivad ka abielu siin . </s> <s> Põhiliselt on abiellujad 20-30aastased . </s> <s> Suvekuudel on kõige rohkem abiellumisi , siis on meil kasutusel kaks saali . </s> </p>
<p> <s> <hi rend="rasvane"> Lastelaagrid surve all </hi> </s> </p>
<p> <s> Uuest aastast kehtima hakkav toiduseadus ähvardab jätta 31 tegevusloaga lastelaagrist alles vaid ühe , sest tervisekaitse väitel ei vasta ülejäänud nõuetele . </s> </p>
<p> <s> Ainsana vastab nõuetele Kloogaranna rahvusvaheline noortelaager , mis on lõviosa rahast saanud Soomest . </s> <s> Kuid ka selle laagri direktori Toomas Ponkini arvates võiks riigi toetus laagritele olla suurem ja nõuded leebemad . </s> </p>
<p> <s> Peaminister Siim Kallas soovitas lapsevanematel enne oma lapse suvelaagrisse panemist veenduda , et sellel on tegevusluba . </s> <s> Tema sõnul kontrollitakse tegevusloaga suvelaagreid tõhusalt ja igasugused rikkumised on välistatud . </s> </p>
<p> <s> <hi rend="rasvane"> Tallinna tervisekaitsetalituse asedirektor ja Harjumaa osakonna juhataja Rein Rannamäe : </hi> Kui näpuga seadustes järge ajada , siis ei saaks ükski lastelaager peale Kloogaranna järgmisel suvel uksi avada . </s> </p>
<p> <s> On ebaõiglane , et seadus kehtib aasta ringi tegutsevale toitlustusettevõttele ja paar kuud tegutsevale lastelaagrile ühtviisi . </s> <s> Loomulikult peab olema pesemisvõimalus , märgade riiete kuivatamise võimalus , joogivesi ja söömine , kuid nõudeid , mida uus seadus esitab näiteks toiduplokile , laagrid täita ei suuda . </s> </p>
<p> <s> Me võime teha lehekülgede viisi ettekirjutusi ja kui laager neid täidab , tuleb raha lapsevanemate taskust . </s> </p>
<p> <s> <hi rend="rasvane"> Treppoja laagri perenaine Tiiu Pramann : </hi> Ma ei arva , et kõik peaks olema euro- ja haiglatasemel . </s> <s> Soome lastelaagrites pesevad lapsed õues kraani all oma kruusi ja lusika ning panevad padja alla , süüakse värskes õhus . </s> </p>
<p> <s> <hi rend="rasvane"> Ohtlik staadion </hi> </s> </p>
<p> <s> Tallinna linnavalitsuse ehituskontroll leidis esmaspäeval , et Lilleküla staadion on pealtvaatajatele ohtlik ning andis jalgpalliklubile FC Flora puuduste kõrvaldamiseks aega kaks nädalat . </s> </p>
<p> <s> Ettekirjutustes nõutakse pealtvaatajate ohutuse tagamiseks tribüünide väliskoridoridele lisapiirete ehitamist ning staadioni kõrval turritavate teraskonstruktsioonide katmist ja märgistamist . </s> </p>
<p> <s> Et pealtvaatajad saaksid 21. augustil Lilleküla staadionil Eesti-Moldova jalgpallimatši jälgida , peab Flora esitama 15. augustiks varikatuse konstruktsioonide teostusekspertiisi . </s> </p>
<p> <s> Kui selleks ajaks pole puudused kõrvaldatud , võib Tallinna säästva arengu ja planeerimise ameti ehituskontrolli osakonna juhataja Tõnis Kurriku sõnul keelata publiku sissepääsu staadionile . </s> </p>
<p> <s> 15. augustini saavad jalgpallisõbrad Lilleküla staadionil pallimängu vaatamas käia , sest linnavalitsuse ettekirjutus seda ei keela . </s> </p>
<p> <s> <hi rend="rasvane"> Jalgpalliasjatundja Margus Luik : </hi> Mujal maailmas lastakse publikut samas seisukorras staadionidele ja sellest ei tohiks teha probleemi ka Eestis . </s> <s> Staadion on toiminud üle aasta ja selle aja jooksul ei ole seal mingeid probleeme pealtvaatajate turvalisust kaitsvate piiretega olnud . </s> <s> ( EPL ) </s> </p>
<p> <s> <hi rend="rasvane"> Kergejõustiklased tõttavad EMile </hi> </s> </p>
<p> <s> Kergejõustikusõpradel on taas põhjust pöidlad pihku suruda . </s> <s> Teisipäeval algavale kergejõustiku EMile sõidavad mitmevõistlejad Erki Nool ja Larissa Netšeporuk , kettaheitjad Eha Rünne , Gerd Kanter ja Aleksander Tammert , tõkkesprinter Mirjam Liimask , maratoonarid Pavel Loskutov , Jane Salumäe ja Markus Pirksaar , kolmikhüppaja Lauri Leis , odaviskajad Jana Trakmann ja Andrus Värnik ning teatejooksjad Argo Golberg , Henri Sool , Maidu Laht ja Martin Vihmann . </s> </p>
<p> <s> Eestlaste ootused tõstis kõrgele kettaheitja Gerd Kanter , kes tegi reedel Tartus Balti matšil isikliku tippmargi 66,31 ja alistas Eesti kettaheiterekordi valdaja Aleksander Tammerti . </s> <s> Eesti tippnäiduga 40,05 pääses Euroopa meistrivõistlustele teatemeeskond . </s> </p>
<p> <s> <hi rend="rasvane"> Eesti kergejõustikuliidu peasekretär Peeter Tishler : </hi> Nii suure EMi-võistkonnaga on Eesti varem väljas olnud vaid Helsingis 1994. </s> <s> Loodame kahte medalit , Noolelt ja kettaheitjatelt . </s> <s> Eks näe , mida meie maratoonarid teevad . </s> <s> Pavel Loskutov on heas vormis ja Musta Mandri jooksjaid Münchenis pole . </s> </p>
<p> <s> <hi rend="rasvane"> Suleti energeetika peatükk </hi> </s> </p>
<p> <s> Esmaspäeval toimus Brüsselis Eesti ja Euroopa Liidu liitumisläbirääkimiste 18. voor , kus suleti energeetika peatükk . </s> </p>
<p> <s> Eesti leppis ELiga kokku üleminekuperioodi elektrituru järkjärguliseks avamiseks aastani 2012. </s> <s> Lepiti kokku ka üleminekukorralduses , mille esimeses etapis jätkab Eesti praeguse turu avatuse määraga 10% . </s> </p>
<p> <s> Aastaks 2009 avab Eesti 35% elektriturust ning turu täieliku avamiseni jõuab Eesti 2012. aasta lõpuks . </s> </p>
<p> <s> Läbirääkimised energeetika peatükis algasid novembris 1999 ja on kestnud peaaegu kolm aastat . </s> <s> Energeetika on olnud üks läbirääkimisteemadest , kus Eestil on tulnud koos Euroopa Komisjoniga otsida lahendusi ainult Eestile omastele probleemidele - ELis vähetuntud põlevkivi kasutamisele . </s> </p></div3>
          <div3 type="artikkel"><head> Saaremaal jahvatab veski tuulest elektrit </head>
<p> <s> <hi rend="kaldkiri"> 01.08.2002 <bibl> <author> Merike Pitk </author> </bibl> </hi> </s> </p>
<p> <s> <hi rend="rasvane"> Sõrves hakkas tööle Eesti teine elektrituulik , mille võimsusest jätkub tuhatkonnale perele </hi> </s> </p>
<p> <s> Teisipäeval käivitus Saaremaal Sõrve poolsaare otsas Sääre külas 225kilovatise võimsusega tuulegeneraator . </s> <s> Seni on jahvatanud Eestis ainsana tuulest elektrit üks väiksema võimsusega generaator Hiiumaal Tahkuna poolsaarel . </s> </p>
<p> <s> “ Paberite ajamine võttis aega kaks ja pool aastat , vundamendi ehitus viis päeva , tuuliku ülespanek kaks päeva , ” kirjeldab OÜ Meritreid omanik ja tegevjuht Kaido Schmidt pikka asjaajamist . </s> <s> <hi rend="rasvane"> Tuul puhub , arvuti juhib </hi> </s> </p>
<p> <s> 3,5 miljonit krooni maksnud investeeringut aitas osaliselt katta Hansa Liising . </s> <s> Tuuliku aastased hoolduskulud on omaniku hinnangul mõnikümmend tuhat krooni . </s> </p>
<p> <s> 55 m kõrgune ja 27m tiivikuläbimõõduga tuulik peaks Schmidti sõnul aastas tootma umbes 750 000 kWh ehk rahuldama tuhatkonna pere elektrivajaduse . </s> </p>
<p> <s> Et arvuti abil juhitav tuulik liikuma hakkaks , peab tuule kiirus olema 4 m/s . </s> <s> Sõrves on see aastas keskmiselt 7 m/s mõõdetuna kümne meetri kõrguselt . </s> <s> Teisipäeval puhuski 55 meetri kõrguse tuuliku mastis tuul 7 m/s . </s> </p>
<p> <s> Põhiosa tuuleenergiast toodetakse augusti lõpust aprillini . </s> <s> “ Sel ajal tarbitakse ka elektrit poole rohkem kui suvel , ” ütles Schmidt . </s> </p>
<p> <s> Ettevõtmise õnnestumise korral on mehel plaanis püstitada Sõrve veel kaks elektrituulikut . </s> <s> Samuti on Schmidtil kavas paigaldada Muhusse neli täiesti uut elektrituulikut . </s> <s> “ Tuule poolest oleks Sõrves võimsust sadu megavatte , aga elektriliinid on siin nõrgukesed , ” ütles Schmidt . </s> </p>
<p> <s> Elektrituulik on oma alajaama kaudu ühendatud Eesti Energia elektrivõrguga . </s> </p>
<p> <s> Huvi tuulejõujaamade vastu sai seni põhiliselt kompressorite müügi ja tehnohooldusega tegeleva perefirma Meritreid omanikul Schmidtil alguse Taanist . </s> </p>
<p> <s> “ Mul on seal head sidemed mitme suure tuulegeneraatori tootjaga , ” kõneles ta . </s> <s> Ka Sõrve tuulik oli enne üleval Taanis . </s> <s> “ Seal ei ole enam maad , kuhu tuulegeneraatoreid paigaldada , seepärast võetakse vanad maha ja pannakse uued võimsamad asemele , ” rääkis ta . </s> </p>
<p> <s> Schmidti arvates tuleks ka Eestis minna taanlaste eeskujul rohkem üle tuulest elektrienergia tootmisele . </s> </p>
<p> <s> “ Ma ei usu , et põlevkivist on elektrit odavam toota , sest keegi pole välja arvestanud Narva elektrijaamade põhjustatud kahju loodusele , ja kas seda saabki rahaliselt hinnata . </s> <s> Kui me tahame säilitada tulevastele põlvedele elamisväärset keskkonda ja terveid lapsi , siis usun , et iga Eesti pere on nõus maksma elektri eest kuus ka sada krooni rohkem , kui tuulest saab keskkonda säästvamat elektrit , ” arutles Kaido Schmidt . </s> </p>
<p> <s> Schmidt saab iga päev mitu telefonikõnet inimestelt , kes tahavad hakata ka ise tuulest elektrit tootma , vähemalt oma koduses majapidamises . </s> <s> Nad küsivad , kust osta elektrituulikut . </s> </p>
<p> <s> Kui palju Eestisse tuulejõujaamu tekib , sõltub Schmidti sõnul siiski sellest , kas uus elektrituruseadus , mida Riigikogu peatselt menetlema hakkab , soodustab alternatiivenergia tootmist . </s> </p>
<p> <s> Ehkki Eestis on plaanis rajada tuulepargid Virtsu lähedale ning panna tuulegeneraatoreid mujalegi , ei usu majandusministeeriumi energiasäästu ja taastuvenergia talituse juhataja Madis Laaniste tuuleenergeetika jõulisse arengusse lähiajal . </s> </p>
<p> <s> “ See jääb ikkagi üksikute pilootprojektide tasemele , ” ütles ta . </s> <s> “ Eesti elanike ja riigi võimalused taastuvenergiat tugevalt toetada on võrdlemisi napid . ” </s> </p>
<p> <s> <hi rend="rasvane"> Vältimatu põlevkivi </hi> </s> </p>
<p> <s> Ka ei säästa Laaniste sõnul üksikute elektrituulikute kasutamine keskkonda veel oluliselt . </s> <s> Kuna isegi massiline elektrituulikute ehitamine ei suudaks katta Eesti vajadust elektrienergia järele , on Laaniste sõnul põlevkivil baseeruvaisse Narva jaamadesse investeerimine vältimatu , seda nii efektiivsuse kui karmistunud keskkonnanõuete tõttu . </s> <s> “ See tagab , et Eestis elekter olemas on , ” ütles Laaniste . </s> </p></div3>
        </div2>
        <div2 type="rubriik">
          <head> Turg </head>
          <div3 type="artikkel"><head> Algab hapukurgiaeg </head>
<p> <s> <hi rend="kaldkiri"> 31.07.2002 </hi> </s> </p>
<p> <s> Hapukurki valmistatakse väiksemas koguses kogu suve jooksul . </s> <s> Õige hooaeg algab siis , kui hind põrandast allapoole kukub . </s> <s> Nädalavahetusel sai Pärnus hapukurgitoorme kätte hinnaga 2-5 kr/kg . </s> <s> Enam levinud on siiski hind 4-5 krooni . </s> </p>
<p> <s> Kui kuumad ilmad jätkuvad , on augusti algul lootust kurgid kätte saada veelgi odavamalt . </s> <s> Tavaliselt kestab soodushind augusti keskpaigani , kuumade ilmade jätkudes kauemgi . </s> <s> Arvestades meie muutlikke ilmu , ei tasu sellele loota , vaid tuleks kohe tegutsema hakata . </s> </p>
<p> <s> Tomatid hinnaga 6-8 kr/kg on suvituslinnas Tallinna omadest pea poolteist korda odavamad . </s> <s> Arvestades suurt kogust sisseveetud importtomateid , on mitmel pool Tallinnas ja Pärnus veel näha ka tomateid hinnaga 10-13 kr/kg . </s> </p>
<p> <s> Suuremat kogust kurki , tomatit ja paprikat tasub Tallinnas konserveerimiseks osta Keskturult , Pärnus Vanalt turult . </s> <s> Tallinnas Nõmmel on hinnad kõrgemad . </s> </p>
<p> <s> Seevastu kartul hinnaga 2-5 kr/kg on mõlemas linnas võrdne . </s> <s> Pärnus tunduvad kõik kartulid olevat kodumaist päritolu , Tallinnas on liikvel ka tuhkhalle Hollandi mugulaid . </s> </p>
<p> <s> Vahepeal kiiresti odavnenud peakapsas püsib nüüd 2-3 kr/kg tasemel . </s> <s> Seevastu lillkapsas on Tallinnas odavnenud 13 ja Pärnus 11 krooni tasemeni . </s> </p>
<p> <s> Marju on suvituslinnas harjumatult vähe , kuid hind ometi Tallinna omadest madalam . </s> <s> Punased sõstrad hinnaga 6 kr/kg on üle kolmandiku odavamad . </s> <s> Vaarikas hinnaga 35 ja mustikas 20 kr/kg on vastavalt viiendik ja kümnendik odavamad kui Tallinnas . </s> </p>
<p> <s> Kukeseened on aga kahe linna võrdluses kõige odavamad Nõmme turul , kus neid pakuti esmaspäeval koguni 80-90 kr/kg . </s> <s> Mujal turgudel jääb kukeseene hind 100 ja 120 krooni vahele . </s> <s> Türgi uba maksab Pärnus 16-22 ja Tallinnas 30-35 kr/kg . </s> </p>
<p> <s> <hi rend="rasvane"> Jaan Räni </hi> </s> </p></div3>
        </div2>
        <div2 type="rubriik">
          <head> Juhtkiri </head>
          <div3 type="artikkel"><head> Vastuhakk tasus jälle ära </head>
<p> <s> <hi rend="kaldkiri"> 01.08.2002 </hi> </s> </p>
<p> <s> Vastumeelselt , aga kindlalt alistus Kallase-Savisaare valitsusliit teisipäeval üksmeelsele avalikule survele ning lõi käega valimisliitude keelamisele selle sügise kohalikel valimistel . </s> </p>
<p> <s> See oli suur võit kohalikele parteitutele aktivistidele , kes ei pea nüüd sunniviisiliselt ja ülepeakaela mõne parteiga valimisteks ühte heitma . </s> <s> Vähemalt mitte veel sel korral . </s> </p>
<p> <s> Ent see ei olnud sugugi praeguste võimuparteide häbistav kaotus , vaid pigem leppimine tõega , et nii vägisi ei saa selliseid asju teha . </s> <s> Rumal oleks olnud nende poolt iga hinna eest punnida oma tahtmist ja riskida hiljem palju suuremate kaotustega . </s> </p>
<p> <s> Kui lisame siia paari viimase aasta kogemused - eduka üldrahvaliku võitluse NRG-tehingu vastu , reisirongiliikluse vähemalt osalise taastamise üldsuse survel või valitsuse valdade sundliitmise plaanist loobuma sundimise ning teatud mõttes ka mulluste presidendivalimiste kujunemise protesti näitamiseks - , siis järeldus tuleb üks : tasub küll kodanikel riigivõimule vastu hakata , kui vaja , ning see võib viia olulise eduni . </s> <s> Eesti on väike ja ka näiliselt nii külma kõhuga poliitikud peavad sellega arvestama . </s> </p>
<p> <s> Muidugi oli antud juhul määrava tähtsusega õiguskantsleri protest ja riigikohtu otsus , mis valimisliite keelava seaduse põhiseadusega vastuolus olevaks kuulutas . </s> <s> Ilma nende sammudeta poleks üldine pahameel leidnud praktilist väljundit . </s> </p>
<p> <s> Aga teisalt võib ka küsida , kas oleks üldse õiguskantsler hakanud selle seaduse vaidlustamisega tegelema , kui ühiskonnas poleks käärinud selline pahameel . </s> </p>
<p> <s> Ja kas oleks riigikohus formuleerinud otsuse valimisliitude kaotamise ebasobivusest praeguses ühiskondlikus olustikus , kui see olustik olnuks suviselt vaikne ja ükskõikne ? </s> <s> Vaevalt küll . </s> </p>
<p> <s> Ei saa ka uskuda opositsioonierakondade puhul , nagu oleks nemad kogu aeg valimisliite õigeks pidanud . </s> <s> Pigem said nad lihtsalt natuke varem aru , et praegu tasub olla sellel poolel . </s> <s> Ning ka presidendi kindel seisukoht valimisliitude toetamisel kujunes alles üsna hiljuti välja . </s> </p>
<p> <s> Edaspidiseks tasub aga tähele panna , et saavutatud võit on ikkagi vaid tähtajaline - järgmise korrani . </s> <s> Võitlus jätkub . </s> </p></div3>
        </div2>
        <div2 type="rubriik">
          <head> Arvamus </head>
          <div3 type="artikkel"><head> Dzinn lahti </head>
<p> <s> <hi rend="kaldkiri"> 01.08.2002 </hi> </s> </p>
<p> <s> <hi rend="rasvane"> Veepudeliga ringi käija võib kergesti narkomaani sildi külge saada </hi> </s> </p>
<p> <s> <hi rend="rasvane"> Heiki Raudla , Maamajanduse toimetaja </hi> </s> </p>
<p> <s> Mõte , et varsti tuleb pohmell uuesti ja täie jõhkrusega talle peale , raputas Mardi hetkelisest unest . </s> <s> Tal ei olnud enam palju aega . </s> <s> Ta pidi kiirustama . </s> <s> Peeglist vahtis vastu üsna jube lõust . </s> <s> Ta lasi peopesasse vahtu , seebitas lõua ja kratsis habeme maha . </s> <s> Silma-alune verevalum paistis nüüd justkui veelgi rohkem silma . </s> </p>
<p> <s> Ma ei saa sellest hoolida , mõtles Mart ja püüdis nägu magamistoa peegli ees puudriga ühtlasemaks muuta . </s> <s> Siis võttis ta ühe Kadri huulepulkadest ja värvis huuled . </s> </p>
<p> <s> Need on read Toomas Vindi romaanist “ Kaine kuu ja purjus päike ” , mis räägib viinakuradi küüsi langenud mehe sandist igapäevaelust . </s> </p>
<p> <s> <hi rend="rasvane"> Üleskutse jooma </hi> </s> </p>
<p> <s> Aga ma ei taha rääkida Vindi romaanist , mis meenus mulle üht reklaami nähes . </s> <s> Reklaamil , mis ilmus tänavatele kuu tagasi , on kujutatud kaht noort inimest . </s> </p>
<p> <s> Kui ma õigesti aru saan , on üks neist blond eurolaulik ja võib arvata , et tütarlaste hordide lemmik Tanel Padar , kellel on silmaümbrus lillaks võõbatud ja suunurka säravroosa musijälg vajutatud . </s> </p>
<p> <s> Teine aga roheliste silmade ja kiskjanäoga - näeb välja alaealine - tüdruk-naine , kes agressiivselt sirutab vaataja poole siidripurki ja karjub : “ Pane külma peale ! ” </s> </p>
<p> <s> Nii et kui silm rullis , pane külma peale ! </s> <s> Kui pohmell piinab , rüüpa siidrit ! </s> <s> Ja kui hullule tripile tahad minna või istmiku alla uut neljarattalist ihaled , kogu korke . </s> <s> Sul on üks elu , sa võid selle stiilselt uduse peaga , bokijahil või sassi kammides mööda saata . </s> </p>
<p> <s> Vahel teeb mulle nalja , vahel teeb mind kurvaks , et samal ajal kui ühed meelemürgid on rangelt keelatud ja nendega sahkerdajatele peetakse verist ajujahti , on teistele jäetud roheline tee määrida oma tooteid pähe 24 tundi ööpäevas : nii linnas kui maal , nii noortele kui vanadele . </s> <s> Eeskätt muidugi noortele , teadagi miks . </s> </p>
<p> <s> Televisioon paiskab alkoholireklaami eetrisse õhtutundidel , kui Une-Mati juba mudilaste juures käinud ( ehkki puberteediealiste puhul uneliiv enam ei toimi ) , ent tänavareklaame ei kisu küll keegi päevasel ajal maha . </s> </p>
<p> <s> Ja siiani leidub poode-putkasid ( tean konkreetset näidet Tallinnas ) , kust 14aastane poisike siidri või õlle kätte saab . </s> </p>
<p> <s> Ma ei arva , et seadus narkoärikatele liiga teeb . </s> <s> Ma ei taha tõestada , et kergemad illegaalsed narkootikumid - näiteks kofeiin on legaalne - teevad inimesele vähem kurja kui alkohol , sest ma pole arst , keemik ega bioloog . </s> <s> Ma ei ürita ka karsklase moraali lugeda , sest ma pole karsklane : vahel joon mõne õlle , aeg-ajalt trimpan veini . </s> </p>
<p> <s> Mind häirib see , et ajal kui kostab nutt ja hala Eesti nooruse siplemisest narkokuradi võrgus ning kulutatakse miljoneid kroone võhiklikele narkovastastele kampaaniatele , tunneb viinakurat tõelist rahulolu , krabab nii piimahabemeid kui lipsukandjaid nagu kass pesast välja kukkunud linnupoegi ning hoiab neid kärbsepaberina enda küljes kinni . </s> </p>
<p> <s> Miks see mind häirib ? </s> <s> Vahel on vastik vaadata küll , kui mõni noorsand või veel hullem , preili , mokk töllakil , tänaval vastu tuigub . </s> <s> Aga see pole põhjus , miks ma siin südant puistan . </s> <s> Mind häirib , et Eestis õitseb arusaam : kui sa ei joo , oled mingi veidrik . </s> <s> Või hoopis narkomaan ! </s> </p>
<p> <s> Ühel laupäevaõhtul ootasin Haapsalus Tallinna bussi . </s> <s> Olin väsinud , kurk kuivas ja ostsin endale kaks pudelit mineraalvett . </s> <s> Istusin pingile , jõin vett . </s> <s> Paarkümmend meetrit eemal seisis viis-kuus noort meest , õllepudelid käes , jutt jooksis . </s> <s> Märganud mind , tulid nad ligi . </s> </p>
<p> <s> “ Kust sellised inimesed tulevad , kes laupäeva õhtul vett ostavad ? ” küsis üks norivalt . </s> <s> “ Narkomaanid käivad , veepudelid käes , ” ütles teine . </s> <s> See tegi haiget . </s> </p>
<p> <s> Paari aasta eest ütles ühe Eesti viinavabriku boss , et noori tuleb õpetada korralikku viina jooma . </s> <s> Selleks et nad narkootikume neelama ei hakkaks . </s> </p>
<p> <s> <hi rend="rasvane"> Kaine ahistamine </hi> </s> </p>
<p> <s> Arvan , et praegu lokkav joomisele õhutamine on muutunud kainele ringiliikujale ahistavaks . </s> <s> Hävitavaks aga sellele , kes reklaamist tõuke saab . </s> </p>
<p> <s> Põhjamaades on seda taibatud ja vastav alkoholi- , muidugi ka narkopoliitika ammu rakendatud , muidu kaaniks depressiivne blond end sombustel sügisõhtutel kähku hauda . </s> </p>
<p> <s> Meil on aga džinn kenasti pudelist väljas . </s> <s> Kehtib põhimõte , et joodik on nii kaupmehe kui riigi sõber , täidab mõlema kukrut . </s> <s> Viinakaupmees on riigi sõber , sest kokkulepeteni jõutakse ikka pitsi taga . </s> </p></div3>
          <div3 type="artikkel"><head> Kelle maa , selle pojad </head>
<p> <s> <hi rend="kaldkiri"> 01.08.2002 </hi> </s> </p>
<p> <s> <hi rend="rasvane"> VILLU REILJAN , EestimaaRahvaliidu esimees </hi> </s> </p>
<p> <s> <hi rend="rasvane"> Turu haaramise järel tahab euroliit poolmuidu haarata ka maa </hi> </s> </p>
<p> <s> Kelle oma on maa , selle omad on maa pojad , ütles indiaanipealik . </s> <s> Teda ei usutud . </s> <s> Pealik ammu surnud , pojad reservaadis . </s> <s> Maaomanikel pole neist sooja ega külma . </s> <s> Suguharu lõpp ei ole kaugel . </s> </p>
<p> <s> Vabadussõjas saabus positiivne murrang , kui talumeestele lubati võidu korral mõisa maad välja jagada . </s> <s> 23. juuni on võidupäev . </s> </p>
<p> <s> Pärast Võnnu lahingus saavutatud võitu aeti sakslasi taga Riiani . </s> <s> Aeti taga neid , kes olid 700 aastat olnud meie maal usinad “ investeerijad ja tööandjad ” . </s> <s> Võimalus luua iseseisev riik , saada ise oma maal peremeheks andis sõjameestele võiduks vajaliku energia . </s> </p>
<p> <s> <hi rend="rasvane"> Mängus on miljardid </hi> </s> </p>
<p> <s> Maa müügi küsimused ongi rahva otsustada . </s> <s> 9. juulil otsustas Eestimaa Rahvaliidu juhatus alustada allkirjade kogumist toetamaks põllu- ja metsamaa müügi piiramist välismaalastele aastani 2012. </s> </p>
<p> <s> Kohe tõstatati hulgaliselt küsimusi . </s> <s> Miks just nüüd ? </s> <s> Aga kapitali vaba liikumise peatükk juba suletud ! </s> <s> Kes korvab kahju ? </s> <s> Kus Rahvaliit enne oli ? </s> <s> Kahjuks on kommentaatorid probleemi olemuse endale selgeks tegemata jätnud . </s> </p>
<p> <s> Rahvaliidu algatus on suunatud maade odava spekulatiivse kokkuostu vastu . </s> <s> Asi on aga veelgi hullem , maid ostetakse kokku eesmärgita neid kasutusele võtta põllumajandustootmiseks ja metsade majandamiseks , eesmärgita nendesse investeerida ja uusi töökohti luua . </s> <s> See on maade kokkuost plaaniga lõigata suurt kasu nende hinna tõusu arvel pärast Eesti astumist ELi . </s> </p>
<p> <s> Rahvaliidu algatus ei takista mingil määral välisinvesteeringute tegemist põllumajandusmaade kasutamiseks ja tegelikuks tootmiseks rendi- või kasutusvalduste lepingute alusel . </s> </p>
<p> <s> Maailmas ongi tavaliseks praktika , et tootjad kasutavad maad eelkõige lepingulisel alusel , ilma et tuleks teha kulutusi maa ostmiseks . </s> </p>
<p> <s> Rahvaliidu initsiatiiv ei näe ette mingeid piiranguid äri- ja tööstusotstarbeliste maade omandamiseks , kuigi ka nende omandamine oleks õige siduda konkreetsete investeerimiskohustustega ja töökohtade loomisega . </s> </p>
<p> <s> Ühepoolselt avatud Eesti põllumajandussaaduste turg , kuhu on ca kümne aasta jooksul vabalt sisse voolanud suurte otsetoetuste ja eksporditugedega kaupa , on tugevasti moondunud . </s> </p>
<p> <s> Kõlvatu konkurents ja ebaaus kaubandus on võtnud võimaluse meie põllumehelt maa harimisega kasumit teenida . </s> <s> Maa kui tootmisvahendi ja põhilise kinnisasja hind on samuti moonutatud ning kümneid kordi madalam ELi riikide hinnatasemest . </s> </p>
<p> <s> Selles olukorras oli Laaril-Ilvesel täiesti lubamatu sulgeda läbirääkimistel ELiga kapitali vaba liikumise peatükk , ilma et põllu- ja metsamaa müügile üleminekuperioodi oleks nõutud . </s> </p>
<p> <s> EL kasutas Eesti läbirääkijate vead kohe ära ning pakub nüüd meile piimakvooti ainult 562 000 t ja teravilja külvipinda 354 000 ha ning uutele liikmetele - lähtudes põllumajandusvoliniku Franz Fischleri viimastest seisukohtadest - 0% otsetoetusi . </s> </p>
<p> <s> Täide on läinud maapoliitikute toonased ennustused , et turu haaramise järel haaratakse poolmuidu ka maa . </s> <s> Bulgaaria , Tšehhi , Ungari , Slovakkia saavad seitse , Poola 12 aastat üleminekuaega põllu- ja metsamaa müügil . </s> </p>
<p> <s> Olukorras , kus EL pakub süüdimatult piimakvooti , mis on 60% Eesti 1938. aasta tootmistasemest , peaksid meie läbirääkijad viivitamatult avama ajutiselt suletud 4. peatüki “ Kapitali vaba liikumine ” . </s> </p>
<p> <s> Tänaste võimukandjate hala sellest , kuidas ajutiselt suletud peatükki ei saavat kuidagi avada , ei ole riigimehelik . </s> <s> Rahva ja riigi pikaajaliste põhihuvide nimel tuleb seda teha . </s> </p>
<p> <s> Ungari ja Tšehhi avavad just nüüd uuesti kapitali vaba liikumise peatüki , sest see on nende riiklik huvi , ungarlaste ja tšehhide huvi . </s> </p>
<p> <s> Eestimaa Rahvaliit on eurorealist ja jälgib hoolega nii ELi kui ka Eesti läbirääkijate käitumist . </s> </p>
<p> <s> Eesti läbirääkijate ebakompetentsus on masendav . </s> <s> Kui EL hakkab Eestit kohtlema võrdse partnerina , mis sündivat aastal 2013 , pole ka piirangutel mõtet . </s> <s> Vastasel juhul kaotame miljardeid . </s> </p>
<p> <s> <hi rend="rasvane"> Tuttavad ähvardused </hi> </s> </p>
<p> <s> Lugu nagu NRG tehinguga . </s> <s> Kui Rahvaliit alustas allkirjade kogumist Narva elektrijaamade erastamise vastu , süüdistati meid populismis , vastutustundetuses , viha õhutamises jne ( nagu nüüdki ) . </s> </p>
<p> <s> Isamaaliitlane Laar ähvardas , et kui me jaamu ei anna , ei saa NATOsse , mõõdukas Ilves , et ei saa euroliitu . </s> </p>
<p> <s> Nüüd on tõe- ja valerääkijad teada . </s> <s> Elektrijaamade renoveerimiseks ei vajata isegi riigi garantiid . </s> <s> NRG sulges aga kontori . </s> </p>
<p> <s> Lõpetuseks . </s> <s> Eestimaa Rahvaliit ei kahtle , et kõrgema võimu kandja on Eesti Vabariigis rahvas . </s> <s> Seda kogu aeg , mitte ainult valimispäeval . </s> <s> Temalt küsimegi . </s> <s> Augustis algame . </s> </p></div3>
          <div3 type="artikkel"><head> Kodu algab hoolivusest </head>
<p> <s> <hi rend="kaldkiri"> 01.08.2002 </hi> </s> </p>
<p> <s> <hi rend="rasvane"> ANDRES HERKEL , Riigikogu liige </hi> </s> </p>
<p> <s> <hi rend="rasvane"> Ridamisi kuudiküla maal lõhub traditsioone samuti nagu korrusmaja </hi> </s> </p>
<p> <s> Kui võtta lahti suvaline kinnisvaraleht , siis näeme kohe , kuhu oma kodu ihkavaid eestlasi tõmbab . </s> <s> Viimsi ja Harku , Saku ja Saue , Keila ja Kiili on vallad , kus otsitakse ja pakutakse kohta päikese all . </s> </p>
<p> <s> Osta saab hulgi ja ühekaupa , metsavilusse ja jõekääru , krunti ja valmis maja - peaasi kui Tallinn on ligidal . </s> <s> Praegu ületab küll pakkumine nõudmise , kuid kui hinnad langevad , saab tasapisi kõigest lahti . </s> </p>
<p> <s> Kust need koduotsijad tulevad ? </s> <s> Oleme ju väike rahvas , kel pealegi probleeme juurdekasvuga . </s> <s> Aga selline on meie kõige aktiivsema ühiskonnakihi mood , vajadus ja mõttesuund : leida hea töökoht Tallinnas , soetada peresse paar autot ning elada mõni kuni mõnikümmend kilomeetrit linna piirist eemal . </s> </p>
<p> <s> <hi rend="rasvane"> Mõõdupuuks maja </hi> </s> </p>
<p> <s> Mingil moel on see meie rahva kõige edasipüüdlikum osa . </s> <s> Võibolla tegid nende isad ja emad kunagi kõik , et Mustamäele või Õismäele korter saada , või töötasid hoopis maal , sest siis polnud Tallinna magnetiseeriv mõju nii kõikehõlmav kui praegu . </s> <s> Aeg on edasi läinud , nüüdne nõudmiste nivoo on kõvasti tõusnud . </s> <s> Eestlane tahab oma maja , tahab olla heas mõttes väikekodanlane . </s> </p>
<p> <s> Säärane saavutusmotiiv viib ühiskonda edasi . </s> <s> Veel parem oleks vaid see , kui õpiksime saavutuslikkuse mõõdupuuna majadest ja autodest enam hindama üles kasvatatud laste arvu . </s> </p>
<p> <s> Paraku on linnalähistusse suunatud rändel ka varjukülgi . </s> <s> Need karbi- või kuudikülad , mida praegu välja pakutakse , ei pruugi olla kõige õnnestunumad asumid mõnekümne aasta pärast . </s> <s> Kiirelt ja odavalt rajatud kommunikatsioonid võivad lõppkokkuvõttes väga kalliks minna ning üheülbaline tiheasustus pigem langetab kui tõstab keskkonna miljööväärtust . </s> <s> Kui müüja põhiidee on ratsa rikkaks saada ja ostjal napib elukogemust , pole tulemus kõige parem . </s> </p>
<p> <s> Meil on vägagi levinud tava kahmata mingi maatükk kätte , lükata kiirelt vana kuur kummuli ja kopp maasse lüüa . </s> <s> Ühe XVIII sajandi keskpaigast pärit haruldaste proportsioonidega mõisa aidahoone lammutasid uued omanikud ilma loata maha , ja enne kui vallas jõuti detailplaneeringu eskiisigi tutvustada , oli uue hoone vundament laotud . </s> </p>
<p> <s> Vanasti alustas uustulnuk sellest , et tutvustas ennast külas . </s> <s> Tänapäeval võib tere ütlemata teistest mööda sõita ja alustada lammutustöödest küla vanima hoone kallal . </s> <s> Pole siis imestada , et põliselanikud tunnevad end mõnigi kord allasurutuna , justkui handid venelaste anastatud naftaväljade ääres . </s> </p>
<p> <s> Ridamisi seatud kuudiküla lõhub traditsioonilist Eesti hajaasustust täpselt samuti , nagu tegid seda kolhoosikeskustesse ehitatud korrusmajad . </s> <s> Kindlasti on kohti , kuhu ridaasustus võib sobida , aga näiteks külasüdames mõjub see kohtlaselt . </s> </p>
<p> <s> Mu elupõline naabrinaine külast , kus kasvasin , lubas lehmapidamisest loobuda ja tellis Soomest eurosigala projekti . </s> <s> Tõsi , lehmad meeldivad talle rohkem , hobused veel rohkem , aga ta jõudis järeldusele , et tänapäeval tagavad ainult sead Harjumaa talupidajale privaatsuse - muidu kasvab tekkiv kuudiküla selga . </s> </p>
<p> <s> Muidugi võib naabrinaisele soovitada : müü kah oma maa ja mets maha , siis on muretu pensionipõlv kindlustatud ilma lehma , sea ja kolmanda sambata ! </s> <s> Aga näe , tema , põikpäine , ei hooli rahast , temale meeldib pastoraalne avarus ümber kodu . </s> </p>
<p> <s> Tahe ehitada oma maja on ülimalt positiivne . </s> <s> Kuid iga ebamõistlik elamuprogramm ei jäta haava mitte ainult inimestesse , vaid ka maastikule - keskkonda , kus me elame . </s> </p>
<p> <s> Mõneti soosib Harju suunalist ülemigratsiooni Tallinna ebaõnnestunud eluasemepoliitika . </s> <s> Üldise eramulembuse taustal on uute korrusmajade ulatuslik rajamine jabur . </s> </p>
<p> <s> Linn kasutaks raha mõistlikumalt , kui ta uute munitsipaalpindade ehitamise asemel ostaks Pelgulinna ja Kalamaja majaomanikelt kokku kortereid või üürile andmise teenust . </s> </p>
<p> <s> <hi rend="rasvane"> Kaks muret ühe hoobiga </hi> </s> </p>
<p> <s> Nii saaks toetada puitasumite säästvat renoveerimist ning lahendada ühekorraga nii omanike kui ka üürnike probleeme . </s> </p>
<p> <s> Majade värvimise kaunis kunst on pealinna mõnedes puitasumites peaaegu tundmatu . </s> <s> Aga sundüürilepingute pikendamine võtab omanikelt viimsegi motivatsiooni midagi korda teha . </s> </p>
<p> <s> Niisiis mitte ainult eluruumi laiendamise vajadus , vaid ka keskeltläbi trööstitu linnakeskkond sunnib inimesi otsima uut kodu . </s> <s> Aga kodu algab hoolivusest ning pieteeditundega suhtumisest kõigesse , mis on meie ümber . </s> </p>
<p> <s> Nõnda on ikka olnud - nii maal kui ka linnas . </s> </p>
<p> <s> <hi rend="kaldkiri"> Autor on Isamaaliidu liige </hi> </s> </p></div3>
        </div2>
        <div2 type="rubriik">
          <head> Kommentaar </head>
          <div3 type="artikkel"><head> Me sureme välja </head>
<p> <s> <hi rend="kaldkiri"> 01.08.2002 </hi> </s> </p>
<p> <s> <hi rend="rasvane"> JAAN KAPLINSKI </hi> </s> </p>
<p> <s> Looduse ajalugu tunneb mitut massilist liikide väljasuremist , millest kõige kuulsam on kahtlemata umbes 65 miljoni aasta tagune katastroof , mis hävitas maakera pinnalt dinosaurused ja palju muid liike . </s> <s> Saurustele sai arvatavasti saatuslikuks praeguse Yucatani alale langenud asteroidi plahvatus . </s> <s> Maa kokkupõrge mõne asteroidiga on võimalik ka tulevikus , kuid praegu on elule Maal saanud kõige suuremaks ohuks inimene , see tähendab meie kõik . </s> </p>
<p> <s> <hi rend="rasvane"> Bioloogiline kriis </hi> </s> </p>
<p> <s> Inimese kiiret paljunemist viimaste sajandite jooksul on nimetatud demograafiliseks plahvatuseks . </s> <s> Plahvatuslikult pole kasvanud mitte üksi inimkonna arvukus - kahe sajandiga ühelt miljardilt kuuele miljardile - vaid ka tema vajadused ning soovid . </s> </p>
<p> <s> Lapsena 1940. aastatel ei osanud ma kujutledagi , et kraanist võiks alati tulla sooja vett , et igaühel , kes tahab , võiks olla oma sõiduauto ja iga keskmise palga saaja võiks vahetevahel sõita puhkusele Kanaari saartele . </s> <s> Meie soovide-vajaduste rahuldamine on käinud valdavalt tarbimise kasvu kaudu , see aga tähendab , et kulutame planeedi ressursse ikka kiiremini . </s> <s> On arvestatud , et praegu kulutame ühe nädalaga loodusvarasid umbes sama palju , kui 50 aastat tagasi kulutati aastaga . </s> <s> Siin on kasv juba umbes viiekümnekordne ! </s> <s> On selgemast selgem , et samamoodi meie tootmise ja tarbimise kasv jätkuda ei saa - kui meie seda piirata ei suuda , piirab seda Maa enda piiratus . </s> </p>
<p> <s> Jõukas Euroopas ei paista kasvu piirid veel selgesti , võime uskuda , et elatustase võib edaspidigi tõusta , et võime tulevikus saada suuremat palka , rohkem osta , kulutada , reisida . </s> <s> Kui see ka nii on , siis vaid väiksele osale inimkonnast . </s> <s> Suuremale osale jääb Euroopa ja Põhja-Ameerika praegune elatustase ja elulaad kättesaamatuks . </s> <s> Enamik hiinlasi ja indialasi ei saa kunagi elada sellistes majades ja sõita nii palju autode ja lennukitega kui ameeriklased : selleks ei jätkuks maailmas lihtsalt kütust , ja ületamatuid probleeme tuleks ka õhu saastamisega . </s> <s> Ometi on Ameerika-Euroopa elulaad saamas ideaaliks kõigile planeedi elanikele : jõukamaks saavad hiinlased ja hindud muretsevad endale autosid , sageli sellepärast , et niiviisi oma jõukust näidata . </s> <s> See on perspektiivis kurjakuulutav areng . </s> </p>
<p> <s> Läänemaailma progress viimastel sajanditel oli suuresti muu maailma , ennekõike Aafrika ja Aasia ekspluateerimise tulemus . </s> <s> Inglismaa sai vägevaks ja jõukaks India laostamise hinnaga , Ühendriikide rikkuse taga oli Aafrika orjade töö ja põliselanikkudelt anastatud maa oma varadega . </s> </p>
<p> <s> Nüüd on olukord muutunud . </s> <s> Inimesi ekspluateeritakse vähem , loodust see-eest rohkem . </s> <s> See looduse ekspluateerimine annab end esialgu kõige teravamalt tunda endistes koloniaalmaades , kus kiires tempos hävivad metsad ja nendega koos loendamatu hulk looma- ja taimeliike . </s> </p>
<p> <s> On kurb iroonia , et üks tänapäeva nimekamaid inimese põlvnemise uurijaid Richard Leakey on kirjutanud raamatu “ Kuues väljasuremine ” , kus ta ei räägi enam inimsoo tekkimisest , vaid võimalikust väljasuremisest . </s> <s> Leakey toob hulga näiteid viimastel aegadel kadunud või kadumise äärel olevatest liikidest , kellest enamik elab ( elas ) troopikas , vihmametsades , mille pindala praegu kahaneb pöörases tempos - umbes pool hektarit sekundis . </s> <s> Ta osutab tõsiasjale , mida kipume sageli unustama : ka meie , inimesed , oleme üks liik teiste hulgas ja meiegi võime välja surra , võibolla iseenda pooliku arukuse ohvrina . </s> <s> Leakey kirjutab : “ Homo sapiens on suure bioloogilise kriisi , massilise väljasuremise lävel - see on kuues omataoline viimase poole miljardi aasta jooksul . </s> <s> Ja meie , Homo sapiens , võime samuti olla elavate surnute hulgas . ” </s> </p>
<p> <s> <hi rend="rasvane"> Tõsine hoiatus </hi> </s> </p>
<p> <s> Seda hoiatust tuleb võtta tõsiselt . </s> <s> Suure hulga liikide hävimine muudab varem või hiljem põhjalikult loodust , meie kõigi elukeskkonda ja pole sugugi kindel , et selles muutunud keskkonnas oleks enam kohta Homo sapiensile . </s> <s> Meid võib hukutada meie liigi-egoism , meie usk , et võime loodusega , teiste elusolenditega teha , mida tahame . </s> </p>
<p> <s> Mis võiks meid aidata ? </s> <s> Kindlasti see , kui harjuksime mõtlema , et me pole ainult inimesed , vaid ka imetajad , soojaverelised , selgroogsed , elusad olevused . </s> <s> Et näiteks kevadsuvine metsalangetamine tähendab häda ja surma paljudele meist . </s> <s> Et intensiivistuv loodusekasutus tähendab meist paljudele väljasuremist . </s> <s> Et meie sureme välja . </s> <s> Et meile , Maa senistele elanikkudele , lüüakse hingekella . </s> </p></div3>
        </div2>
        <div2 type="rubriik">
          <head> Sõna sekka </head>
          <div3 type="artikkel"><head> Pigem lämbun muresse , kui räägin </head>
<p> <s> <hi rend="kaldkiri"> 01.08.2002 </hi> </s> </p>
<p> <s> <hi rend="rasvane"> Moonika Siimets </hi> </s> </p>
<p> <s> Sõltumine on popp teema . </s> <s> Sõltutakse rahast , positsioonist , šoppamisest ... millest veel ? </s> </p>
<p> <s> Tegelikult on asi päris hull . </s> <s> Eriti kui sõltutakse alkoholist , narkootikumidest , teisest inimesest , toidust ja välimusest ( buliimikud-anorektikud ) . </s> </p>
<p> <s> Sõltumise vähendamiseks tegeleb riik kustutustööga . </s> <s> Kui inimene on juba aidsihaige , hakatakse ravimeid ostma ; kui ta juba oksendab , siis kirjutatakse välja antidepressante ; kui joob , siis lükatakse ampull naha alla . </s> </p>
<p> <s> Õnneks on meil oma Nelli Kalikova ja pereplaneerimise liit , kes väsimatult uusi kampaaniaid välja töötavad ja ennetustöö tähtsust rõhutavad . </s> </p>
<p> <s> Samas on meie noores sõltlasühiskonnas üks oluline lüli puudu . </s> </p>
<p> <s> Kuidas edasi elada , kui oled juba sõltlane ? </s> <s> Kuidas oma alkohoolikust või narkarist kaaslast toetada ja ise ellu jääda ilma kaassõltlaseks muutumata ? </s> <s> Kuidas elada sõltuvusest vabanenuna ? </s> <s> Kust leida üles teised sama rada käivad või käinud inimesed ? </s> </p>
<p> <s> Ma kutsuksin sõltlasi oma ühinguid looma ja kogemusi jagama . </s> </p>
<p> <s> Sageli on spetsialistist psühholoogi kõrval väga oluline sama raja läbi käinud inimese toetav õlg . </s> <s> On Anonüümsed Alkohoolikud ja minu teada on sellised rühmad ka uimastisõltlastele ja HIV-positiivsetele . </s> </p>
<p> <s> Teinekord tundub , et eneseabigruppe ei võeta tõsiselt . </s> <s> Valitseb suhtumine , et igaõhtune pitsike pole probleem , samamoodi peetakse psühholooge hulluarstideks , ja eneseabigruppe naeruvääristatakse kui ameerikalikke melodramaatilisi leiutisi . </s> </p>
<p> <s> Arvan , et eestlaste kõrge enesetappude arvu põhjuseks ongi arusaam , et pigem lämbun muresse , kui välja räägin . </s> </p></div3>
        </div2>
        <div2 type="rubriik">
          <head> Nädala nägu </head>
          <div3 type="artikkel"><head> Nädala nägu </head>
<p> <s> <hi rend="kaldkiri"> 01.08.2002 </hi> </s> </p>
<p> <s> <hi rend="rasvane"> Teisipäeval nimetas valitsus välisministeeriumi kantsleriks Priit Kolbre , Eesti suursaadiku Euroopa Liidu juures . </hi> </s> </p>
<p> <s> <hi rend="kaldkiri"> Nii jõudsalt Euroopas on praotanud Priit ust , et rattad on roopas ja mees väärib kiitust . </hi> </s> </p>
<p> <s> <hi rend="rasvane"> A. ITSKOK </hi> </s> </p></div3>
        </div2>
        <div2 type="rubriik">
          <head> Maamajandus </head>
          <div3 type="artikkel"><head> Jõgevamaa künnimeeste topeltvõit </head>
<p> <s> <hi rend="kaldkiri"> 01.08.2002 </hi> </s> </p>
<p> <s> <hi rend="rasvane"> Eesti künnimeistriks tuli taas Mait Pajo , rohumaal oli napilt parem uuesti võistlema tulnud Raido Kunila </hi> </s> </p>
<p> <s> Laupäeval oli talupäevade avatseremooniale rivistunud viiest maakonnast kaheksa võistluskündjat ( Jõgevalt , Järvast ja Tartust kaks ning Raplast ja Valgast üks ) . </s> <s> Vähe küll , aga siiski kahe võrra rohkem kui möödunud aastal . </s> <s> Talunikuna oli võistlejate seas ainult Villu Vilbok Järvamaalt . </s> </p>
<p> <s> Senine künnivõistluste hing Arvi Tammel ütles , et nüüd saab võistluskünd hoogu juurde , sest tema firma kõrvale on jõulise sponsorina astunud Hansa Liising Eesti AS . </s> </p>
<p> <s> Eesti Künniseltsi president Ants Laansalu lubas järgmisel aastal võistlema saada vabaklassi kündjaid , kellel võistluskünni atra pole . </s> <s> Tavalist kündi on meie võistluskündjad teinud häbematult vähe . </s> </p>
<p> <s> Laupäeval tuli algusvagu kõrrepõllul teistest paremini välja varasematel Eesti meistritel Mait Pajol , Villu Vilbokil ja Raido Kunilal . </s> </p>
<p> <s> Algusvao kokkukünd õnnestus Pajol aga teistest märksa paremini . </s> <s> Eks Kunilal andnud tunda aastane võistluspaus ning kiiruga võistlema saadetud Vilboki traktoril olid all laiad kummid . </s> </p>
<p> <s> Sel aastal kõrretüü sissekünniga raskusi polnud . </s> <s> Siiski on Jäneda põldudel säilinud varasemast künnist tekkinud lainelisus , mis moonutab veidi vagude sirgust . </s> </p>
<p> <s> Sirgete vagude ja ilusate viiludega hakkas silma noorteklassi meistrite Indrek Zilenski ja Kaspar Järvala künd . </s> <s> Zilensk on koolitust saanud Helmes ja möödunud aastal Taanis MMil kündnud , Järvala on Kehtna koolitusega ja läheb sel aastal koos Pajoga MMile Šveitsi . </s> </p>
<p> <s> Türi TMK õpilasel Ringo Ivanovil paistab olevat võistlejahinge ning ta ei tahtnud alla jääda Tartumaa meestele Heimar Varesele ja Jaak Varrikule . </s> </p>
<p> <s> Pühapäeval näitas rohumaakünnil oma tõelisi võimeid Heimar Vares . </s> <s> Kõrrepõllul näis ta veidi närviline , võistlustükk oli trehvanud ka kivisem kui teistel . </s> <s> Rohumaal oli tal algusvagu veidi kehvema väljanägemisega kui Zilenskil , Kunilal ja Järvalal , kuid edasise künniga surus ta end tihedalt Kunila ja Pajo kõrvale . </s> </p>
<p> <s> Kõrvaltvaatajale tundus rohumaal teistest tublisti üle olevat Kunila , mis aga kohtunike punktiarvestuses nii veenev ei olnud . </s> <s> Ilmselt kadus palju väärtuslikke punkte nii Kunilal kui Varesel ebatäpse vagude alustamise ja lõpetamise tõttu . </s> </p>
<p> <s> Võistluseelsel proovikünnil jagasid meie kündjatele ja kohtunikele oma kogemusi Soome künnimeistrid Matti Tanila , Martti Palavainen ja künniseltsi esimees Mats Öhman . </s> </p>
<p> <s> Võitsid kõik osavõtjad , sest künnivõistlusi on vähe . </s> <s> Saadi juurde uusi kogemusi ja sponsoritelt meeneid . </s> <s> Maailmameistrivõistlustele Kanadasse sõidavad 2003. aastal Mait Pajo ja Raido Kunila . </s> </p>
<p> <s> <hi rend="rasvane"> Mart Porila </hi> </s> </p>
<p> <s> <hi rend="rasvane"> Künnivõistluste parimad </hi> </s> </p>
<p> <s> Nimi Maakond Punkte Koht </s> </p>
<p> <s> kõrrepõllul rohumaal kokku </s> </p>
<p> <s> Mait Pajo Jõgeva 152 137 289 I </s> </p>
<p> <s> Raido Kunila Jõgeva 140 138 278 II </s> </p>
<p> <s> Kaspar Järvala Rapla 130 127 257 III </s> </p>
<p> <s> Indrek Zilensk Valga 128 123 251 IV </s> </p>
<p> <s> ja noortemeister </s> </p></div3>
          <div3 type="artikkel"><head> Euroopa Liit soosib taluelu </head>
<p> <s> <hi rend="kaldkiri"> 01.08.2002 </hi> </s> </p>
<p> <s> <hi rend="rasvane"> Euroliidu uus põllumajanduspoliitika toetab keskkonnasäästlikku talupidamist , nii et talu saaks toetust toodangu mahust sõltumata </hi> </s> </p>
<p> <s> “ Meie talupidajad pälvivad õiget tasu kvaliteetsete saaduste eest , mida nad toodavad , keskkonnakaitse eest ja oma rolli eest maastiku säilitamisel , ” ütles Euroopa Komisjoni ( EK ) põllumajandusvolinik Franz Fischler 10. juulil Brüsselis , selgitades ELi põllumajanduspoliitika vahekokkuvõtet “ Jätkusuutliku talupidamise poole ” . </s> </p>
<p> <s> Fischleri sõnul nõuab ühiskond talupidajatelt keskkonna ja maastiku korrashoidu , kuid turg ei maksa tasu nende teenuste eest . </s> <s> Siit tulenebki vajadus CAPi ( ühtne põllumajanduspoliitika ) reformimiseks . </s> </p>
<p> <s> <hi rend="rasvane"> Toetust tööjõu järgi </hi> </s> </p>
<p> <s> Franz Fischler teatas , et EL tahab maksta talunikele mitte ületootmise , vaid selle eest , mida ühiskond vajab : ohutu toit , kvaliteetne toodang , loomade heaolu ja tervislik keskkond . </s> </p>
<p> <s> EK vahekokkuvõttes tehakse ettepanek võtta kasutusele talupidamise toetus . </s> <s> ELi liikmesriikides kavandatakse selleks 5000 eurot aastas talu kohta , kus töötab üks või kaks täistööajaga inimest . </s> </p>
<p> <s> Eesti kui kandidaatriigi kohta on jõus ettepanek maksta otsetoetust 2004. aastal 25% praeguste liikmesriikide tasemest . </s> <s> Seega saaks meil talu toetust 1630 krooni kuu kohta , 2005. a 30% ehk 1956 kr ja 2006. a 35% ehk 2282 krooni kuu kohta . </s> <s> Praeguste liikmesriikide tasemele peaksime jõudma kümne aastaga . </s> </p>
<p> <s> Ettepanek on hakata maksma maal elamise , oma talu maastiku korrashoiu eest ( mis tähendab vist ülearuse võsa maharaiumist ) , samuti keskkonnateenuste ( suurtes kogustes taimekaitsevahendite ja mineraalväetiste kasutamisest loobumise ) eest . </s> </p>
<p> <s> Meie talupidajale ei tohiks olla siin midagi üle jõu käivat . </s> <s> Suuremaid kulutusi võib nõuda lagunenud hoonete koristamine ja umbrohtunud või võsastuva söödi ümberkündmine . </s> </p>
<p> <s> Suuremad kulud on seotud puisniitude , rannakarjamaade ja veel mõne poolloodusliku taimekoosluse taastamisega . </s> <s> Mida nende puhul ette võtta ? </s> <s> Ka president Arnold Rüütel on korduvalt juhtinud tähelepanu nende taastamisele . </s> </p>
<p> <s> Tervisliku toidu tootmiseks ei ole meil samuti märkimisväärseid takistusi , sest mürgiseid taimekaitsevahendeid ei kasutata , suuri lämmastikväetise koguseid samuti mitte . </s> </p>
<p> <s> Meie inimesele näib , et toidu tervislikkusega on probleeme hoopiski arenenud turumajandusega riikides , sealhulgas euroliidus . </s> </p>
<p> <s> Vaatame seda importõunade näitel . </s> <s> Need on väga hea väljanägemisega , nende koorel ei ole ühtki täppi , rääkimata laigust . </s> <s> Aiandust tundev inimene saab aru , et niisugune puhas ja ussitamata õun saadakse taimekaitsevahendeid kasutades , neist mõnda mitu korda . </s> </p>
<p> <s> <hi rend="rasvane"> Meil on puhas keskkond </hi> </s> </p>
<p> <s> Selliseid näiteid , kus arenenud tehnoloogia abil toodetud põllumajandussaadus võib sisaldada tervisele ohtlikke aineid , leidub küllaga . </s> </p>
<p> <s> Kahtlust tekitab ka suure hulga säilitusainete kasutamine toiduainetes , mis on aga rohkem laomajanduse või tööstuse kui põllumajanduse tegevusest tingitud . </s> </p>
<p> <s> Eestis on inimesi , kellel on vajalikke teadmisi tervisele ohtlike kemikaalide sisaldusest toiduainetest , kuid üldsuseni on need teadmised jõudnud tõrgetega . </s> </p>
<p> <s> Meie talupidajatel võiks olla perspektiivikas ökoloogiliselt puhtas keskkonnas ravim- ja maitsetaimede , marjade ja puuviljade kasvatamine ning müümine riikidesse , kus maa on kemikaalidega enam saastatud . </s> </p>
<p> <s> <hi rend="rasvane"> Mahedal on tulevikku </hi> </s> </p>
<p> <s> Suuremahuliseks tegevusalaks ELis võiks kujuneda mahepõllumajandus . </s> <s> Nõudmine mahetoodangu järele on viimastel aastatel kasvanud ja selle hinnad on kiiresti tõusnud . </s> </p>
<p> <s> Kuna mahepõllundus vajab maad , mis ei ole mõnda aega mineraalväetist saanud , on meil suur eelis praeguste ELi riikide ees . </s> <s> Meil on niisuguse maa osatähtsus väga suur , Lääne-Euroopa riikides väga väike . </s> </p>
<p> <s> Mahepõllupidajal tasub aga ka meeles pidada , et võib tulla aeg , mil nõutakse mõne kemikaali kasutamist , selleks et kindlustada toodangus inimorganismile vajalike ainete parim koosseis . </s> </p>
<p> <s> Talupidamise toetuse maksmine on kavandatud nii , et väikesele talule on see soodsam kui suurele . </s> <s> Saaks ju võrdselt 5000 eurot aastas ükskõik kui väike või suur talu . </s> </p>
<p> <s> Kui talus on veel täistööajaga töötajaid , siis nemad saavad igaüks 3000 eurot aastas . </s> <s> Suurim ühele talule makstav summa on 300 000 eurot - ligi sajale inimesele . </s> </p>
<p> <s> EK laienemisvolinik Günter Verheugen ütles 11. juulil Varssavis , et väiketalud saavad euroliitu astudes kohe kindla sissetuleku , mis julgustab neid oma tootmist edasi arendama . </s> </p>
<p> <s> Talunikele on kavas maksta raha selle eest , et nad talus elavad . </s> <s> Seda raha makstes loodetakse , et talupidajad hakkavad enam mõtlema alternatiivtootmisele ( nt mahepõllumajanduse reeglite järgi toodetud aia- ja põllusaadused ) . </s> <s> Talunikud ei oleks siis enam nii väga seotud ühe kindla tootmisharuga . </s> </p>
<p> <s> Suurte talude kohta käib Verheugeni väide , et need saavad ELi astumise esimesest päevast samasugused tingimused turundusorganisatsioonide osas nagu kõik . </s> <s> Sama hakkaks kehtima ELis ilmselt ka meie osaühingutele ja teistele suurematele põllumajandusettevõtetele . </s> </p>
<p> <s> Suured põllumajandustootjad võiksid mõelda ka teadlaste ettepanekutele , nagu teravilja kasvatamine plasti tooraineks , rapsi kasvatamine turvasmullal jms. </s> </p>
<p> <s> Teadlaste soovitusi peaksid arvestama ka väikesed talud , kes võiksid toota nt kitsepiima , tervisele kasulikku köögivilja või ravimtaimi . </s> </p>
<p> <s> <hi rend="rasvane"> Talude kontroll </hi> </s> </p>
<p> <s> EK teeb ettepaneku kehtestada talude kontrollimise süsteem . </s> <s> Hakatakse kontrollima neid talusid , kus otsetoetused ületavad 5000 eurot . </s> <s> Nii et päris väikesi talusid see ei puuduta . </s> <s> Tahetakse kontrollida keskkonnakaitse , toidu tervislikkuse ja loomade heatahtliku kohtlemisega seonduvat . </s> </p>
<p> <s> EK põllumajanduspoliitika vahekokkuvõttes tehtud ettepanekud on sellised , et kui neid järgitakse , on kasusaajaid palju ja kaotajaid vähe . </s> </p>
<p> <s> <hi rend="rasvane"> VELLO ROSENBERG , Rahvusliku Arengu ja Koostöö Instituudi teadusnõukogu liige </hi> </s> </p></div3>
        </div2>
        <div2 type="rubriik">
          <head> Ilm </head>
          <div3 type="artikkel"><head> Armid alles </head>
<p> <s> <hi rend="kaldkiri"> 31.07.2002 </hi> </s> </p>
<p> <s> <hi rend="rasvane"> Sajandi orkaanist möödub 35 aastat </hi> </s> </p>
<p> <s> Paljud ei mäletagi enam hästi seda erakordselt tugevat maru 6. ja 7. augustil 1967. </s> <s> Kaks päeva möllanud orkaan murdis kolm miljonit tihumeetrit metsa , rullis maha sadu hektareid põlde , viis ära 800 000 m2 katuseid , rebis katki üle 6000 km elektri- ja sideliine . </s> </p>
<p> <s> <hi rend="rasvane"> Kuumusele järgnes lahing </hi> </s> </p>
<p> <s> Lõikuskuu algus oli kuum : Tartus kerkis 3. augustil õhutemperatuur 30 , Narvas 31 pügalani . </s> <s> Teisel pool Läänemerd oli ilm 15 kraadi jahedam . </s> <s> Selline kontrastne olukord püsis ligi nädala . </s> <s> Aeg-ajalt tuli saartel paduvihma . </s> </p>
<p> <s> Tõeline lahing algas frondil 6. kuupäeva pärastlõunal . </s> <s> Õhurõhk langes suure kiirusega . </s> <s> Tsüklon sai jõudu väga sooja Väinamere lahtedelt , aktiviseerus ning suundus algul Soome poole , siis keeras tagasi , edasi kulges tee siksakitades Narva suunas . </s> </p>
<p> <s> Õhutemperatuur langes järsult . </s> <s> Kuumusest polnud enam jälgegi , paar päeva küündis maksimumsoojus vaid 10-15 kraadini . </s> </p>
<p> <s> Eesti kogenuim sünoptik Helve Kotli meenutab : “ Astudes 6. augusti õhtul Balti jaamas maha Moskva rongilt , valdas mind kummaline ohutunne : oli väga kuum , kuid puhus tugev tuul . </s> <s> Kodus Kivimäel murdusid puudel oksad , katuseluuk lendas sujuvalt põõsasse . </s> <s> Järgmisel hommikul kujunes tee tööle pikaks . </s> <s> Kohe pärast Hendriksoni küüru lõppes bussi tee tohutus lombis . </s> <s> Ilmajaama Toompeal oli raske jõuda , sest toomkiriku ümber oli murtud puuokstest tõeline džungel . ” </s> </p>
<p> <s> Trollid ja trammid seisid - tänavad olid murdunud puid täis . </s> <s> Kiirabibrigaadid murdsid teed kannatanuteni sageli mootorsae abil . </s> <s> Kadrioru pargis hukkus 76 puud , neist 12 põlistamme . </s> </p>
<p> <s> Akadeemik Erast Parmasto märkis : “ Torm paljastas puudused meie parkide hooldamises . </s> <s> Parke peab uuendama mitte siis , kui torm nad lagedaks teeb , vaid periooditi . ” </s> </p>
<p> <s> Metsad said kõige rohkem kannatada Haapsalu , Harju , Rapla ja Paide rajoonis . </s> <s> Tormi murtud ja vigastatud puude maht moodustas umbes 2,5% kogu riigi metsatagavarast , Mahtra kandis isegi ligi kolmandiku . </s> <s> Lõuna-Eesti pääses kergemalt . </s> </p>
<p> <s> Edasi ( praegune Postimees ) kirjeldas esilehel tormiööd järgmiselt : “ Õudusfilmides on sageli nii , et enne südaööd läheb ilm metsikuks . </s> <s> Tuul koolutab puid ja murrab oksi , pilliroog on maani . </s> <s> Eile öösi olid sedamoodi loodusnähud kõik olemas , võibolla hullemadki kui filmides . </s> <s> Elektrijuhtmete särtsatused ehmatasid kõige rohkem . </s> <s> Muidu oli aga linnas suhteliselt vaikne . ” </s> </p>
<p> <s> Vool oli ära tänavate kaupa . </s> <s> Üks mootorrattur sai maas lebavais elektriliinides viga . </s> <s> Tähtvere ja Emajõe äärseis parkides oli palju murdunud puid . </s> <s> Rõhu aiandis peksis tuul ja vihm maha ligi kolmandiku õuntest . </s> <s> Ometi oli Tartumaal tormituule kiiruseks puhanguti “ vaid ” 20-21 m/s . </s> </p>
<p> <s> Loode-Eestis mõõdeti kahel päeval aga uuteks tuule kiiruse rekorditeks ( kümne minuti keskmine näitaja , mitte kiirus puhangutes ) 35 m/s ! </s> <s> See annab välja juba I kategooria troopilise orkaani näitaja . </s> </p>
<p> <s> Puhanguid , kui tuule kiirus ületab 30 m/s , esineb meil saartel pea igal aastal , tuult üle 40 m/s tuleb ette siiski väga harva . </s> <s> Eesti rekordiks on Ruhnus oktoobris 1969 registreeritud 48 m/s . </s> <s> Võrdluseks , tuulepuhangu maailmarekord 104 m/s registreeriti 12. aprillil 1934 Mount Washingtoni ilmajaamas USAs . </s> </p>
<p> <s> <hi rend="rasvane"> Rahvas sai metsa </hi> </s> </p>
<p> <s> Tormikahjustuste kaotamiseks mobiliseeriti ettevõtted , organisatsioonid ja sõjaväeosad . </s> </p>
<p> <s> Rahvas sai metsa üles töötada ka enda tarbeks . </s> <s> Abiks mindi ühismajandite põldudele , sest ka viljakoristamine toimus “ keerukates ilmastikutingimustes ” . </s> </p>
<p> <s> Sajandi orkaani loodusele tekitatud arme võib näha veel paljudes Loode- ja Põhja-Eesti paikades , kuigi möödas on juba 35 pikka aastat . </s> </p>
<p> <s> <hi rend="rasvane"> Ain Kallis </hi> </s> </p></div3>
        </div2>
        <div2 type="rubriik">
          <head> Elu </head>
          <div3 type="artikkel"><head> Eestuules käijad naised </head>
<p> <s> <hi rend="kaldkiri"> 01.08.2002 <bibl> <author> Viio Aitsam </author> </bibl> </hi> </s> </p>
<p> <s> <hi rend="rasvane"> Kui külas leidub eestvedaja , on järeletulijaid küll , kinnitavad Tori valla ettevõtlikud naised </hi> </s> </p>
<p> <s> Juuni lõpus avas perekond Ruumet Tori vallas Randivälja külas puhkemaja . </s> <s> Maja ja sellega tegelev osaühing said nime perenaise-peremehe vanaemade järgi - Klaara-Manni.Maja perenaiseks kutsusid nad Aime Husu . </s> </p>
<p> <s> <hi rend="rasvane"> Aime Husu , Klaara-Manni puhkemaja perenaine : </hi> Mina tulin rõõmuga , sest Ruumetitega koos võib alati midagi ette võtta . </s> <s> Nad hüppavad vette ka tundmatus kohas ja ujuvad välja . </s> </p>
<p> <s> Pärast sööklast koondamist olin sundseisus . </s> <s> Kaks last oli vaja toita , aga töökohti maal ju pole . </s> <s> Olen õppinud õmblustööde tehnoloogiat ja nii sai minust seitsmeks aastaks õmbleja - füüsilisest isikust ettevõtjana . </s> </p>
<p> <s> Sain stardikapitali 10 000 krooni , ostsin masina . </s> <s> Aga töötasin üksi suure maja keldris . </s> </p>
<p> <s> Võtsin masstööd teha ja kui parasjagu tellimus oli , polnud aega kellegagi suhelda . </s> <s> Tundsin , et tahaks rahva sekka . </s> <s> Nüüd tuligi võimalus . </s> </p>
<p> <s> <hi rend="rasvane"> Katrin Ruumet , üks Klaara-Manni OÜ neljast omanikust : </hi> Meie oleksime siia Randivälja külla talu teinud . </s> <s> Aga see on vana poemaja , kus maad vähe . </s> </p>
<p> <s> Nüüd on meil sisuliselt ikkagi talu , aga juriidiliselt osaühing - aiandusfirma , mis tegeleb köögiviljade ja lillemuldadega . </s> </p>
<p> <s> Laiendasime firmat , hakkasime viilhalli ehitama . </s> <s> Oma metsamaterjal sai otsa , kiiresti oli vaja juurde . </s> <s> Naabril seda just oli . </s> <s> Ostsime temalt materjali ära , saime kaasa majakarbi . </s> <s> Üks tuttav hindas , et kui te kiiresti midagi ette ei võta , vajub karp kokku . </s> </p>
<p> <s> Mõtlesime naljaviluks nii , et kui ELi astume , siis väiketootja Eesti turul aiasaadustega enam läbi ei löö , nii palju odavamat kaupa hakkab sisse tulema . </s> <s> Aga turism areneb ja Tori kandis on majutuskohti vähevõitu . </s> <s> Nii sündis puhkemaja . </s> </p>
<p> <s> Mõlemad naised on agarad kursustel käijad . </s> <s> Loengute põhiteemad on olnud majandusanalüüs , reklaam ja müük , natuke on räägitud psühholoogiast jm. </s> </p>
<p> <s> <hi rend="rasvane"> Võimalus tuleb üles otsida </hi> </s> </p>
<p> <s> Naised usuvad , et ettevõtlikkust on maal rohkem kui välja paistab . </s> <s> Paljudeni pole lihtsalt jõudnud teadmine , et tuleb ise elul ohjest võtta . </s> </p>
<p> <s> Võimalusi on igal sammul , aga need peab üles otsima . </s> </p>
<p> <s> <hi rend="rasvane"> A. H. : </hi> Inimesed , kes midagi teha ei taha , pole lihtsalt selle piirini jõudnud , et peab ise tegutsema . </s> <s> Nad loodavad , et nende eest hoolitsetakse . </s> <s> Osa aga vajab julgustamist , et proovi ja katseta . </s> </p>
<p> <s> Alati võib ju asja katki jätta , kui on näha , et midagi välja ei tule . </s> <s> Ühel kursusel USA lektorid küsisid , et miks teie , eestlased , tahate , et teil kõik esimese korraga õnnestub . </s> <s> Et kõige õigem asi tuleb võibolla alles kolmandal või neljandal katsel . </s> </p>
<p> <s> <hi rend="rasvane"> K. R. : </hi> Eesti inimesele oleks vaja praegu rohkem psühholoogilist koolitust . </s> <s> Et ta iseendast aru saaks - mida ma lõpuks ikkagi tahan . </s> </p>
<p> <s> Pärnus on üks väike firma , kes niisuguseid kursusi korraldab . </s> <s> Kui mina sealt tulen , siis tundun endale kohe hästi võimekas . </s> <s> Ei kahtle endas ja tean , et teine inimene ei hammusta . </s> </p>
<p> <s> <hi rend="rasvane"> Rohujuurelt lähenejad </hi> </s> </p>
<p> <s> Aime Husu kuulub sõpruskonda , nelja naise ringi , kes läksid kodukandiliikumise ettevõtluse tugiisikute kursustele Tori valda esindama . </s> <s> Esimene õppimishooaeg on seljataga , kaks veel ees . </s> </p>
<p> <s> <hi rend="rasvane"> Lea Puust , Tori muuseumi metoodik-varahoidja : </hi> Minu käest on juba käidud nõu küsimas , olen jaganud materjale , mida kursustelt sain . </s> <s> Inimesel tekkis mõte pidada kohvikut , kuna vallas on söögikohti vähe . </s> <s> Kursustel olime just teinud kohviku äriplaani analüüsi . </s> </p>
<p> <s> <hi rend="rasvane"> Merle Adams , Tori valla rahvamaja juhataja : </hi> Me läksime kursustele , kuna seal lubati kõigele läheneda rohujuuretasandil . </s> <s> Tegelikult olid koos väga erineva ettevalmistusega inimesed , kõigest ei saanud arugi . </s> </p>
<p> <s> <hi rend="rasvane"> Ande Arula , FIE , hobusekasvataja : </hi> Mina pole nõustamisega varem tegelnud . </s> <s> Kursustele läksin , kuna elan äärealal metsade keskel . </s> <s> Seal on palju üksikuid talupidajaid , naisi , kes millegagi ei tegele , aga võiks . </s> </p>
<p> <s> Riisa küla on hea turismipiirkond , aga turism lõpeb suvega ära . </s> <s> Üritan seal talveks käsitöösuunda ajada . </s> </p>
<p> <s> Kursustel tekivad kasulikud suhted . </s> <s> Sellelt pinnalt lähed järjest edasi . </s> <s> Samas on kogu see nõuandmine täielikult heategevus . </s> </p>
<p> <s> <hi rend="rasvane"> M. A. : </hi> Maal on kõik asjad nii suure riskiga seotud . </s> <s> Kui nõu annad , siis ka vastutad nõuande eest . </s> </p>
<p> <s> <hi rend="rasvane"> L. P. : </hi> Tegelikult peaks inimene ise otsuseid tegema . </s> <s> Aga tihti näed tahtmist , et keegi teine otsustaks ja ka vastutaks . </s> </p>
<p> <s> <hi rend="rasvane"> A. A. : </hi> Inimesed on õudselt kartlikud küll . </s> <s> Ka sellepärast , et kellelgi pole raha . </s> </p>
<p> <s> <hi rend="rasvane"> Maaelu on muutunud </hi> </s> </p>
<p> <s> Naiste sõnul on tähtis teadvustada , et maal on toimunud suured muutused . </s> </p>
<p> <s> <hi rend="rasvane"> M. A. : </hi> Inimeste elukultuur on muutunud . </s> <s> Ka maainimene on muutunud tarbijaks , ta ei tooda enam ise . </s> </p>
<p> <s> Sellises olukorras on vaja koolitust . </s> <s> Meie panime siin näiteks käima külavanemate koolituse . </s> <s> Tähtis on , et külainimesed leiaks endale meelepärase tegevuse . </s> <s> See võib alustuseks olla kas või näitering või laulukoor . </s> <s> Teine pool on projektide kirjutamine , et saada oma ettevõtmiste jaoks raha . </s> <s> Mina olen projektide kirjutamise nõustamise päris hästi kätte saanud . </s> </p>
<p> <s> <hi rend="rasvane"> A. A. : </hi> Stressi on igal pool . </s> <s> Siis ju ka ei taha tulla kodust välja , kui riided on vanad ja uusi ei jaksa osta . </s> <s> Paljud ei soovi välja näidata , et olukord on nii hull . </s> </p>
<p> <s> <hi rend="rasvane"> M. A. : </hi> Soomaa käsitöölaagris läks väga hästi kaubaks käsitsi lehmalüps . </s> <s> Inimesed olid kõhuli maas ja vaatasid . </s> <s> See on muutunud haruldaseks nagu hobusega heinategu . </s> </p>
<p> <s> Meil käib siin veel üks projekt : kaardistame külasid , huviväärsusi , loodus- ja kultuuriobjekte . </s> <s> Muraka külas olime poole peal , kui avastasime , et peaksime kokku lugema ka lehmad ja nende pidajad . </s> </p>
<p> <s> <hi rend="rasvane"> Eeskäija kui elustiil </hi> </s> </p>
<p> <s> Naised naersid , et ega Tori vallas pole mehed otsa saanud , mehed ajavad lihtsalt suuri asju , naised väiksemaid . </s> </p>
<p> <s> <hi rend="rasvane"> L. P. : </hi> Ettevõtluse tugiisikute kursus ongi just naistele suunatud . </s> </p>
<p> <s> <hi rend="rasvane"> A. A. : </hi> Naistel on rahulikkust , kannatlikkust ja soovi rääkida . </s> <s> Mehed on rohkem omaette , hoiavad oma ärisaladused kõik endale . </s> </p>
<p> <s> <hi rend="rasvane"> A. H. : </hi> Mehed tahavad kohe ja korraga suuri asju teha . </s> <s> Ettevõtmiseks , mis algab rohujuure tasandilt , on naised võibolla natuke sobivamad . </s> </p>
<p> <s> <hi rend="rasvane"> M. A. : </hi> Naisõiguslased me küll ei ole . </s> <s> Külavanemate koolitusel oli mehi küll . </s> <s> Ainult naiste peale elu jätta ei saa . </s> </p>
<p> <s> <hi rend="rasvane"> L. P. : </hi> Naiste võim oleks õudukas ! </s> </p>
<p> <s> <hi rend="rasvane"> A. A. : </hi> Mina olen mures noorte naiste pärast , kes napsitavad ja suitsetavad . </s> <s> On kohutav pilt näha tantsupõrandal tüdrukut , kel suits näpus ja ise seisab vaevu jalul . </s> <s> Mis ta lastest saab ? </s> </p>
<p> <s> Kahju , kuidas end ära juuakse , kusjuures kõik on toredad inimesed . </s> <s> Lihtsalt nad on kuidagi lõhestunud , ei teagi , kes nad on või mida tahavad . </s> </p>
<p> <s> <hi rend="rasvane"> M. A. : </hi> Jälle üks põhjus , miks on vaja külas tegutseda . </s> </p>
<p> <s> <hi rend="rasvane"> A. A. : </hi> Järjest rohkem tegemisi , kooskäimisi , seltse ! </s> <s> Kui on tegevust , jääb ka joomiseks vähem aega . </s> </p>
<p> <s> <hi rend="rasvane"> A. H. : </hi> Inimesed tegelikult ootavadki , et keegi midagi teeks . </s> <s> Ja kui keegi hakkab tegutsema , siis seda rohkem temalt oodatakse . </s> </p>
<p> <s> <hi rend="rasvane"> M. A. : </hi> Kui oled siit juba ei tea mitmendat põlve pärit , siis on see vastutusega seotud . </s> <s> Sa ei saa siit ära minna , sa oled siia elusse nagu sisse kodeeritud . </s> </p>
<p> <s> <hi rend="rasvane"> A. A. : </hi> Minu käest on küsitud , et kuidas sa viitsid . </s> <s> Aga see on elustiil , et sebid ja jooksed , oledki see sebija ja eestvedaja . </s> </p></div3>
          <div3 type="artikkel"><head> Kuidas hambavalust lahti saada </head>
<p> <s> <hi rend="kaldkiri"> 01.08.2002 </hi> </s> </p>
<p> <s> <hi rend="rasvane"> Millised on hambavalu rahvalikud ravivõtted tänapäeval ? </hi> </s> </p>
<p> <s> Loodusteadustel põhineva meditsiini ajalugu on võrreldes rahvameditsiiniga väga lühike . </s> <s> Veel lühem on see aeg , mil inimestel on olnud vähemalt teoreetiline võimalus saada vajaduse korral arstiabi . </s> </p>
<p> <s> Valu leevendamiseks on tulnud kasutada iseenda , oma lähedaste või ravitsejate teadmisi-oskusi . </s> </p>
<p> <s> Hambavalu on kindlasti üks tavalisemaid vaevusi , mida kodus ravitud . </s> </p>
<p> <s> Sellest valust pääsemiseks on mitmesuguseid viise . </s> <s> Maagia on alati kuulunud rahvameditsiini ning olnud argielu loomulik ja lahutamatu osa . </s> </p>
<p> <s> <hi rend="rasvane"> Maagiline puutikk </hi> </s> </p>
<p> <s> Soomes oli tuntuim hambavalu leevendamise viis surilavatsist võetud puutikk , millega haiget hammast torgiti . </s> <s> Rahva uskumuse järgi on surilavatsis kadunukeselt saadud väge , ja kui verine haigusega kokku puutunud tikk peita teatud kindlasse kohta , näiteks puu ja koore vahele , jääb ka hambavalu sinna . </s> </p>
<p> <s> Ratsionaalne seletus valu kiirele kadumisele niisugusel puhul on see , et kui puutiku abil mädale väljapääs torgata , kaob lõualuust rõhumistunne . </s> </p>
<p> <s> Eestis on kõige enam kasutatud vahend olnud puutikk , mis võetud välgutabamuse saanud puu küljest . </s> </p>
<p> <s> Sellistes puudes on rahva uskumuse kohaselt pikse antud üleloomulikku väge . </s> </p>
<p> <s> Oskar Kallas on üles kirjutanud Kassarist : “ Välk oli 11. VI puu sisse löönud ( minu elukoha ligidal ) . </s> <s> Minu teenija ( umbes 65 a ) ütles poolnaljatades-pooltõsiselt : “ Peab sealt mõne pilpa tooma ja sellega hammast torkima , ” - tal oli just hambavalu - “ siis valu läheb mööda ” . - “ Kas see siis tõesti aitab ? ” - “ Näh , rahvas ütleb , et aitab . ” </s> <s> ( Peab vere välja torkima igemest ) . </s> <s> “ Tsaari aegu lõi välk Haapsalus puusse ( õpetaja maja ligidal ) , siis pool linna käis säält pilpaid toomas , ju need siis aitasid . ” </s> </p>
<p> <s> Teateid selle hea abivahendi kasutamise kohta leidub kogu Eestist . </s> <s> Järgmine teade on Koerust : “ Kui pikne on puu purustanud , siis võtta neid pindusi , mis pikne ehk välk puu küllest on ära löönd ja pane ära kõrvale seisma , siis kui hammad hakkavad valutama , sosi nende pindudega hammid . </s> <s> Siis hamma valu kaduma ära , ja ei valutama änam . ” </s> </p>
<p> <s> Ka kodu lähedal kasvavatest taimedest on saadud hambavalule leevendust . </s> <s> Eestlaste lemmikravimtaim tundub olevat kummel . </s> </p>
<p> <s> <hi rend="rasvane"> Kummelist koerapöörirohuni </hi> </s> </p>
<p> <s> Muhust on teade : “ Haigele hambale on head kummeli hautised lõua peale . ” </s> <s> Mustjalas , Haljalas , Põltsamaal ja Kihnus on hambavalu vastu kasutatud kummeliteed . </s> </p>
<p> <s> Näsiniin ja koerapöörirohi on väga mürgised taimed , kuid sellele vaatamata on mõlemad tuntud hambavalurohuna nii Eestis kui Soomes . </s> <s> Eriti Eestis on näsiniint palju kasutatud . </s> <s> Lõuna-Eestis on seda taime ka küüvitsaks kutsutud . </s> </p>
<p> <s> Näsiniinest tehtud tikuga torgiti valutavat hammast , näsiniine koort või vilju pandi hambaauku või näriti varretükki . </s> </p>
<p> <s> “ Hambahaigus , sellega oli küll tõeliselt suur häda , aga peris vanast ei olnudki kellelgi hambad haiged , kui juhtus , et mõnel hammas tegi valu , siis tsusiti hammas küüvitsa puu pilpaga , siis pudenes too haige hammas maha , et ei saanud teisi nakka , ” räägib Harglas üles kirjutatud teade . </s> </p>
<p> <s> Eestis ja Soomes on hea abimees olnud koerapöörirohi , mida kutsutakse ka hambaheinaks/hammashainaks . </s> <s> Eks seegi viita selle kasutamisele hambavalurohuna . </s> <s> Taime kõiki osi on ravimina kasutatud , hambavalu vastu eriti seemneid . </s> <s> “ Hambaseemneid ” on müüdud isegi apteegis . </s> </p>
<p> <s> Järgmine raviviis on üles kirjutatud Pühalepas , kuid sama põhimõtte järgi on hambavalu ravitud ka Soomes . </s> <s> “ Hambavalu aetakse sel kombel ära , et võetagu näputäis hullukoera rohu seemneid , peeta õõguvate süte peal ja hingagu seda suitsu trehtli kaudu sisse , heidetagu siis magama , mille peale põsk üles paistetab ja hambavalu ära kaduma . ” </s> </p>
<p> <s> Hambaarsti poole ei olnud paljudel veel XX sajandilgi võimalik pöörduda . </s> <s> Rahvalik ravitsemine polnud seega mitte alternatiiv , vaid ainuke võimalus hambavalu leevendada . </s> </p>
<p> <s> Arstiraamatutes räägiti palju eneseravimise ohtudest , kuid praktikas oli paljudel võimatu arstiabi saada ja seetõttu tuli leppida nende oskuste ja teadmistega , mis inimesed aegade jooksul omandanud . </s> </p>
<p> <s> Ka praegu ei minda haigeks jäädes alati esmalt arsti juurde , vaid proovitakse end kõigepealt koduste vahenditega ravida . </s> <s> Soome professor Lauri Honko on uurinud inimeste tervisekäitumist ja tõdenud , et meid ümbritseb terve nõuandjate armee . </s> <s> Varasemad elukogemused ja perekond on tähtsaimad . </s> </p>
<p> <s> Perekonnas on alati keegi , kel elukogemust ja oskust hinnata haiguse tõsidust . </s> <s> Suur osa ravimisega seotud kogemusi antaksegi edasi perekonnaringis . </s> </p>
<p> <s> <hi rend="rasvane"> Valu tuleb võita </hi> </s> </p>
<p> <s> Hambamädanik on praegugi tavaline haigus ja hambavalu tuttav paljudele . </s> <s> Tänapäevase hambavalu iseravimise kohta ei ole uurimismaterjali kogutud . </s> <s> Kindlasti tuleb ette selliseid olukordi , kus ei ole võimalik kohe , kui hammas valutama hakkab , arsti juurde minna . </s> </p>
<p> <s> Tohtri juurde minekut võib takistada ka hirm hambaarsti ees või rahapuudus . </s> <s> . Seni ei ole uuritud , missuguseid koduseid vahendeid praegu hambavalu leevendamiseks kasutatakse . </s> </p>
<p> <s> Oma käsilolevas litsentsiaaditöös uurin eesti rahvapäraseid hambavalu raviviise . </s> <s> Põhimaterjal on pärit Eesti Kirjandusmuuseumist Tartus . </s> </p>
<p> <s> Lisaks tahan koguda rahvasuust materjali selle kohta , mida inimesed tänapäeval valutava hamba puhul ette võtavad . </s> <s> Ka esmapilgul inimesele enesele väheolulisena tunduvad teated on minu jaoks väga tähtsad . </s> </p>
<p> <s> Ootan aadressil Pk 3956 , Tallinna peapostkontor , 10509 Tallinn või airip@sci.fi vabas vormis lugusid , millele on lisatud vastaja sünnikoht , vanus , elukutse ( pensionäridel endine töö ) , koht , kus hammast ise raviti , ja aeg , millal seda tehti . </s> </p>
<p> <s> Isikuandmete salastatus on garanteeritud , soovi korral võib kasutada varjunime . </s> </p>
<p> <s> <hi rend="rasvane"> Airi Pekkola </hi> </s> </p></div3>
          <div3 type="artikkel"><head> Lehitsedes Torma Albumeid </head>
<p> <s> <hi rend="kaldkiri"> 01.08.2002 </hi> </s> </p>
<p> <s> <hi rend="rasvane"> Almanahhid Torma Album on hea näide sellest , kuidas saab põlistada kodukandi ajalugu </hi> </s> </p>
<p> <s> Esimest korda tähis-tati Eestis raamatu-aastat aastail 1935-1936. </s> <s> Ka Tormas moodustati komitee ja tehti mitmesuguseid üritusi . </s> </p>
<p> <s> Kui komitee kohustused lõppesid , ei mindud laiali , vaid tuldi aeg-ajalt vallamajja kokku , et arutada kodunurga aktuaalsemaid küsimusi . </s> <s> Komitees olid kohalike suuremate organisatsioonide ( seltside ) esindajad ja suur osa Torma intelligentsist . </s> </p>
<p> <s> Sellistel kokkutulekutel tekkiski mõte anda võidupühaks välja Torma Album . </s> </p>
<p> <s> Plaan tehti teoks . </s> <s> Kõnnu 4kl algkooli juhataja August Saki algatusel ja juhtimisel ilmus 1939. aasta võidupühaks Torma Album I - illustreeritud kodupaigalooline almanahh . </s> </p>
<p> <s> <hi rend="rasvane"> Põige minevikku </hi> </s> </p>
<p> <s> Tartu maavanem Heinrich Lauri ( 1890-1942 ) kirjutas oma tervituses tormalastele albumi esimeses numbris : <hi rend="kaldkiri"> “ Torma on kujunenud üheks Põhja-Tartumaa tsentrumiks vaimsel ja majanduslikul alal , milleks elanikud on usinasti teinud tööd . </hi> </s> <hi rend="kaldkiri"> <s> Kõik see väärib tõsist tähelpanu ja pakub rohket huvi üldsusele , mispärast Torma seltskonna omaalgatus “ Torma Albumi ” väljaandmiseks täidab tänuväärse ülesande . ” </s> </hi> </p>
<p> <s> Tallinnas elavate tormalaste ja nende järeltulijate kokkutulekuid , kus vahetati mõtteid oma kodukihelkonda puutuvate küsimuste üle , toimus juba Eesti Vabariigi esimestel aastatel . </s> </p>
<p> <s> Nende hingeks oli Tormast Liikatku külast Kolli talust pärit ja elu lõpuni Tormaga seotuks jäänud kauaaegne Eesti piirimaade nõunik , setu kultuuri- ja haridustegelane ning nn setude isa Samuel Sommer ( 1872-1940 ) . </s> </p>
<p> <s> Esimest Torma Albumit tabas Nõukogude okupatsiooni aastail paljudele 1917-1940 ilmunud raamatutele osaks saanud saatus : kanti keelatud trükiste nimekirja , korjati raamatukogudest ära ning hävitati . </s> <s> Praegu on riiklikes raamatukogudes ( Tartu , Tallinn ) kokku vaid viis eksemplari . </s> </p>
<p> <s> Esimene Torma Album anti 2001. aastal ajalooliste kommentaaridega varustatult Tormalaste Kodupaigaühenduse faksiimileväljaandena uuesti välja , aluseks võeti Eesti Rahvusraamatukogu arhiivkogus säilitatav eksemplar . </s> </p>
<p> <s> Traditsioon anda Torma Album välja võidupühaks on säilinud . </s> <s> 1997. aastal ilmus teine ja 1999 kolmas album . </s> </p>
<p> <s> Koostajad on iseloomustanud albumite sisu ja eesmärke teise Torma Albumi tagakaanetekstiga : </s> </p>
<p> <s> “ Kes on tormalane ? </s> </p>
<p> <s> Tormalane on inimene , kelle juured ulatuvad Torma ja kes on südamega Tormas , kes juba C. R. Jakobsoni ning Jakob Pärna aegadest ei taha olla , ei olegi vaikiv , ununev lehekülg aegade-raamatus . </s> <s> Tormalane tahab olla Vabadussõja võitnud rahva väärikas esindaja . </s> <s> Kodupaiga almanahhi “ Torma Album ” lugedes saab oma vaimuvara rikastada igaüks , kes otsib vastuseid küsimustele : </s> </p>
<p> <s> • miks on C. R. Jakobson sümbol tormalastele , sümbol kogu rahvale </s> </p>
<p> <s> • kuidas “ Torma Album ” on sillaehitaja sõjaeelse iseseisvusaja ja tänapäeva Torma vahel , kõigi tormalaste vahel </s> </p>
<p> <s> • kes olid 1930. aastate teisel poolel need targad , patriootlikud inimesed , kes juhtisid Torma valda , õpetasid lapsi , elustasid rahvakultuuri , arendasid noorsooliikumist , kujundasid Torma vaimset palet </s> </p>
<p> <s> • millised leheküljed veel kirjutamata Torma ajaloost olid Nõukogude okupatsiooni ajal määratud igaveseks unustusse . ” </s> </p>
<p> <s> <hi rend="rasvane"> Side kodukohaga </hi> </s> </p>
<p> <s> Almanahhi leheküljed aitavad tänapäeva inimest sadade nähtamatute niitidega siduda oma kodukoha ja selle minevikuga , panevad meenutama neid , kellele oleme suuresti võlgu selle eest , kes me oleme ja mis meil on . </s> </p>
<p> <s> Tormalaste Kodupaigaühenduse tegevus ja tema eestvedamisel paljude kodukandiinimeste kaasabil väljaantavad Torma Albumid , mille neljas raamat koostamisel , on suurepärane näide , kuidas saab põlistada oma kodukandi ajalugu ja kaasaega ning aidata kaasa maakultuuri arengule kodukohas . </s> </p>
<p> <s> <hi rend="rasvane"> Jaan Viigi </hi> </s> </p></div3>
        </div2>
        <div2 type="rubriik">
          <head> Reportaaž </head>
          <div3 type="artikkel"><head> Kotinukas on peidus päikesepalee </head>
<p> <s> <hi rend="kaldkiri"> 01.08.2002 <bibl> <author> Erika Klaats </author> </bibl> </hi> </s> </p>
<p> <s> <hi rend="rasvane"> Jõhvi linna külje all Uikla prügila taga on Kotinuka küla - loodust ja ilu hindavate inimeste kodu </hi> </s> </p>
<p> <s> Nagu kotis , kirusid inimesed vanasti , kui pimeda ajal oma kodust endise Sompa mõisa metsatukast välja tulema pidid . </s> <s> Aga poolteist kilomeetrit Jõhvi poole hakkas silm seletama . </s> <s> Sealt paistis valgust . </s> </p>
<p> <s> “ Nii see küla oma nime saigi , ” mäletab Ester Laansalu vanaemaaegseid jutte Kotinukast . </s> <s> Ester ise on pärit Tammikust . </s> </p>
<p> <s> Sellest on nüüd juba rohkem kui kolmkümmend aastat , kui August Laansalu ta Kotinuka külla Sillaotsa tallu miniaks tõi . </s> </p>
<p> <s> <hi rend="rasvane"> Armastus esimesest pilgust </hi> </s> </p>
<p> <s> “ Oh , meie kokkusaamise lugu on eriline ! ” õhkab Ester ja vaatab Augustile sügavalt silma . </s> <s> Muidugi mäletab mees kõike vägagi hästi . </s> <s> Aga naisele ütleb : “ Räägi , räägi . ” </s> </p>
<p> <s> “ Abielu on kui loteriivõit , kas läheb õnneks või mitte , ” paneb Ester käe õrnalt mehe kaela ümber . </s> <s> “ Meil on läinud õnneks . </s> <s> Ega paremat meest oska tahtagi . ” </s> </p>
<p> <s> Ester jutustab sellest päris esimesest kokkusaamisest , kui ta vast kolme-neljateistaastane plika oli . </s> <s> Seitse aastat Estrist vanem August oli Tammiku sovhoosi velsker ja käis pererahva loomi kaemas . </s> </p>
<p> <s> Tüdrukule tundus tookord , et kuidagi erilise pilguga vaatas see noor velsker ka teda . </s> <s> “ Ütlesin pärast vanaemale , kas tema pani tähele . </s> <s> Vanaema vastas rahulikult : “ Too poiss vaatab kõiki nii . ” ” </s> </p>
<p> <s> Kui Ester seitseteist sai , kutsus sõbranna teda oma poisi sõbra sünnipäevale . </s> <s> Et see sõber on August Laansalu , seda ei öelnud keegi . </s> </p>
<p> <s> “ Ja kujutage ette , seal tutvustas August mind oma vanematele kui enda pruuti . </s> <s> Täiesti ootamatult . </s> <s> Olin sõnatu . </s> <s> Tuleb välja , et tal oli kõik ette valmis mõeldud ! ” hüüatab Ester . </s> </p>
<p> <s> Perenaise rõõmsa kilke peale ilmub kuudist välja uudishimuliku ilmega hundikoerapea . </s> </p>
<p> <s> “ See on meie Tommi , ” heidab August rahuliku pilgu üle õla . </s> </p>
<p> <s> <hi rend="rasvane"> Et oleks päris oma </hi> </s> </p>
<p> <s> Maja tagant lippavad trepile väike poiss ja tüdruk . </s> <s> Vaatavad häbelikult ringi , hindavad olukorda ja juba läinud ongi . </s> <s> “ Meie vanema tütre Luive lapsed - neljane Annela ja kuuene Martin , ” ütleb Ester . </s> <s> “ Noorem tütar elab perega Tallinnas . ” </s> </p>
<p> <s> Augusti vanaema ja vanaisa , Emilie ja Johannes Paumeri rajatud Sillaotsa talu maadel on praegu kolme pere kodu . </s> <s> Üks Augusti õe , teine onupoja ja kolmas vanema tütre oma . </s> </p>
<p> <s> Kui sovhoosi aegu läks palju rahvast sellest metsakülast ära linna , siis nüüd tulevad inimesed jälle tagasi . </s> <s> Kotinuka on viimase viie aasta jooksul täienenud tervelt nelja pere võrra . </s> </p>
<p> <s> “ Vanasti pidasid kõik Kotinuka inimesed loomi ja kasvatasid lapsi . </s> <s> Nüüd on jäänud siia peamiselt vanad . </s> <s> Loomi ei pea enam keegi , ” muutub August mõtlikuks . </s> </p>
<p> <s> Nemad Estriga ehitasid isakodust pisut maad eemale metsaserva päris oma elamise . </s> <s> Kõik pole küll veel valmis , aga elada juba võib . </s> </p>
<p> <s> Maja ees kasvavad vana tamm ja vaher . </s> <s> “ Tundub , et kunagi oli selle koha peal elumaja , ” arvab peremees . </s> <s> “ Naise lillepeenrad ongi vist lausa vundamendi jäänustele rajatud . ” </s> </p>
<p> <s> Suur heledat karva koer Sämmi tassib rõõmust , et pererahvas koju jõudis , kõigepealt kohale vana sussilotu . </s> <s> Siis haarab hambusse ämbri , valmis koos perenaisega maja kõrvalt allikast vett tooma . </s> </p>
<p> <s> “ Eks ta teab , et peremees läheb koplisse hobust tervitama , ” ütleb Ester . </s> <s> “ Sämmi loodab , ehk võetakse siis temagi kaasa . ” </s> </p>
<p> <s> Nii kui August kopliväravas korra vilet laseb , kappab Vermis rõõmsalt hirnudes kohale . </s> <s> “ Mina ei läheks siit kunagi mitte kuhugi . </s> <s> Mets on see , mis võlub ja hoiab , ” ütleb mees . </s> </p>
<p> <s> Ester noogutab innukalt ja lisab mehe jutule kaalu : “ Antagu linnas kas või mitu miljonit maksev villa . </s> <s> Mis tähtsust on asjadel , kui pole hingerahu . </s> <s> Oma hingerahu saame me ainult siit . ” </s> </p>
<p> <s> <hi rend="rasvane"> Oma Kullanuka </hi> </s> </p>
<p> <s> Nisumäe talu õuel on halli-pruunikirju kõuts sättinud end hiigelsuurte kruustangide kõrvale . </s> <s> Justkui küsides , kas siis võõrail tõepoolest midagi maitsvat anda pole . </s> </p>
<p> <s> “ See on Allu , ” ütleb perenaine Lehte Nisu . </s> <s> “ Küll loom teab , millal värske suutäis kohale jõuab . ” </s> <s> Perenaine peab silmas Kotinukasse saabuvat kauplusautot . </s> </p>
<p> <s> Just autolavka juurest Allu neli aastat tagasi Nisumäele sattuski . </s> <s> “ Polnud tast muud peale suure kondise pea , natuke karvast nahka ja kaks vänderdavat tagakäppa . </s> <s> Nii nälginud ja kurnatud oli teine , kui taat ta siia tõi . ” </s> </p>
<p> <s> Taadiks nimetab Lehte oma meest Rudolfit , kellega nad viiekümnendatel Kotinukale tulid . </s> <s> Kotinukat nimetab Lehte aga Kullanukaks . </s> <s> “ Nii palju ilusat on siin juhtunud . </s> <s> Tänu sellele olen kaua hingelt noor püsinud . ” </s> </p>
<p> <s> “ Teate , räägime , kuidas tegelikult on , ” muutub Lehte üha jutukamaks . </s> <s> “ Seda muru niidavad muidugi lapsed . </s> <s> Ja palju muudki teevad nemad , sest üksi ei jõuaks enam . ” </s> </p>
<p> <s> Lapsi on Lehtel ja Rudolfil kolm . </s> <s> Tütre kohta ütleb perenaine , et tema on rohkem kui ühe lapse eest , sest pool peret on tütrel Kotinukas ja pool Läänemaal . </s> <s> Elu käib mõlemas . </s> <s> “ Vot sellised kaasaegsed inimesed oleme . ” </s> </p>
<p> <s> Väikest maja hoovi servas kutsuvad Lehte ja Rudolf emamajaks . </s> <s> Selles on üleval kaheksa magamisaset , kui peaksid lapselapsed ja külalised korraga kohale juhtuma . </s> <s> Emamajas on ka saun . </s> </p>
<p> <s> Isamajaks kutsuvad nad aga paljude akendega , väljaehitatud katusealusega kollast värvi suurt elumaja . </s> <s> Lehte ütleb , et see on päikesepalee . </s> </p>
<p> <s> Miks just päikesepalee ? </s> </p>
<p> <s> “ Maakonna heakorrakomisjon käis siin hindamas ja kirjutas pärast mu külalisteraamatusse , et neid üllatas metsatukas kollane maja , mis nägi välja nagu päikesepalee . ” </s> </p>
<p> <s> <hi rend="rasvane"> Elavad mälestused </hi> </s> </p>
<p> <s> Perenaise toa seinal ripub neli raamitud pilti . </s> <s> Need on tehtud fotode järgi . </s> <s> “ See on minu sünnikodu Laiusel Teilma külas . </s> <s> Elasin seal kakskümmend esimest eluaastat . </s> <s> Juba siis hakkasin ma unistama oma metsakodust . ” </s> </p>
<p> <s> Teisel pildil on mehe sünnikodu Saare vallas Ruskavere külas . </s> </p>
<p> <s> Järgmisel Nisumäe talu vana maja , mille korstnajala kohal kasvab aias nüüd tohutu suur kuusk . </s> </p>
<p> <s> Viimasel pildil seisab päikesepalee oma täies hiilguses . </s> </p>
<p> <s> Lehte meenutab , et kui nad Rudolfiga Kotinukasse tulid , alustasid kõigepealt mulla ostmisest . </s> <s> Mulda ostsid nad taadiga selleks , et siin midagi kasvada saaks . </s> </p>
<p> <s> Käis just Jõhvi piimatööstuse ehitus ja mulda veeti niikuinii prügimäele . </s> <s> Lehte ja Rudolf ostsid mitukümmend autokoormat . </s> </p>
<p> <s> Ükskord tuli mulla seest välja sõdurisaabas , milles jalg sees . </s> </p>
<p> <s> “ Matsin selle maha . </s> <s> See on siin püha maa , sõdalaste maa , sellepärast hoian puhtana , ei istuta midagi peale , ” ütleb Lehte . </s> </p>
<p> <s> Pühast maast kümmekond meetrit eemal metsaveerel kasvavad kaks väga ilusat värvi kuuske , kerapajud ja sarapuu . </s> <s> Lehte nimetab seda osa aiast tendropargiks . </s> </p>
<p> <s> Ütleb veel , et temast kümme aastat vanemast taadist enam suurt abimeest väljas pole . </s> <s> “ Hoian teda toas , niikuinii kaisutab ahju rohkem kui mind , ” vaatab Lehte kavalalt päikesepalee poole . </s> </p>
<p> <s> “ Mina aga maadlen ikka selles rohelises maailmas . </s> <s> Ma olen sellest nii vaimustuses . </s> <s> Ega muidu ei elaks kah . ” </s> </p>
<p> <s> Lehte oli eelmisel päeval toonud metsast tammepuuistiku . </s> <s> Ütleb , et juba kolmandat korda istutab ta samasse kohta , aga mitte ei lähe kasvama . </s> <s> Taat oli siiski toe külge pannud , ehk läheb seekord õnneks . </s> </p>
<p> <s> Lehte näitab puid aias ja ütleb , et igal neist on oma põhjus , miks siia sattus . </s> </p>
<p> <s> “ See on vanema venna mälestuseks kasvama pandud kask . ” </s> </p>
<p> <s> Vanem poeg oli tahtnud lapsepõlves pookida kase külge tuuleluua . </s> <s> Lõikas ladva küll ära , aga tuuleluud on ju elutu ega läinud muidugi kasvama . </s> <s> Kask ajas aga end hästi harali ja on nüüd nelja haruga . </s> <s> “ Nagu meid , lapsigi , peres oli , ” ütleb Lehte . </s> </p>
<p> <s> Ühe oksa on kask lasknud longu nagu kardina , justkui kutsudes enda varju istuma . </s> </p>
<p> <s> “ Näete , seal on 42 luigetiibset pärna . </s> <s> Kui tuult pole , vajuvad lehed longu nagu luige tiivad . </s> </p>
<p> <s> Vaadake seda osa aiast , viipab Lehte . </s> <s> Siin ei olnud muud kui Sompa mõisa liivaaugud . </s> <s> Neid täidab Nisumäe perenaine iga aasta niidetud heinaga . </s> </p>
<p> <s> “ Seal on minu õe Leida nimeline mänd . ” </s> </p>
<p> <s> Lehte kutsub seda meenutuste männiks . </s> <s> Õde ei ole enam . </s> <s> Nisumäe perenaisel pole ühtegi sugulast elus . </s> <s> “ Olen üksi jäänud , ” ütleb ta . </s> <s> “ Pean maailma asju hästi peos hoidma . </s> <s> Mulle on väga suur asi usaldatud . ” </s> </p>
<p> <s> “ Mu arm , mind võlub kõrge metsamüha ja uhkelt kiikuv üksik männikroon , ” hakkab Lehte deklameerima . </s> <s> Ja lõpetab meeleolukalt : “ Seda vaimustust elan mina siin kogu aeg . ” </s> </p>
<p> <s> <hi rend="rasvane"> Oma ülesanne täita </hi> </s> </p>
<p> <s> Kui nemad Rudolfiga Kotinukale jõudsid , elas külas 68 peret . </s> <s> Vanadest olijatest on Lehte arvestuste järgi praeguseks alles vaid viis . </s> </p>
<p> <s> “ Eelmine pererahvas , kes siin elas , oli Mägi . </s> <s> Meie oleme Nisu . </s> <s> Et eelkäijatest midagi kaduma ei läheks , panime talule nimeks Nisumäe , ” jutustab ta . </s> </p>
<p> <s> “ Teate , kui ilusad nimed on siin külas taludel ? ” küsib ta äkki . </s> <s> “ Tagantkülast alates : Pikapõllu Pahvad , Kuusemõisa Rosin , Hõberemmelga Paumer , Siniallika Vihman , Sillaotsa Paumer , Linapõllu Härma , Suuremänni Veeder , Vesikheina Kippar . ” </s> </p>
<p> <s> Nisumäe perenaine saab tuleva aasta 24. veebruaril 80aastaseks . </s> <s> “ Ega mind ei planeerinud ema ega isa . </s> <s> Aga ma tulin siiski siia ilma . </s> <s> Ju on mul siin oma ülesanne täita . ” </s> </p></div3>
        </div2>
        <div2 type="rubriik">
          <head> Inimesed </head>
          <div3 type="artikkel"><head> Oskavad armastust hoida </head>
<p> <s> <hi rend="kaldkiri"> 01.08.2002 <bibl> <author> Rein Raudvere </author> </bibl> </hi> </s> </p>
<p> <s> <hi rend="rasvane"> Kolm venda jõudsid kuldpulmadeni , kokku on neil abielustaazi 158 aastat </hi> </s> </p>
<p> <s> Valgamaal Taheva vallas elab kolm venda : Adolf ( 79 ) , Kalju ( 77 ) ja Voldemar ( 72 ) Raudsepp , kes kõik on kuldpulmapäevani jõudnud , neist noorim veli tänavu kevadel . </s> <s> Kokku on neil abielustaaži 158 aastat . </s> </p>
<p> <s> Esimesena kuldpaariks pärjatud Adolf ja Hilja ( 73 ) pühitsevad sügisel juba briljantpulmi . </s> <s> Vanemast vellest ei taha maha jääda ka Kalju ja Voldemar koos abikaasade Helbe ( 70 ) ning Koidulaga ( 68 ) . </s> <s> “ Miks mitte järele trügida , kui vanajumal aga tervist annab , ” naerab Voldemar . </s> </p>
<p> <s> Kolmel paaril on kokku seitse last , 17 lapselast ja kaks lapselapselast . </s> <s> Ka kõigi lapsed on truuks jäänud oma esimesele väljavalitule , enamikul lastestki juba hõbepulmad peetud . </s> </p>
<p> <s> <hi rend="rasvane"> Adolfi ja Hilja lugu </hi> </s> </p>
<p> <s> “ Vanasõna ütleb , et võta naine naabritalust , teda tunned käsist-jalust , ” pajatab Adolf Raudsepp . </s> <s> Tema nii tegi ega kahetse . </s> <s> Omakandi tüdrukutega abiellusid samuti vennad . </s> </p>
<p> <s> Esimest trehvamist Hilja ja Adolf ei mäleta . </s> <s> Nad on üksteist lapsest saati trehvanud . </s> <s> Küll karja juures , küll jõe ääres . </s> <s> Või suuremaks saades poes , mis asus samas majas , kus neiu Hilja Holst elas . </s> </p>
<p> <s> “ Mõtlesin , et kes see ikka temast parem on , ja nii see algas . </s> <s> Vanasti käis armastus ju salamahti , seda ei tahetud rahvale näidata , ” muigab mees . </s> <s> Naine kuulab juttu . </s> <s> Noogutab . </s> <s> Adolf meeldis temalegi . </s> <s> Ja või siis sõja järel mehi nii väga sorteerida oligi . </s> </p>
<p> <s> 13. novembril 1947 rakendas Adolf hobuse vankri ette , võttis pruudi peale ning sõitsid Taheva vallasekretäri juurde jaa-sõna ütlema . </s> <s> Kui vallamajast välja tulid , ootas neid ees pulmavemp . </s> <s> Krutskimehed olid hobuse lahti rakendanud , aisad läbi aia teisele poole lükanud ja siis hobuse ette pannud . </s> </p>
<p> <s> 13 pole miskit halba toonud , leiavad nad . </s> <s> Lisaks pulmapäevale on sel kuupäeval perre tütar sündinud . </s> <s> Kokku on neil kolm last ja seitse lapselast . </s> <s> Mõni aeg tagasi lisandus ka lastelastelaste arve . </s> </p>
<p> <s> Abielludes sai Adolfist koduväi . </s> <s> Koduväiks minemist peeti vanasti viletsaks asjaks . </s> <s> Adolf rehmab käega ja peab seda lolliks üteluseks . </s> <s> Temal pole mingeid kurbi kogemusi . </s> </p>
<p> <s> Peagi täitub neil koos elamisest 20 000 päeva . </s> <s> Kui iga päev oleks selles ühises eluraamatus üks leht , saaks sellest lõpmata paksu raamatu . </s> <s> Mõlema kinnitusel poleks selles raamatus ükski leht tühi - elu on olnud täis tööd , seda on jagunud igasse päeva . </s> <s> Kehvi aegu nagu polegi olnud . </s> </p>
<p> <s> “ Vanasti oli vanasõna , et mees olgu naise kõrval nagu roop ahju kõrval , siis on elu hää , ” võtab Adolf taas vanasõna appi . </s> <s> “ Too on õige ka . </s> <s> Kui minnakse pikalt kaugele , peab ülitruudus olema , et mingit vääratust ei tule . ” </s> </p>
<p> <s> Külg külje kõrval on nad olnud nii kodus kui tööl . </s> <s> 30 aastat rahmeldasid koos karjalaudas . </s> <s> “ Kui nooremast peast olingi vahel veidi napsune , siis koju pidi jõudma , kas või käpuli , ” teab Adolf , mis tähtis on . </s> </p>
<p> <s> Hilja sõnul pole nende pikk elu sugugi kogu aeg suhkruna magus olnud . </s> <s> Adolf ei usu neid , kes ütlevad , et neil pole abielus üldse lahkarvamusi olnud . </s> <s> Ilma vaidlusteta ei saagi elada . </s> <s> Kui aga tuleb ette tühja vaidlemist , on ühel õigem vait jääda . </s> <s> Muidu võib tüli tulla . </s> <s> Hiljem selgub , mis õige ja kel õigus . </s> <s> Kes siis jääb tavaliselt vait ? </s> <s> Hilja arvab , et tema . </s> </p>
<p> <s> “ Kelle oled esimesena valinud , see on kõige õigem valik , ” usub Adolf Raudsepp . </s> </p>
<p> <s> <hi rend="rasvane"> Kalju ja Helbe lugu </hi> </s> </p>
<p> <s> “ Kalju leeripeo ajal olin 15aastane ja olin siis juba ta pruut , istusin kõrval , ” alustab Helbe ( neiuna Kasuk ) nende lugu . </s> <s> Kaks aastat hiljem nad abiellusid . </s> <s> Kuna tüdruk oli kõigest 17 , läks isa-ema nõusoleku kõrvale tarvis ka rajooni täitevkomitee luba . </s> </p>
<p> <s> Nemadki tundsid teineteist väiksest peast . </s> <s> Susisema hakkas nende vahel aga ühel vana-aastaõhtusel külapeol , kui Kalju saatis peo lõppedes tüdruku koju . </s> </p>
<p> <s> Kuna pulmapäev oli 30. mail 1949 , mõeldi pidu teha jaanipäeval . </s> <s> Paraku andsid Kaljul sõjahaavad tunda ja asi lükati novembrisse . </s> <s> Siis jäi omakorda Kalju isa haigeks . </s> <s> Lõpeks peeti pidu vana-aastaõhtul 1952 , koos tütre ristimise ja tagantjärgi laulatusega . </s> </p>
<p> <s> “ Maainimesel on erakuelu , ega siin truudusega probleeme teki . </s> <s> Vanasõnagi ütleb , et truudus on juhuse puudus , ” vastab Kalju küsimusele , kas neil on ka truuduse proovikive olnud . </s> <s> “ Suure rahvamassi sees võib juhtuda kõike , siin ümbruskonnas on vähe lahutusi . ” </s> </p>
<p> <s> “ Töölkäimine oli ühes ja samas majandis , kaugemale pole käinud . </s> <s> Iga õhtu ikka koju , mis muud , ” täiendab Helbe . </s> <s> Samas pole nad seltskonda vältinud . </s> <s> Mees on suur jahimees , naine jällegi laulab Hargla naisansamblis ja mängib orkestris kannelt . </s> </p>
<p> <s> Kalju sõnul ei räägi nad kunagi kodus minu ja sinu palgast . </s> <s> Seda janti pole olnud , et peab raha jagama või arutama , kel rohkem või vähem . </s> <s> Paljudes peredes ometi nii ei toimita . </s> <s> “ Kui on kooselu , peab ka raha koos olema , ja jutul lõpp , ” märgib Kalju . </s> </p>
<p> <s> Kui vahel tuleb lahkarvamusi või riidu ette , püütakse asjad ruttu selgeks rääkida . </s> <s> Venitamisega läheks see vaid hullemaks . </s> <s> “ Suuri riidusid pole meil olnud . </s> <s> Kui midagi juhtubki , siis õhtu lõppedes lõpeb ka riid , hommikut algame nii nagu peab , ” kinnitab Helbe . </s> </p>
<p> <s> Vendade õnnelik pereelu on alguse saanud kodust , ka nende vanemad olid koduarmastavad inimesed . </s> <s> “ Minu emapoolne vanaisa ja vanaema jõudsid samuti kuldpulmadeni - see on vist juba sordi , geenide viga , ” sõnab Kalju . </s> <s> Neil endil on üks tütar , kaks lapselast ja üks lapselapselaps . </s> </p>
<p> <s> <hi rend="rasvane"> Voldemari ja Koidula lugu </hi> </s> </p>
<p> <s> Voldemar ja Koidula ( neiuna Zilmer ) ei mäleta täpselt , kuidas kõik algas , kes kellele esmalt silma jäi . </s> <s> Kodudel oli vahet kolm kilomeetrit . </s> <s> Voldemar käis Hargla , Koidula Laanemetsa koolis . </s> <s> Tutvuti kolhoosis , kuhu neiu arvestajaks tuli . </s> </p>
<p> <s> 12. aprillil 1952 lasid nad end Valgas paari panna . </s> <s> Koidulale ei meeldinud külanõukogus registreerimine , sestap siis mindi Valka . </s> <s> Ühtegi sugulast ega tuttavat kaasa ei kutsutud . </s> <s> Peoks pidi minema õhtul Koidula kodus Taheval . </s> </p>
<p> <s> Voldemar võttis Valgas takso . </s> <s> Koikkülas jäi Volga porri kinni . </s> <s> Et kaasas oli õepere koos kolmeaastase lapsega , loobuti 10 km jalgsirännakust . </s> <s> Oodati neli tundi rongi , pulmalised istusid teadmatuses . </s> <s> Seda tulisemaks kibeda karjumiseks pärast läks . </s> </p>
<p> <s> Peagi pidi Voldemar kolmeks aastaks sõjaväkke minema . </s> <s> Truuduse proovikivile pidasid mõlemad vastu , armastus käis kirjade kaudu . </s> </p>
<p> <s> “ Võrreldes teiste vendadega oli meil 0-variant : kui Kalju jäi elama isakoju ja Adolf naisekoju , siis meie alustasime oma kodu rajamisest , ” meenutab Voldemar . </s> <s> 1956 sügisel ei olnud neil tulevases kodus muud kui tühi plats ja õue peal vägev tamm . </s> </p>
<p> <s> “ Oleme vaeselt alustanud , võibolla see ühine töö siin liitiski meid , ” arvab Koidula . </s> </p>
<p> <s> Neil on kolm poega ja kaheksa lapselast . </s> <s> Koidula vahel utsitas meest taga , et too karistaks poegi mõne üleannetuse puhul . </s> <s> Kuid Voldemarile pole karistamine kunagi meeldinud . </s> <s> Sellest tuli neil mõnikord ka omavahelist ütlemist . </s> <s> “ Toredad poisid olid , teinekord kui tegidki ulakust , mis seal ikka , ” leiab isa nüüdki . </s> </p>
<p> <s> <hi rend="rasvane"> Retsepte abieluõnneks </hi> </s> </p>
<p> <s> <hi rend="rasvane"> Kalju : </hi> Peamine on osata teisest aru saada ja mõista . </s> <s> Mitte tühja pärast tülitseda , leppida esimesel võimalusel . </s> </p>
<p> <s> <hi rend="rasvane"> Helbe : </hi> Teineteise mõistmine on kõige tähtsam ja vahel tuleb kannatadagi . </s> <s> Ei ole nii , et ma surun oma mina peale , tuleb samuti teisega arvestada . </s> <s> Palju on vaja kannatust . </s> </p>
<p> <s> <hi rend="rasvane"> Koidula : </hi> Mõtelge sellele , kas ikka tasub iga tühja asja pärast vaidlema hakata . </s> <s> Siis püsib ka armastus edasi . </s> </p>
<p> <s> <hi rend="rasvane"> Voldemar : </hi> Mõistus pähe ! </s> <s> Kui on juba abiellutud , tuleb seda ka hoida . </s> <s> Rusikatega abielu kaugele ei kesta , piisab sõnadest . </s> </p>
<p> <s> <hi rend="rasvane"> Hilja : </hi> Kui juba koos elatakse , ei maksa kellelgi enam teiste peale mõtelda , mõtelge ainult oma pere , oma laste tuleviku peale . </s> </p>
<p> <s> <hi rend="rasvane"> Adolf : </hi> Noored abiellujad peavad mõtlema ka tolle peale , et elada tuleb kogu aeg . </s> <s> Mitte elada seda kuuma armastust , mis mõnel kestab päeva , mõnel aasta ja kus väga ruttu mängitakse kõik kaardid , ässad ja jokkerid välja . </s> <s> Nii ruttu ei tohi armastust maha mängida . </s> <s> Armastuse ketast peab hoidma ja kerima sealt tasapisi , et see kestaks elu lõpuni . </s> </p></div3>
        </div2>
        <div2 type="rubriik">
          <head> Kultuur </head>
          <div3 type="artikkel"><head> Juured kullas või kunst mullas </head>
<p> <s> <hi rend="kaldkiri"> 31.07.2002 </hi> Tallinna Kunstihoones on 4. augustini näha Soome Maa Haridusliidu 50. aastapäeva näitus “ Juured ” </s> </p>
<p> <s> Kuraator Timo Valjakka on koondanud Soomest ( üheksa autorit ) ja Eestist ( kolm autorit ) kunstnike töid , mis vahendavad väga tundlikke ja valusaid kontakte , ent ka kirkaid elamusi maaelust ning inimese ja looduse suhtest üldisemalt . </s> </p>
<p> <s> Väljas on maalid , skulptuurid ja fotod , samuti mitmekesisemate väljendusvõimalustega video ja installatsioon . </s> </p>
<p> <s> <hi rend="rasvane"> Meie looduses </hi> </s> </p>
<p> <s> “ Juurte ” ekspositsiooni juhatab sisse valik fotosid . </s> <s> Need saabusid Soomes Maa Haridusliidu üleskutse peale kirjeldada ühe fotoga seda , mis on inimese jaoks maal kõige väärtuslikum . </s> </p>
<p> <s> Ühelt poolt on need hingemaastikud , puutumatu vaikuse maastikud ning teisalt elu jätkuvuse ja tulevikuusu manifestatsioonid ( paljudel fotodel on lapsed , sageli silitamas soomlaste püha looma lehma või vastsündinud vasikat ) . </s> </p>
<p> <s> Ka Ene-Liis Semperi väga privaatset hingeseisundit väljendavas videos , kus valgete puhaste linade vahel lebav kunstnik sõidab suvepäevase Eesti maastiku foonil , käsitletakse maad kui puhastavat , rahustavat , viljakandvat , elujõudu andvat fenomeni . </s> </p>
<p> <s> Tarbekunstniku haridusega Janna Syvänoja seinavaibas “ Vana sõber ” kujutavad siidtüllkangasse aetud hobusejõhvid puu aastaringe . </s> <s> Kaheosaline kompositsioon “ Allikas ” on üles ehitatud hobusesilmas ( fotol ) peegelduva põhjatuse ja allika veepeegli ( kuivanud hõredate puulehtedega kaetud peegelplaat ) paralleelile . </s> </p>
<p> <s> Põrandavaip pealkirjaga “ Kevadised tööd ” seisneb põrandale ristkülikukujulise pinnana laotatud hobuse talvekarvastikus , mis kevadel maha harjatakse . </s> </p>
<p> <s> Julgeksin lugeda omalaadse tähelepanuavalduse ( või vähemalt loomulikkust väärtustava suhte ) hulka ka Jüri Okase 1974 alustatud fotodes “ Väikese moodsa arhitektuuri sõnastiku ” , kus arhitekti ja installatsioonikunstnikku on köitnud eripärased nähtused hoonete reaalelus , neid ümberkujundav aeg , inimlik hoolimatus või eripärane-naljakas ilumeel . </s> <s> <hi rend="rasvane"> Kunst kõikjal </hi> </s> </p>
<p> <s> Pisut jõulisemas kunstikeeles edastavad positiivset seost maa(elu)ga hobu- ja karjamajanduskoolis ning seejärel kunstiakadeemias skulptoriks õppinud Miina Äkkijyrkkä männijuurikatest kolme meetri kõrgune “ Pull ” Kunstihoone ees . </s> </p>
<p> <s> Samuti Pekka Turuneni aastatel 1990-2001 kogunenud fototabamused Soome puuriitadest ( pildil ülal ) kui iseseisva kunstiväärtusega installatsioonidest . </s> <s> Märk sellest , et puu soojendab ja inspireerib inimest mitte ainult ahju ees istudes . </s> </p>
<p> <s> Ega ju puusäsikiri ja halgude ladumine riidamustriks tähenda inimese võõrandumist maast , elust , metsast . </s> <s> Kunst on kõikjal . </s> <s> Kunstilisus ei tähenda võõrandumist , ma loodan . </s> </p>
<p> <s> Teistlaadse lähenemisega tegeleb Hannu Pakarinen , kes dokumenteerib lagunenud tühje heinaküüne ja ühe väikese Soome asula Ruotsinkylä katkisi korstnaid . </s> <s> Et need on seatud kunstipäraselt rütmilistesse ja hele-tumedusega mängivatesse fotokollaažidesse , ei muuda midagi edastatud sõnumis : mure maaelu allakäigu pärast . </s> </p>
<p> <s> Kraadi võrra raevukamad , lausa iroonilised on Soome biennaalinimed , arhitektiduo Marco Casagrande &amp; Sami Rintala installatsioonis “ Mai manifest ” , kus mullapinnale on rivistatud terve hord halle standardseid bürokraadikäsi . </s> </p>
<p> <s> Ilkka-Juhani Takalo-Eskola valutab samuti hinge maaelu hääbumise pärast ( “ Jää hüvasti ! ” ) . </s> <s> Ka vastandab ta otsesemalt maad ja linna . </s> <s> Näiteks maalis “ Mängud ” on kaks maalast , kaisus virilate nägudega nukud , nende selja taga taamal täidavad horisonti tossavad tööstuskorstnad . </s> <s> Samas teistel maalidel ülistab kunstnik naist kui viljakuse sümbolit . </s> </p>
<p> <s> Seevastu näitab noor kunstnik Anna Retulainen abstraktsionistlikus maaliseerias “ Proovisin leida kaaslast ( otsustasin jääda üksikuks ) ” kaasaegse naise identiteedikriisi . </s> <s> Võimalik , et see teos on näitusekoosseisus selleks , et võimendada janu loodusliku loomulikkuse ja tasakaalu järele . </s> </p>
<p> <s> Omapärane ja muinasjutuline on Jussi Kivi kottpimedasse ruumi peidetud installatsioon öisest lumisest metsast . </s> <s> Kui väiksesse kastikesse pilk sisse heita , on näha , kuidas metsastseen peegelseinte abil kosmiliseks paljuneb . </s> </p>
<p> <s> Jussi Kivi ise ütleb : “ Ööbimine metsas annab muu hulgas võimaluse kogeda pimedust . </s> /---/ <s> Pimedus on üks viimaseid ajale vastu pidanud romantilisi looduselemente ” . </s> </p>
<p> <s> <hi rend="rasvane"> Loodus meis </hi> </s> </p>
<p> <s> Jaan Toomik on vormistanud videoinstallatsiooniks performance'i läinud aasta “ KanaNaha ” festivalilt Rakveres , kus ta realiseeris unes nähtud nägemuse : viie-kuue meetri kõrguselt alla sadav inimene kadus kohalolijate silme all sekundi murdosa vältel maa sisse . </s> </p>
<p> <s> Et mõista , milline on selles töös kunstniku suhe maasse , nõuaks eraldi käsitlust Toomiku loomingust , kuid igatahes on see suhe kaugel sellest , et olla võõrandunud . </s> </p>
<p> <s> Kas näitusel edastavad kunstnikud võõrandunud või lähedast , läbitunnetatud suhet maa ja maaeluga ? </s> <s> Võiks kosta , et “ Juurte ” näituse kataloogis kinnitatakse : “ Loodus elab meis , ükskõik kus me ka ei elaks ” . </s> </p>
<p> <s> <hi rend="rasvane"> Kaire Nurk </hi> </s> </p></div3>
        </div2>
        <div2 type="rubriik">
          <head> Seadus </head>
          <div3 type="artikkel"><head> Võlaõigusseadus kaitseb kodanikku </head>
<p> <s> <hi rend="kaldkiri"> 01.08.2002 </hi> </s> </p>
<p> <s> <hi rend="rasvane"> Enne lepingu sõlmimist tasub kindlasti vaadata võlaõigusseadust , mis reguleerib kõiki lepingulisi suhteid </hi> </s> </p>
<p> <s> 1. juulist jõustunud võlaõigusseadus annab tarbijale tõhusa kaitse ebaõiglaste tingimustega sõlmitud lepingute puhul . </s> </p>
<p> <s> Seadus reguleerib füüsiliste ja juriidiliste isikute vahelisi varalisi suhteid , nagu ost-müük , üürimine , laenamine ja kindlustus . </s> </p>
<p> <s> <hi rend="rasvane"> Muutis seadusi </hi> </s> </p>
<p> <s> 1. juuli tõi suuri muudatusi tsiviilõiguse valdkonnas . </s> <s> Lisaks võlaõigusseadusele jõustusid ka tsiviilseadustiku üldosa seadus ja rahvusvahelise eraõiguse seadus . </s> </p>
<p> <s> Muudetud on ka seaduse enda nime - praegu kasutusel olev “ Võlaõigusseadus ” võeti eelmise aasta lõpul vastu kui “ Lepingute ja lepinguväliste kohustuste seadus ” . </s> </p>
<p> <s> Võlaõigusseaduse rakendusseadusega on aga muudetud või kehtetuks tunnistatud ligi sada seadust . </s> </p>
<p> <s> Rakendusseadus näeb ette üleminekureeglid seaduste kohaldamiseks nendele õigussuhetele , mis on tekkinud enne 1. juulit 2002. </s> </p>
<p> <s> Seadusega anti valitsusele ja ministeeriumidele ülesanne viia kehtivad määrused uute seadustega kooskõlla . </s> <s> Juhul kui seda tehtud ei ole , tuleb arvestada seaduse ülimuslikkusega ja juhinduda tuleb sel juhul seadusest . </s> </p>
<p> <s> Kehtetuks tunnistati muu hulgas senine tsiviilseadustiku üldosa seadus , rendiseadus ning raamatupidamise korraldamise ja raamatupidamisandmete õigsuse eest isikliku vastutuse kehtestamise seadus . </s> </p>
<p> <s> Kehtetuks tunnistati enamik seni kehtinud Eesti NSV tsiviilkoodeksi sätteid . </s> <s> Kehtima jäid ainult §d 470-473 , millega on reguleeritud kahjuhüvise nõuetega seotud probleemid . </s> </p>
<p> <s> Suuri muudatusi tehti asjaõigusseaduses , kuna terve rida asjaõiguse üldsätteid viidi uude tsiviilseadustiku üldosa seadusse . </s> </p>
<p> <s> <hi rend="rasvane"> Ostueesõigus </hi> </s> </p>
<p> <s> Võlaõigusseadus reguleerib täiendavalt ostueesõiguse kasutamisega seotud küsimusi , mis laienevad ka kinnisasja ostueesõiguse teostamisele . </s> <s> Samal ajal täpsustati asjaõigusseaduse sätteid ostueesõiguse kohta . </s> </p>
<p> <s> Rakendussätted ütlevad , et võlaõigusseaduses ostueesõiguse kohta kehtivaid paragrahve kohaldatakse juhul , kui ostueesõiguse teostamise avaldus on esitatud pärast 1. juulit 2002. </s> </p>
<p> <s> Ostueesõigus kehtib ka kinnisasja müümisel sundenampakkumise või pankrotimenetluse korral . </s> <s> Kinnisasja jagamisel jääb ostueesõigus püsima iga jagamise teel tekkinud kinnisasja suhtes . </s> </p>
<p> <s> Tehing , millega kohustutakse ostueesõiguse seadmiseks , peab olema notariaalselt tõestatud . </s> </p>
<p> <s> Samuti peab kinnisasjale ostueesõiguse seadmiseks nõutav asjaõigusleping olema notariaalselt tõestatud . </s> </p>
<p> <s> Asjaõigusseaduse täienduste § 2611-§2614 kohaselt võib ostja keelduda nõusoleku andmisest ostueesõigusega isiku omanikuna kinnistusraamatusse kandmiseks ja kinnisasja üleandmisest , kuni talle hüvitatakse tasutud ostuhind . </s> </p>
<p> <s> Kui ostja või tema õigusjärglane kaotab ostueesõiguse teostamise tõttu kinnisomandi , vabaneb ta ostuhinna tasumise kohustusest . </s> <s> Juba tasutud ostuhinna võib ostja müüjalt tagasi nõuda üksnes juhul , kui ta taganeb müügilepingust . </s> </p>
<p> <s> <hi rend="rasvane"> Üürileping viieks aastaks </hi> </s> </p>
<p> <s> Olulisi muudatusi tehti elamuseaduses . </s> </p>
<p> <s> Kohaliku omavalitsuse volikogul on õigus kehtestada üüri piirmäärad ainult munitsipaalomandis olevatele eluruumidele . </s> <s> Need piirmäärad kehtivad ka tagastatud eluruumide kasutamisel , kui üürniku nõusolekul ei ole üürilepingus kokku lepitud üüri muus suuruses . </s> </p>
<p> <s> Enne 1. juulit 2002 elamuseaduse alusel moodustatud elamuvaidluskomisjonid loetakse kuni üürivaidluste lahendamist reguleeriva seaduse vastuvõtmiseni üürikomisjonideks võlaõigusseaduse mõttes . </s> </p>
<p> <s> Enne 1. juulit 2002 sõlmitud tähtajatud eluruumide üürilepingud loetakse sõlmituks viieks aastaks alates lepingu sõlmimise kuupäevast . </s> </p>
<p> <s> Rakendusseadus reguleerib volikirja kehtetuks kuulutamist . </s> </p>
<p> <s> Selle kohaselt võib volitaja esitada notarile avalduse enda väljaantud volikirja kehtetuks kuulutamiseks . </s> <s> Notar tõestab volitaja volikirja kehtetuks kuulutamise avalduse ja avaldab volikirja kehtetuks kuulutamise teate väljaandes Ametlikud Teadaanded vähemalt kahel korral vähemalt nädalase vahega . </s> <s> Volikiri muutub kehtetuks kolme päeva möödumisel viimase teate avaldamisest . </s> </p>
<p> <s> Teeseaduse muudatus ütleb , et tee kaitsevööndi maa omanik võib nõuda tee omanikult piirangute tõttu tekkinud kahju hüvitamist . </s> <s> Kaitsevööndi ulatuse ja kaitsevööndi kitsenduste loetelu annab teeseadus . </s> </p>
<p> <s> <hi rend="rasvane"> Võlaintress 7% </hi> </s> </p>
<p> <s> Kui kohustuselt , näiteks laenult , tuleb tasuda intressi ja kui lepinguga ei ole intress kindlaks määratud , siis kuni Eesti astumiseni Euroopa Liitu loetakse võlasuhetes intressimääraks 7% aastas . </s> </p>
<p> <s> Võlaõigusseaduses kahju õigusvastase tekitamise kohta sätestatut kohaldatakse juhul , kui kahju põhjustanud tegu või sündmus pandi toime või leidis aset pärast 1. juulit 2002. </s> </p>
<p> <s> Kui tegu või sündmus , näiteks autoavarii , toimus varem , kohaldatakse enne 1. juulit kehtinud seadusi . </s> </p>
<p> <s> Enne 1. juulit 2002 tehtud kehtiv tehing , mis pärast uute seaduste jõustumist ei vasta seaduses sätestatud vorminõuetele , jääb kehtima . </s> </p>
<p> <s> Enne 1. juulit 2002 tehtud tehingu saab pärast 1. juulit 2002 tühistada üksnes kehtivates seadustes sätestatud korras . </s> <s> Kuid tühistamise aluste suhtes kohaldatakse tehingu tegemise ajal kehtinud seadust . </s> </p>
<p> <s> Kui lepingud , näiteks laenu- , kindlustus- , teenuste- jms lepingud on sõlmitud tüüptingimuste kasutamisega , siis hiljemalt 2003. aasta 1. jaanuariks tuleb lepingu suhtes kehtivad tüüptingimused viia kooskõlla uute seadustega . </s> </p>
<p> <s> <hi rend="kaldkiri"> Järgneb </hi> </s> </p>
<p> <s> <hi rend="rasvane"> Maido Pajo </hi> </s> </p>
<p> <s> <hi rend="kaldkiri"> Samal teemal : “ Sõlmi põllumajanduslik rendileping ” , ML , 4. aprill , 11. aprill </hi> </s> </p>
<p> <s> <hi rend="rasvane"> Võlaõigusseadus </hi> </s> </p>
<p> <s> • Võlaõigusseadus tugevdab tunduvalt lihtkodaniku kui tarbija õigusi lepingulistes suhetes , andes suurema kaitse tüüptingimuste vastu , mida pangad , kindlustusfirmad jt suured teenusepakkujad oma klientidega lepinguid sõlmides kasutavad . </s> </p>
<p> <s> Seadus sätestab juhud , millal tüüptingimused on tühised . </s> </p>
<p> <s> • Enne 1. juulit sõlmitud lepingud tuleb uue seadusega kooskõlla viia hiljemalt 1. jaanuariks 2003. </s> <s> Kõik alates 1. juulist sõlmitavad lepingud peavad juba seadusele vastama . </s> </p>
<p> <s> • Kasutusele on võetud koduukselepingu mõiste . </s> <s> Selle all mõeldakse olukorda , kus kauba- või teenusepakkuja tuleb tarbijale ootamatus olukorras - tänaval , ühissõidukis , tööl - kaupa või teenust pakkuma . </s> </p>
<p> <s> Ootamatus olukorras sõlmitud lepingust on õigus taganeda seitsme päeva , sidevahendi ( telefoni , faksi ) teel sõlmitud lepingust 11 päeva jooksul . </s> </p>
<p> <s> • Võlaõigusseadus annab võimaluse elektrooniliste lepingute sõlmimiseks , samuti digitaalallkirja kasutamiseks lepingute sõlmimisel . </s> </p>
<p> <s> <hi rend="kaldkiri"> Allikas : võlaõigusseadus </hi> </s> </p></div3>
        </div2>
        <div2 type="rubriik">
          <head> Maailm </head>
          <div3 type="artikkel"><head> Mida mõtleb Eesti noorsugu Vene ohust ? </head>
<p> <s> <hi rend="kaldkiri"> 01.08.2002 </hi> </s> </p>
<p> <s> <hi rend="rasvane"> Vanem osa noortest ootab positiivset nihet , noorem osa on praeguse olukorraga leppinud ja peab seda normaalseks </hi> </s> </p>
<p> <s> Eesti ühiskond elab üle suuri struktuurseid muutusi . </s> <s> Rääkida võib nii esimesest kui teisest Eestist ja kindlasti on need olemas . </s> <s> Hea tahtmise korral võiks kõne alla võtta lausa paarkümmend Eestit . </s> </p>
<p> <s> Üht sellist tahaksin tutvustada , sest peame teadma , kelle keskel me elame . </s> <s> Veel enam on vaja teada , mida mõtlevad need , kes tulevad meie järel . </s> </p>
<p> <s> <hi rend="rasvane"> Kaks korda kaks küsitlust </hi> </s> </p>
<p> <s> Noorte seisukohad ja suhtumised koorusid neljast küsitlusest , mille eesmärk oli selgitada noorte imagot oma sünnimaa kohast ajaloos , rahvusvahelistes suhetes ja välispoliitikas . </s> </p>
<p> <s> Küsimustik oli anonüümne , vastajad polnud aga tavalised noored , vaid sellised , kes tunnevad rohkem kui muidu huvi välispoliitika ja poliitika vastu , olgu siis tudengid või gümnasistid . </s> <s> Seega mingil määral kontingent , kellest kujuneb meie tulevane poliitiline eliit , järgmised Ilvesed ja Ojulandid . </s> </p>
<p> <s> Gruppe , kelle seas küsitlusi korraldasin , oli neli ( kaks tudengeid , kaks gümnasiste ) , küsitlused toimusid viimase kahe aasta vältel ja vastajaid oli kokku ligi kolmsada - piisavalt suur hulk , et pädevaid järeldusi teha . </s> </p>
<p> <s> Tahtmata lugejat arvudega koormata , püüan anda edasi üksnes suhted ja rõhud . </s> <s> Artikkel peegeldab ainult kitsast lõiku saadud järeldustest . </s> </p>
<p> <s> <hi rend="rasvane"> Põhjala pole üksnes Ilvese illusioon </hi> </s> </p>
<p> <s> Tähtsaimaks riigiks , mille sise- ja välispoliitiliste arengute tundmine on Eesti riigi huvide seisukohalt kõige enam vajalik , pidasid tudengid Venemaad . </s> <s> Nii arvas neist mõlemal korral üle kolmveerandi vastanuist . </s> </p>
<p> <s> Esimesel korral järgnesid Venemaale USA , teisel korral Saksamaa . </s> <s> Venemaa oli esikohal ka gümnasistide hulgas , Venemaale järgnes neil Saksamaa , sellele Soome ja viimasele USA . </s> <s> Erinevused polnud seega põhimõttelist laadi . </s> </p>
<p> <s> Järgmise küsimuse puhul oodanuks tudengite seas suuremaid erinevusi , kuna oli tegu individuaalse lähenemise selgitamisega , neid aga polnud . </s> </p>
<p> <s> Küsimusele , missuguse riigi ajalugu ja poliitiline elu huvitab kõige enam vastajat ennast , vastas tudengitest mõlemal korral üle veerandi , et Venemaa , mõlemal korral olid teisel ja kolmandal kohal vastavalt USA ja Saksamaa . </s> </p>
<p> <s> Küll aga lahknesid nüüd gümnasistide vastused tudengite omadest . </s> <s> Esikohal olid nende meelest kindlalt anglosaksi maad USA ja Suurbritannia , neile järgnes Saksamaa , Venemaa oli alles neljandal kohal . </s> <s> Ameerika tungib peale ? </s> </p>
<p> <s> <hi rend="rasvane"> Neutraliteet ei ole lahendus </hi> </s> </p>
<p> <s> Isiklik huvi ei langenud aga kokku kultuurilise orientatsiooniga , mida vastajad eelistasid kodumaa jaoks . </s> <s> Ses suhtes oli kindlalt esikohal Põhjala . </s> <s> Nii arvas ümmarguselt 2/3 vastajaist . </s> <s> Nagu üks pataljon oleks marsil ... </s> </p>
<p> <s> Teisena järgnes tudengite jaoks esimesel korral soome-ugrism , teisel korral Balti , angloamerikanismi eelistasid üksnes üksikud . </s> </p>
<p> <s> Gümnasistide seas järgnes Põhjalale kohe Balti , Baltikumile USA , USA-le inglise . </s> <s> Ega seda anglosaksi maailma ka nii väga armastata , nagu vanad noortest arvavad . </s> </p>
<p> <s> Riikide või riikide grupi hulgas , kellelt Eestil oleks kõige meeldivam saada sõjalist abi , oli kõikide arvates konkurentsitult esikohal NATO , teisel kohal Põhjamaad . </s> </p>
<p> <s> Gümnasistide meelest jagasid Põhjamaad teist-kolmandat kohta USAga . </s> <s> Enim võib Eesti rahvusvahelist seisundit praegu tugevdada astumine Euroopa Liitu - nii arvas tublisti üle poole tudengeist ja üle kolmandiku gümnasistidest . </s> </p>
<p> <s> Ent kui tudengitele oli teisel kohal koostöö Põhjamaadega , siis gümnasistide arvates oli kindlalt teisel kohal osalemine NATOs . </s> <s> Liites ELi ja NATO protsendid , sai küllalt lähedased arvud : tudengite puhul jäi see pisut alla 2/3 , gümnasistide oma üle . </s> </p>
<p> <s> Neutraliteeti Eesti rahvusvahelise seisundi tugevdajana on ligi kolmesaja vastaja hulgas eelistanud üksnes kaks ( loe : kaks ) - üks tudeng ja üks gümnasist . </s> </p>
<p> <s> <hi rend="rasvane"> Eesti-Vene suhted </hi> </s> </p>
<p> <s> Enne tänavust märtsi ei arvanud ükski tudeng , et Eesti-Vene suhted on väga halvad . </s> <s> Halvaks pidas neid ümmarguselt kolmandik ning normaalseks , kuid selliseks , mis võiks olla paremad , üle poole . </s> </p>
<p> <s> 2000. a ei pidanud neid heaks mitte keegi , 2001. a - 1,9% . </s> <s> Väga heaks ei ole neid suhteid pidanud ükski tudeng . </s> </p>
<p> <s> Gümnasistide puhul oli vastuste amplituud avaram : oli nii neid , kes arvasid , et need suhted on väga halvad , kui ka väga heaks pidajaid . </s> </p>
<p> <s> Ent tõsisem oli nihe skaala keskel : võrreldes tudengite ehk siis veidi vanema põlvkonnaga , oli gümnasistide hulgas vähem neid , kes pidasid suhteid halvaks või normaalseks , mis võiks olla paremad , ja rohkem neid , kes pidasid suhteid päris normaalseks . </s> </p>
<p> <s> Erinevused on üsna suured ja neist võib teha järelduse , et sellal kui vanem osa noortest ootab mingit muutumist positiivsuse suunas , on noorem osa kujunenud olukorraga juba leppinud ja peab seda normaalseks . </s> </p>
<p> <s> Tudengite vastuste võrdlemisel võib täheldada teisigi nihkeid , mõned nõnda väikesed , et neid võib nimetada ka juhuslikeks , teisest küljest peab aga ilmselt nõustuma , et vastanute puhul oli tegu kontingendiga , kes kõige kiiremini ja nõtkemalt reageerib muutustele , kes on , teisisõnu , suhteliselt vabam eelarvamustest . </s> </p>
<p> <s> Minu arvates väärisid äramärkimist järgmised nihked . </s> </p>
<p> <s> Esiteks oli suurenenud nende hulk , kes peavad Venemaad välisriigiks , mille sise- ja välispoliitiliste arengute tundmine on Eesti huvide seisukohalt kõige tähtsam . </s> <s> Seda olukorras , kus nende osa , kes isiklikult tundsid kõige enam huvi Venemaa ajaloo ja poliitilise elu vastu , oli tegelikult pisut isegi langenud . </s> </p>
<p> <s> Teiseks : kui 2000. a ei märkinud keegi riikide ja organisatsioonide hulgas , millelt oleks Eestil kõige meeldivam sõjalist abi saada , Venemaad , siis aastal 2001 oli neid kaks . </s> </p>
<p> <s> Oletus , et tegu on naljaga , tundub ära langevat , sest muude vastuste puhul selliseid naljatamisi silma ei hakanud . </s> <s> Kuna küsitlus ei fikseerinud vastaja rahvust , ei ole võimalik sellist seost selgitada . </s> <s> Kindlasti oli auditooriumis vähemalt üks vene päritolu tudeng . </s> </p>
<p> <s> Kolmandaks : võrreldes aastaga 2000 , oli tudengite seas tugevasti langenud nende protsent , kes arvasid , et praegu mõjutab Eesti arenguid negatiivselt kõige enam Venemaa . </s> </p>
<p> <s> Langus oli seda silmatorkavam , et ajaloolise Venemaa negatiivsuse suhtes oli auditooriumi suhtumine hoopis kasvanud . </s> </p>
<p> <s> Samasugune nihe oli ka suhtumises probleemi , missugune riik ohustab praegu ja on läbi aegade ohustanud kõige enam Eesti iseseisvust . </s> </p>
<p> <s> Nende hulk , kes arvasid seda praegusest Venemaast , oli 2001. a kümnendiku võrra väiksem kui poolteist aastat varem , ajaloolise Venemaa poolt lähtunud ohu suhtes oli auditooriumi hirm sama palju suurem . </s> </p>
<p> <s> Arvan , et nendes vahedes , kuigi väikestes , võib näha suurenevat ajaloolise ja praeguse Venemaa diferentseerimist . </s> <s> Sama kajastub ka järgmistes asjaoludes . </s> </p>
<p> <s> Esiteks : 2000. a ei nimetanud keegi Venemaad Eestile positiivselt tähtsate suurriikide seas , 2001 tegid seda kolm vastajat . </s> <s> Teiseks : kui 2000. a pidas Venemaad Eestile negatiivselt tähtsaks suurriigiks 94,4% , siis aastal 2001 oli see protsent langenud 84,6 -le . </s> </p>
<p> <s> Kolmandaks : kui 2000. a arvas 66,7% tudengeist , et Venemaa ohustab Eestit kõige enam poliitiliselt , siis 2001. a oli see osa langenud 51,9 protsendile . </s> </p>
<p> <s> Vähenenud oli nende osa , kes pidasid Venemaa suunalt lähtuvaks peamiseks ohuks sõjalist , suurenenud nende osa , kes näevad sellist majanduslikku ohtu . </s> </p>
<p> <s> <hi rend="rasvane"> Kaido Jaanson </hi> </s> </p></div3>
        </div2>
        <div2 type="rubriik">
          <head> Naeris </head>
          <div3 type="artikkel"><head> Õige mees mõõdab oma IQ-d sentimeetrites </head>
<p> <s> <hi rend="kaldkiri"> 31.07.2002 </hi> <hi rend="rasvane"> Maa mis laulab </hi> </s> </p>
<p> <s> <hi rend="kaldkiri"> naabermaade vahel märkan alati käib mingi pinks nüüd ka lätil oma märk on latvia - the land that sings </hi> </s> </p>
<p> <s> <hi rend="kaldkiri"> läti iga kanali pealt kõlab laulsi järel lauls muusika on tavaliselt kirjutanud raimonds pauls </hi> </s> </p>
<p> <s> <hi rend="kaldkiri"> laulab renars ja maria kalur liivi lahe peal laulavad nii maa kui riia ja ka need kes vahepeal </hi> </s> </p>
<p> <s> <hi rend="kaldkiri"> seal ei küsi keegi kes ma olen ja kas viisi pean kõrvulukustav dziesma kõlab daugavpilsi peal </hi> </s> </p>
<p> <s> <hi rend="kaldkiri"> ja kui laulupidu kroonib varaviksne - vikerkaar liigotavad ühendkoorid i just wanna be my star </hi> </s> </p>
<p> <s> <hi rend="rasvane"> CONTRA </hi> </s> </p>
<p> <s> <hi rend="rasvane"> Vastus võlgu </hi> </s> </p>
<p> <s> • Miks jõehobustel sadulat ei ole ? </s> </p>
<p> <s> • Kas lõunasse sõitev laev võib põhja minna ? </s> </p>
<p> <s> • Kas rasvatihane hakkab päikese käes sulama ? </s> </p>
<p> <s> • Kas lamav politseinik peab olema politseiakadeemia haridusega ? </s> </p>
<p> <s> • Kas ninakoll võib inimesi kollitada ? </s> </p>
<p> <s> • Kas vabamüürlane on vabakutseline müürsepp ? </s> </p>
<p> <s> • Kelle pealuud Hamlet käes hoidis ? </s> </p>
<p> <s> <hi rend="rasvane"> JÜRI PAET </hi> </s> </p>
<p> <s> <hi rend="rasvane"> Tõsi taga </hi> </s> </p>
<p> <s> • Meie demineerijad sõitsid Afganistani . </s> <s> Kuni nad seal toimetavad , on Eestis pommiähvardused keelatud . </s> </p>
<p> <s> • Eesti Energia hakkab toonekurgedele pesaaluseid paigaldama . </s> <s> Kured saavad talveks pesadele põrandakütte . </s> </p>
<p> <s> • Valitsus võttis vastu otsuse , et alla 21aastastel on erootiliste unenägude nägemine keelatud . </s> </p>
<p> <s> • Kui nunnal sünnib tütar , siis on see nunnu . </s> <s> Kui mungal poeg , siis munnu . </s> </p>
<p> <s> <hi rend="rasvane"> JÜRI PAET </hi> </s> </p>
<p> <s> <hi rend="rasvane"> Anekdoodid </hi> </s> </p>
<p> <s> Arst : “ Kahjuks ei saa ma teid aitada - teie haigus on päritav . ” </s> <s> Patsient : “ Hästi , saatke siis arve minu isale . ” </s> </p>
<p> <s> Koolipoiss jääb kooli hiljaks ja kohtub koridoris direktoriga . </s> <s> Direktor vaatab kella ja ütleb : “ Veerand tundi hilinenud . ” </s> <s> Õpilane : “ Mina ka , härra direktor . ” </s> </p>
<p> <s> Vanaproua seisab tükk aega maantee ääres ja hääletab . </s> <s> Autod muudkui vuhisevad mööda . </s> <s> Lõpuks peatub üks auto , juht küünitab pea aknast välja : “ Mammi , see auto , mida te ootate , sõitis siit juba 30 aasta eest mööda . ” </s> </p>
<p> <s> <hi rend="rasvane"> KOIDULA PIHLAK </hi> </s> </p>
<p> <s> <hi rend="rasvane"> Hennox Hewis : Mulle maitsevad sinivetikad </hi> </s> </p>
<p> <s> Maailmakuulus posija Hennox Hewis külastas Pärnut . </s> <s> Mul õnnestus teda intervjueerida . </s> </p>
<p> <s> <hi rend="rasvane"> Kuidas teile Pärnu meeldib ? </hi> </s> </p>
<p> <s> Mis Parnu ? </s> <s> Mida see tähendab ? </s> <s> Parnu , Parnu ... </s> </p>
<p> <s> <hi rend="rasvane"> Pärnu on see koht , kus te praegu olete . </hi> </s> <s> Ah soo . </s> <s> Parnu ? </s> <s> Aga mulle öeldi , et ma olen Eestis . </s> <s> Kas ma siis Eestis ei olegi vä ? </s> <s> <hi rend="rasvane"> Loomulikult olete Eestis . </hi> </s> <hi rend="rasvane"> <s> Aga Pärnu on üks linn Eestis . </s> </hi> </p>
<p> <s> Nii et ma olen hoopis linnas . </s> <s> Ma ei olegi Eestis ? </s> <s> See on tõesti huvitav . </s> <s> Väga huvitav . </s> </p>
<p> <s> <hi rend="rasvane"> Kuidas te sattusite Pärnusse ? </hi> </s> </p>
<p> <s> Ma ei mäleta . </s> <s> Ma olen nii noor , et mul ei ole veel mälu välja arenenud . </s> <s> Posijatel võtab see teatavasti rohkem aega . </s> </p>
<p> <s> <hi rend="rasvane"> Mida te Pärnus teete ? </hi> </s> </p>
<p> <s> Mind kutsuti siia posima . </s> <s> Oli vaja üks posimistöö ära teha . </s> <s> Lõpuks juhtus aga nii , et sattusin ühele poissmeesteõhtule . </s> <s> Seal oli teisigi minusuguseid musti mehi . </s> <s> Sain nendega sõpradeks ja lahkun koos nendega Parnust . </s> <s> Nad lubasid mind oma lennuki peale võtta ja koju ära visata . </s> </p>
<p> <s> <hi rend="rasvane"> Kuidas teile Pärnu meeldib ? </hi> </s> </p>
<p> <s> Oo , see on väga ilus . </s> <s> Teil on siin nii lahedad inimesed . </s> <s> Kui ma linnas jalutasin , vilistasid inimesed mulle järele . </s> <s> Ma vilistasin vastu , kuna mulle meeldib väga , kuidas teie üksteist tervitate . </s> <s> See on nii lahe ! </s> </p>
<p> <s> <hi rend="rasvane"> Mida te ostsite ? </hi> </s> </p>
<p> <s> Ega ma midagi suurt ei jõudnudki osta . </s> <s> Käisin rannas ja võtsin purgiga natuke sinivetikaid kaasa . </s> <s> Tähendab , et tegelikult ma ikka ostsin need . </s> <s> Üks mees müüs . </s> <s> Istus paadis ja ütles , et tõi need Tallinna rannast . </s> <s> Kuna Parnus vetikaid ei ole , tõigi ta need teisest kohast , sest eks Parnu rahvas taha ju ka sinivetikaid näha . </s> </p>
<p> <s> Kuulsin , et teil on neid sinivetikaid nii palju , et neid lausa süüakse . </s> <s> Need on tõesti väga maitsvad . </s> </p>
<p> <s> <hi rend="rasvane"> Kas tulete veel kunagi Pärnusse ? </hi> </s> </p>
<p> <s> Kui posida on vaja , siis tulen kindlasti . </s> </p>
<p> <s> <hi rend="rasvane"> ÕNNE NÕU , suvereporter </hi> </s> </p>
<p> <s> <hi rend="rasvane"> Kolumn </hi> </s> </p>
<p> <s> Käisin Pärnus puhkamas . </s> <s> Olin suvepealinnas just sel ajal , kui Ammende villas möllas kuulus poksisuurus Lennox Lewis . </s> <s> Kõik arvavad , et ta tuli siia poissmehepeole , aga mina tean , miks ta siin tegelikult käis . </s> </p>
<p> <s> Andke andeks , et ma jälle sellest lobisen , aga minu andmetel kutsus valitsus Lewise siia selleks , et suvi ei läheks luhta ehk teisisõnu : et ta lõpetaks Ojulandi ja Tarandi venima hakanud duelli . </s> </p>
<p> <s> Lewis sai seebiooperi lõpetamisega hästi hakkama , nokauteeris Tarandi , ja pidu läbi . </s> <s> Lewis läks tagasi nagu õige mees . </s> <s> Aga seda ma ütlen , et pange tähele - mustad mehed pole meile kunagi midagi head toonud . </s> </p>
<p> <s> Nagu sellest jamast veel vähe oleks . </s> <s> Nii kui Tarand lahti lasti , pandi Pärnusse selle auks kohe üks ess-ess-monument püsti , mis kahjuks küll jälle maha võeti . </s> <s> See on hea näide sellest , et palavus , see päike ja vastik lämbe ilm hakkab kellelegi tervise peale . </s> <s> Päike hakkas pähe , ei midagi muud . </s> <s> Säh sulle suvepealinna . </s> </p>
<p> <s> Mis vaesest Tarandist saanud on , eks seda tea me juba niikuinii . </s> <s> Politsei lõpetas ära ka Kütioru lastelaagri , nüüd pole tal enam midagi teha . </s> </p>
<p> <s> Maal on selle transpordiühendusega nii nagu on . </s> <s> Õnneks tuleb kinobuss jälle appi . </s> <s> Teadmiseks : kinobuss tiirutab mööda Eestit ringi , olge valvsad ja uurige välja , kus kandis see parajasti on . </s> <s> Olge julged , tõstke käsi püsti ja hääletage end kinobussi peale . </s> <s> Saate peale tasuta sõidu ka kino . </s> </p>
<p> <s> Selle eest , et kinobuss mööda Eestit tiirutab , tänage meie maanteeministrit . </s> <s> Vähemalt keegi lahendab maainimese sõidumuresid . </s> </p>
<p> <s> <hi rend="rasvane"> INNA AEG </hi> </s> </p>
<p> <s> <hi rend="rasvane"> Retroviisor </hi> </s> </p>
<p> <s> Kolleeg Maarius Suviste kirjutas nädalataguses Maalehes , et autota on etem . </s> <s> Jumal teab , äkki on tal õigus . </s> <s> Mina olen igatahes juba 27 aastat rooli keeranud ja võin kätt südamele pannes vanduda , et peldikus ei ole ma autoga käinud . </s> <s> Igal pool mujal küll . </s> <s> Peldikuga on see jama , et hommikul ärgates ajab häda mind sihukese valuga otse potile , et pole aega õue minna , autot käivitada ja siis inimese kombel asjale sõita . </s> <s> Sein ka veel ees . </s> <s> Sihukesed lood . </s> </p>
<p> <s> Kolleeg Suvistel on sügav mure , kui ta meie teedel hukkunud automehi loendab . </s> <s> Kes liigselt pedaali tallanud , kes jällegi kõva rohu all olnud . </s> <s> Laibad siin ja seal . </s> <s> Elu on sihuke . </s> <s> Autokoolis õpetatakse küll sõiduvõtteid ja eeskirjapunkte , kuid eetikat ja moraali mitte . </s> <s> Seepärast kimabki umbjoobes rullnokk politsei eest üle kõnnitee vastu posti . </s> <s> Ta ei tea ega aimagi , et peale tema on maailmas ja eriti Eestis veel mõned üksikud inimesed , kes kujutavad ette , et kõnnitee on jalakäijate tarvis . </s> <s> Post kukub jalutajale pähe ja lõpliku matsu annab Bemari kapoti alt lendupääsenud mootor . </s> <s> Aamen . </s> </p>
<p> <s> Maal on elu vast mõnevõrra lihtsam , aga linnas ja suurtel maanteedel kihutab surm , vikat kaenlas , vaata et iga teise masina kannul . </s> </p>
<p> <s> Midagi pole teha , autostumine kulgeb täiel aurul ja ühissõidukite kasutajaid jääb järjest vähemaks . </s> <s> Kuigi neid , kes näiteks trammis istudes surma oleks saanud , vist õieti polegi . </s> </p>
<p> <s> Ühistranspordi häda , vähemasti Tallinnas , on ka see , et korralike kodanikega koos ronivad sinna ka koledad prügikollid ja haisevad mis jõuavad . </s> <s> Hingematvalt . </s> <s> Midagi pole teha , nad on süüdimatud . </s> <s> Peale selle ei osta nad kunagi piletit . </s> <s> Trahvi ka ei saa teha - pole kohta , kuhu trahvinõuet saata . </s> </p>
<p> <s> Õnneks on suurem osa ühistranspordi kasutajatest ka usinad piletiostjad . </s> <s> Nagu ka üks memm ja taat , kes tulid ükskord Tallinna . </s> <s> Kaugelt maalt . </s> <s> Lõuna-Eestist või nii . </s> <s> Tarvis väheke trammiga sõita . </s> <s> Ostsid putkast piletid ja ronisid trammi . </s> <s> Vanamees üritab ikka pileteid komposteerida , aga tramm kõigub ja värisev käsi ei saa talongidega kuidagi kompostrile pihta . </s> <s> Rahvamass surub samal ajal jällegi memme kaugemale . </s> <s> Memm on aus memm ja ei taha mõeldagi sellest , et nad komposteerimata piletiga niiöelda jänest peaksid sõitma . </s> <s> Distantsilt hoiab memm taadi katsetustel silma peal ja kui tramm järgmises peatuses seisma jääb , hüüab vanamehele juhtnööri : “ Topi nüüd sisse , kuni seisab ! ” </s> </p>
<p> <s> <hi rend="rasvane"> LEMBIT REMMELGAS </hi> </s> </p></div3>
        </div2>
        <div2 type="rubriik">
          <head> Tuna ja täna </head>
          <div3 type="artikkel"><head> Tuna ja täna </head>
<p> <s> <hi rend="kaldkiri"> 31.07.2002 <bibl> <author> Mati Soomre </author> </bibl> </hi> </s> </p>
<p> <s> <hi rend="rasvane"> 29. VII </hi> </s> </p>
<p> <s> 2000 <hi rend="rasvane"> sõitsid Dumas' suguseltsi </hi> viie põlvkonna <hi rend="rasvane"> 52 liiget </hi> USAs Augustas <hi rend="rasvane"> maailma suurima jalgrattaga </hi> 986 m. </s> <s> Jalgrattal , mille Roger Dumas ehitas suguseltsi kokkutulekuks , on sadulaid 55 ja pikkust 42,88 m. </s> </p>
<p> <s> <hi rend="rasvane"> 30. VII </hi> </s> </p>
<p> <s> 1999 <hi rend="rasvane"> tegi 82aastane </hi> iirlane <hi rend="rasvane"> David Tyndall </hi> Iirimaal Kildare'i krahvkonnas <hi rend="rasvane"> helikopteriga soololennu . </hi> </s> <s> Lenduriluba oli tal aastast 1965 , kopteripiloodi kursused kinkis talle 80. sünnipäevaks tema naine Moll . </s> </p>
<p> <s> <hi rend="rasvane"> 31. VII </hi> </s> </p>
<p> <s> 1898 <hi rend="rasvane"> tõstis Georg Hackenschmidt </hi> ( pildil ) Viinis <hi rend="rasvane"> ühe käega rebimise maailmarekordiks 85,5 kg </hi> ning sai ühtlasi Venemaa esimeseks MRi-omanikuks . </s> </p>
<p> <s> 2001 <hi rend="rasvane"> oli </hi> noorima rahvastikuga riigi , <hi rend="rasvane"> Marshalli Saarte </hi> Vabariigi <hi rend="rasvane"> rahvastikust 49,3% noorem kui 15 aastat ning vähemalt 65aastasi oli ainult 2,1% . </hi> </s> <s> Kõige vanema rahvastikuga Monacol seevastu olid need näitajad vastavalt 15,3% ja 22,5% ning Eestil 17,1% ja 14,8% . </s> </p>
<p> <s> <hi rend="rasvane"> 1. VIII </hi> </s> </p>
<p> <s> Maadleja , tõstja ja sporditeoreetik <hi rend="rasvane"> Georg Hackenschmidt </hi> *1877 ( Tuli 1898 esimese eestlasena Euroopa meistriks - kreeka-rooma maadluses , hiljem mitu korda elukutseliste maailmameistriks ning sai tuntuks filosoofina . </s> <s> 1999 valis infoagentuur Reuters ta XX sajandi saja suurima sportlase hulka . ) </s> </p>
<p> <s> 1967 <hi rend="rasvane"> tõstis Jaan Talts </hi> Moskvas <hi rend="rasvane"> esimese poolraskekaallasena </hi> ( kehakaal kuni 90,0 kg ) kolmevõistluses - surumine , rebimine , tõukamine - <hi rend="rasvane"> 500 kg . </hi> </s> </p>
<p> <s> <hi rend="rasvane"> 2. VIII </hi> </s> </p>
<p> <s> Inglise näitleja <hi rend="rasvane"> Peter O'Toole </hi> *1932 ( Eriti tuntud filmide “ Araabia Lawrence ” , “ Becket ” , “ Kuidas varastada miljonit ” , “ Lõvi talvel ” , “ Mees La Manchast ” järgi . </s> <s> Filmimaailma suurim luuser koos Richard Burtoniga - mõlemad kandideerinud Oscarile seitse korda tulemuseta - , ütles ta kord : “ Minu jaoks on elu olnud kas peied või pulmad . ” ) </s> </p>
<p> <s> 1937 <hi rend="rasvane"> esines </hi> Saksamaal <hi rend="rasvane"> Breslaus </hi> toimunud 160 000 osavõtjaga lauluvõistluse finaalis koos staadionile kogunenud ühel häälel kaasalauljatega 60 000 lauljat . </s> <s> “ Guinnessi rekordiraamat ” ütleb , et see oli <hi rend="rasvane"> maailma suurim laulukoor . </hi> </s> <s> Ilmselt ei ole rekordiraamatu koostajad meie üldlaulupidudel käinud , rääkimata 11. IX 1988 suurüritusest “ Eestimaa laul 1988 ” , kus mõnedel andmetel oli ligi 300 000 inimest . </s> </p>
<p> <s> <hi rend="rasvane"> 3. VIII </hi> </s> </p>
<p> <s> 1979 <hi rend="rasvane"> viskas </hi> pelotamängija <hi rend="rasvane"> Jose Ramon Areitio palli kiiruse rekordiks 301 km/h . </hi> </s> </p>
<p> <s> Maailma kiireim pallimäng , mõneti squashiga sarnanev pelota ( hisp 'pall , pallimäng' ) ehk jai-alai ( baski 'rõõmus pidu' ) on pärit baskidelt . </s> <s> Seda mängitakse ( pildil ) üks ühe või kaks kahe vastu umbes 53x12x12m väljakul , mida kolmest küljest piirab sein , vaatajad parempoolse läbipaistva seina taga . </s> <s> Kõva palli ( Oslash ; 6,5 cm ) visatakse ja püütakse käe külge seotud pika kõvera korvi cestaga . </s> <s> Vastu seina visatud palli peab vastane pärast üht maastpõrget kinni püüdma ja peatumata omakorda viskama . </s> </p>
<p> <s> <hi rend="rasvane"> 4. VIII </hi> </s> </p>
<p> <s> 1984 <hi rend="rasvane"> tegi </hi> ameeriklane <hi rend="rasvane"> Harold Nemer </hi> esmalennu kõige väiksema monoplaani Baby Birdiga ( 'linnupoeg' ) , mille konstrueeris ja ehitas Donald Stits . </s> <s> Lennuki pikkus on 3,35 m , tiivaulatus 1,91 m ja tühikaal 114,3 kg , sellel on kahesilindriline Hirthi 41 kW mootor , mis tagab tippkiiruse 177 km/h . </s> </p></div3>
        </div2>
        <div2 type="rubriik">
          <head> Arvuti </head>
          <div3 type="artikkel"><head> Füüsika- ja keemiatund võib olla lahe </head>
<p> <s> <hi rend="kaldkiri"> 01.08.2002 <bibl> <author> Sirje Pärismaa </author> </bibl> </hi> </s> </p>
<p> <s> <hi rend="rasvane"> Valminud on esimene eestikeelne õpitarkvara loodusteaduste õpetamiseks arvuti abil </hi> </s> </p>
<p> <s> “ Oh , kui igav ! ” haigutab koolilaps tülpinult , kuulates õpetaja selgitusi molekulidest , aatomitest ja teistest silmale nähtamatutest asjadest . </s> <s> Keemia , füüsika ja bioloogia ei kuulu just lemmiktundide sekka . </s> </p>
<p> <s> Seda , et huvi loodusteaduste vastu on kadunud , täheldavad kogu maailma õpetajad . </s> <s> Seepärast murtaksegi pead , kuidas tundidesse elevust tuua ja keerulist lihtsalt selgeks teha . </s> </p>
<p> <s> <hi rend="rasvane"> Linnakooli eelised kaovad </hi> </s> </p>
<p> <s> Viimasel ajal hakkab ainetundides vihiku , õpiku ja katsevahendite kõrval üha enam kasutust leidma arvuti . </s> <s> Eelmisest õppeaastast on see abiks ka 155 Eesti kooli keemiatundides . </s> </p>
<p> <s> Eesti esimene loodusteaduste õpitarkvara “ Keemia õppetükid ” on jõudnud õpilasteni tänu endisele keemiaõpetajale ja praegusele TÜ doktorandile Heli Väärtnõu-Järvele , kes on õppevahendid inglise keelest tõlkinud ja meie kooliprogrammidega kohandanud . </s> <s> Samal teemal on ta kaitsnud ka magistritöö . </s> </p>
<p> <s> Koostöös rahvusvaheliselt tunnustatud loodusteaduste tarkvara firmaga New Media Press , kelle toodang on levinud kogu ingliskeelses maailmas , on Väärtnõu-Järvel valminud juba järgmine pakett . </s> <s> Põhikooli loodusõpetuse tundideks koostatud CD sisaldab viit õppevahendit : “ Aine olekud ” , “ Keemilised ja füüsikalised nähtused ” , “ Lihtained , liitained ja segud ” , “ Perioodilisustabel ” , “ Vaatame aatomit ” . </s> </p>
<p> <s> Väärtnõu-Järve sõnul lihtsustavad multimeedia õppevahendid õpetaja tööd tunni näitlikustamisel ja arendavad õpilaste iseseisva töö oskust . </s> <s> Vahendite kasutamine on lihtne nii õpetajale kui õpilasele . </s> <s> Igaüks saab valida sobiva töötempo , kartmata mahajäämist . </s> <s> Katseid tehes saab vajadusel tagasi minna või hiireklõpsuga reaktsiooni peatada . </s> </p>
<p> <s> Pärast katset analüüsib õpilane tehtut ja kirjutab järeldused vihikusse . </s> <s> Teadmiste kontrolliks on testid ja töölehed . </s> <s> Tark abimees arvuti annab kohe tagasisidet , kas su teadmised on õiged . </s> <s> Moodsas pedagoogikakeeles nimetatakse sellist õpet uurimuslikuks . </s> </p>
<p> <s> Ainetundides arvuti kasutamine vähendab ka maa- ja linnakoolide vahel muidu süvenevat ebavõrdsust . </s> <s> Katsete tegemiseks - mis sest , et virtuaalselt - saavad võimaluse nendegi koolide lapsed , kus pole laboreid ja kalleid reaktiive . </s> <s> Võimalikuks osutuvad ka sellised katsed , mis päriselt tehtuna tervisele ohtlikud oleksid . </s> </p>
<p> <s> Õpetajal on õigus tarkvara õpilasele koju kaasa anda , et too saaks selle koduarvutisse installeerida ja pooleli jäänud tunnitööd jätkata . </s> </p>
<p> <s> Tarkvara ost ei tohiks koolidele üle jõu käia , sest poole komplekti maksumusest tasub Tiigrihüppe Sihtasutus . </s> </p>
<p> <s> <hi rend="rasvane"> Kõik on rahul </hi> </s> </p>
<p> <s> Tartu slaavi gümnaasiumi keemiaõpetaja Tatjana Ojavere jõudis õppeaasta lõpus küll vaid ühes tunnis uudset õpetusviisi kasutada , kuid õpilaste vaimustunud vastuvõtt julgustab teda sügisel jätkama . </s> </p>
<p> <s> “ Kordasime lõpuklassidega eksamiks väga rasket teemat - reaktsioonide energeetilist efekti , ” kirjeldab Ojavere . </s> <s> “ Et paralleelselt selgitustele jälgisid nad kogu protsessi arvutiekraanil , said ka nõrgemad õpilased sellest abstraktsest jutust aru . ” </s> </p>
<p> <s> Ojavere käis kursustel , et tarkvara koostajailt lisanippe omandada . </s> <s> Tema ainus mure on praegu see , et koolis on vaid üks arvutiklass , kuhu ei pruugi alati löögile saada . </s> <s> Teise klassi loomiseks napib koolil raha . </s> </p>
<p> <s> “ Aravetel pole veel keegi ainetunnis arvutit kasutanud , saan sügisel esimene olema ! ” rõõmustab Aravete keskkooli füüsikaõpetaja Tiiu Heinmets juba ette . </s> <s> Ka temal on õpetamist hõlbustav kursus läbitud . </s> </p>
<p> <s> Heinmetsa arvates avab virtuaalne õpe nähtuste olemuse piltlikult . </s> <s> Kui esimese korraga asjast aru ei saa , võib igaüks nii kaua teemat uurida , kuni ettekujutus tekib . </s> </p>
<p> <s> “ Tean , et füüsikatundide jaoks on tulekul superhead materjalid . </s> <s> Lapsed avastavad , et füüsika võib olla väga huvitav tund , ” on õpetaja rahul . </s> </p>
<p> <s> Väärtnõu-Järvel ongi valmimas järgmised õpitarkvara komplektid füüsika- , keemia- ja bioloogiatundideks . </s> <s> Uudiseks on probleemõpe , kus teemasid lahatakse probleemide lahendamise kaudu . </s> <s> Näiteks saab fotosüntees selgeks , lahates küsimust , kuidas tulemuslikumalt kasvuhoones tomateid kasvatada . </s> </p>
<p> <s> Et kodumaal on suurem tuli kustutatud , tahab Väärtnõu-Järv hakata pakkuma loodusteaduste tarkvara ka Soome ja Rootsi koolidele . </s> <s> Nii et kuigi oleme harjunud teistelt mõõtu võtma , õnnestub meil mõnes asjas ise pioneeriks olla . </s> </p></div3>
        </div2>
        <div2 type="rubriik">
          <head> Auto </head>
          <div3 type="artikkel"><head> Väärt rehvil pikk ajalugu </head>
<p> <s> Traktorit soetades uurib põllumees , milliseid rehve on kasutanud selle tootja ja millistega saaks neid vajadusel asendada . </s> </p>
<p> <s> Teades , kui läbitavad on tema põllu- ja metsamaad eri aastaaegadel , oskab ta väärt masinaid hankides igapäevatöös ettetulevaid olukordi mõttes läbi mängida . </s> </p>
<p> <s> <hi rend="rasvane"> Väärikas kaubamärk </hi> </s> </p>
<p> <s> Suurt valikut erisugusel pinnasel mitmeks otstarbeks sobivaid rehve pakub Bridgestone/Firestone . </s> </p>
<p> <s> Jõuliste läbivusomaduste , väikese veeretakistuse ja hea juhitavuse poolest tuntud rehvidel on suure kaldenurgaga , laiad , maapinda säästvad mustriribad , mis tagavad hea läbivuse ja kestvuse . </s> <s> Kõigis tingimustes püsib rehvi kontaktpind puhas . </s> </p>
<p> <s> Kaubamärgil on soliidne ajalugu . </s> <s> Firestone Tire and Rubber Company lõi 1900. aastal Harvey S. Firestone . </s> <s> Esialgu toodeti rehve jalgratastele ja vankritele , seejärel asuti tootma autorehve . </s> </p>
<p> <s> Juba firma sünnist alates oli võetud sihiks toota laitmatuid traktorirehve , et muuta põllumeeste töö mugavamaks ja tulemusrikkamaks . </s> </p>
<p> <s> Aastal 1932 , pärast põhjalikke katseid ja teste , valmis rehvifirmal esimene traktorirehv . </s> <s> Eesmärk toota mitte kõige odavamaid , vaid kõige paremaid rehve ajendas firmaomanikku järgnevatel aastatel pühenduma loodu täiustamisele ja edasiarendamisele . </s> </p>
<p> <s> Viiekümnendail loodi firmas traktorirehvide arendus- ja katsetuskeskus , see oli esimene omataoline maailmas . </s> <s> Nüüd katsetatakse seal põllumajandusrehve kõikvõimalikes tingimustes ööpäev läbi ja seitse päeva nädalas . </s> </p>
<p> <s> Aastaringse testimise tulemusena sünnivad uued ja täiustuvad senised mustrid ning kummisegud . </s> <s> Eesmärk on muuta rehvid vastupidavamaks torgetele ja lõigetele , aga ka kulumiskindlamaks , juhisõbralikumaks ja efektiivsemaks . </s> </p>
<p> <s> Firestone on seadnud eesmärgiks pakkuda kvaliteetseid ja vastupidavaid traktorirehve kõikidesse sõiduoludesse . </s> </p>
<p> <s> <hi rend="rasvane"> Igasugustele töömasinatele </hi> </s> </p>
<p> <s> Bridgestone'i töömasinate rehvivalik on suur . </s> <s> Siit leiab rehve karjääriveokeile , laadureile , buldoosereile , mäetööstus- ja kaevamismasinaile , konteineritõstukeile jne. </s> </p>
<p> <s> Saadaval on rehvid mõõdus kuni 63 tolli , kusjuures pakutakse nii diagonaal- kui ka radiaalrehve . </s> </p>
<p> <s> Tänu tippkvaliteedile pluss hästi väljaarendatud teenindusvõrgule kuuluvad Bridgestone'i klientide hulka kõik suuremad masinatootjad , nagu Volvo , Caterpillar , Komatsu , Liebherr , Terex , Valmet-Sisu , Tamrock , Kalmar ja Fantuzzi . </s> </p></div3>
          <div3 type="artikkel"><head> Surfipisiku saab tasuta </head>
<p> <s> <hi rend="kaldkiri"> 31.07.2002 </hi> </s> </p>
<p> <s> <hi rend="rasvane"> Tarmo Käosaar õpetab algajatele üht maailma parimat ajaviidet - surfamist </hi> </s> </p>
<p> <s> Juuli alguses Nõval peetud surfilaagris said kümned inimesed oma esimese surfikogemu-se . </s> <s> Tasuta koolitust algajatele viis läbi Tarmo Käosaar , päevitunud , sinisilmne , muheda olemisega , alati heatujuline neljakümnendates meesterahvas . </s> </p>
<p> <s> Alustajatele on ta teejuhiks olnud juba aastaid . </s> <s> Esimeste õppuste hõlbustamiseks on Viljandimaal väikest metallitööettevõtet pidav Tarmo Käosaar valmistanud trenažööri , mille peal saab õpilane ilma vette kukkumata või merele triivimata juba kuival maal tunnetada , kuidas puri ja laud tuule käes tööle hakkavad . </s> </p>
<p> <s> <hi rend="rasvane"> Te olete väga paljudele inimestele andnud surfamisel esimese õppetunni . </hi> </s> <hi rend="rasvane"> <s> Miks te seda teete ? </s> </hi> </p>
<p> <s> Kõik tahavad õppida . </s> <s> Näiteks sel suvel pole mul olnud ühtegi nädalavahetust , mil keegi õpetust ei tahaks . </s> <s> On olnud firmade suvepäevad , surfi-laager jne. </s> <s> Ja nii läheb edasi augusti lõpuni välja . </s> </p>
<p> <s> Tegelikult on see loomulik : kui ma midagi oskan , miks ei võiks ma seda siis teistega jagada . </s> <s> Asjad , mida mina omal ajal poolteist aastat omal käel õppisin , kuna polnud kelleltki küsida , saab õpilastele spetsialisti abiga poolteise tunniga selgeks teha . </s> <s> <hi rend="rasvane"> Miks inimesed tahavad surfama õppida , kui samas on nii palju sooje , kuivi ja turvalisi spordialasid ? </hi> </s> </p>
<p> <s> Sest surf on üks maailma paremaid asju . </s> </p>
<p> <s> Kes on proovinud , saab sellest aru . </s> <s> Kes veel pole proovinud , näeb neid õndsaid nägusid ja loeb surfanud inimese kehakeelt . </s> <s> Ilmselt tekib neilgi kahtlus , et surfamises on midagi erilist . </s> </p>
<p> <s> <hi rend="rasvane"> Mida ütleb inimene pärast oma elu esimest surfipäeva ? </hi> </s> </p>
<p> <s> Mõni ütleb “ fantastiline ” , aga sageli on inimene sõnatu , sest kogetu on sõnulseletamatu . </s> <s> Vahel räägivad hiljem , et tol õhtul ei tahtnud naeratus isegi õhtul üksi toas olles näolt ära minna . </s> </p>
<p> <s> <hi rend="rasvane"> Kas alustamine on raske ? </hi> </s> <hi rend="rasvane"> <s> Ei tule midagi välja või nii ... </s> </hi> </p>
<p> <s> Surfamine teeb inimest paremaks juba seeläbi , et kasvatab vääramatu jõuga koostöövalmidust ja -oskust . </s> <s> Siin ei mõelda inimeste omavahelist koostööd ( kuigi ka see surfates omajagu paraneb ja teiseneb ) , vaid koostööd loodusjõududega . </s> <s> Tuule , lainete , surfaja ja varustuse koostööd . </s> </p>
<p> <s> Nagu ütleb legendaarne Pärnu surfaja Kolumbuse Jürka : “ Tuulest pole tugevam meist keegi , tuule vastu ei saa , aga koos tuulega saab paremgi veel . ” </s> </p>
<p> <s> Alguses on jõukohane ja sobiv ilmastik väga tähtis . </s> <s> Kui inimene saab aru , et pole tema ilm , siis saamatuse ja solvumise tunnet ei teki . </s> <s> Minu ülesanne on inimesele seletada , miks ta hetkel hakkama ei saanud . </s> </p>
<p> <s> <hi rend="rasvane"> Te olete juba kolm hooaega korraldanud naiste surfivõistlust Lady's Surf ja julgustanud paljusid naisi surfama . </hi> </s> <hi rend="rasvane"> <s> Kas teie meelest see ala sobib naistele ? </s> </hi> </p>
<p> <s> Ala sobib kõigile . </s> <s> Soo- ja vanusepiire pole . </s> <s> Iseasi , kui kaugele keegi tahab areneda . </s> <s> Näiteks üks 78aastane proua õppis surfama ja sobiva ilma korral saab purjelauaga suurepäraselt hakkama . </s> </p>
<p> <s> Vahe ei tulene sellest , kas oled mees või naine , lihtsalt inimesed on väga erinevad . </s> </p>
<p> <s> <hi rend="rasvane"> Milleks siis Lady's Surf ? </hi> </s> </p>
<p> <s> Meie esimesed surfileedid võistlevad nagunii ka koos meestega põhivõistlustel , aga järgmistele ei ole see veel jõukohane . </s> <s> Või lihtsalt kardetakse mitte toime tulla , kuigi võistluskogemus on just see , mis kõige rohkem arendab . </s> </p>
<p> <s> On vaja , et naised võistleksid omavahel ega saaks pugeda selle taha , et ei noh muidugi , mehed ... </s> <s> Ja see töötab - surfikaunitarid võistlevad täie raevuga . </s> <s> Kaasaelajate vererõhk on Lady's Surfi ajal sageli oluliselt kõrgem kui mõnel teisel surfiüritusel . </s> <s> <hi rend="rasvane"> Millega üllatab Lady's Surf sel aastal ? </hi> </s> </p>
<p> <s> Tulge kohale , siis näete . </s> </p>
<p> <s> <hi rend="rasvane"> Mitmendat hooaega ise sõidate ? </hi> </s> </p>
<p> <s> Olen sõitnud ühtekokku 19 hooaega , neist kümme ka võistelnud . </s> <s> Ühe korra olen purjelaual Soome sõitnud . </s> <s> Kaheksa tundi sõitsin , sellest kolm kulus Aegna tagant välja pääsemiseks , edasi läks libedalt . </s> </p>
<p> <s> 1983. a ehitasime esimesed lauad . </s> <s> Tõime Kirovist tolleaegse võistluslaua Windgli-deri vormid , valasime ise lauad ja sõitsime . </s> <s> Vahe praeguste alustajatega on selles , et meil ei olnud kelleltki nõu küsida , ning nippide omandamine , mille ma täna õpetan inimesele selgeks poolteise tunniga , võttis endal tookord rohkem kui aasta . </s> <s> See oli nagu jalgratta leiutamine . </s> </p>
<p> <s> <hi rend="rasvane"> Epp Hunt </hi> </s> </p>
<p> <s> <hi rend="rasvane"> Lady's Surf toimub sel aastal 10.-11. augustini Pirital . </hi> </s> <hi rend="rasvane"> <s> Kõik surfajad naised on starti oodatud . </s> </hi> <s> <hi rend="rasvane"> Surfitunde saab võtta </hi> </s> </p>
<p> <s> • Tallinnas Harkus surfiklubis Fan , tel ( 056 ) 98 84 35 • Tallinnas Pirital Hawaii surfiklubis , tel 6 23 74 55 • Saaremaal Mändjalas Saaremaa surfiklubis , tel ( 051 ) 1 96 58 • Hiiumaal Ristnas Paap Kõlari surfikeskuses , tel ( 050 ) 5 10 15 • Lisainfot saab : <gap rend="hüperlink"/> </s> </p></div3>
          <div3 type="artikkel"><head> Surf on harrastus ja elustiil </head>
<p> <s> <hi rend="kaldkiri"> 31.07.2002 </hi> </s> </p>
<p> <s> <hi rend="rasvane"> Tõeline surf ei ole võitlus loodusjõudude , vaid eelkõige iseendaga , et taevaste tujudega ühte sulada ja neis oma harmoonia leida </hi> </s> </p>
<p> <s> Surf ( i . k 'murdlaine' ) on maailmas juurdunud mõistena , millega tähistatakse lainelauaga murdlainetes sõitmist , purjelauasõitu nimetatakse wind-surfiks . </s> </p>
<p> <s> Eestlased aga mõtlevad sõna “ surf ” all igasugust lauaga vee peal sõitmist , sealhulgas purjelauasõitu . </s> <s> Selge on aga , et surf levib Eestis tohutu tempoga mitte ainult uue mõistena , vaid ka harrastuse ja elustiilina . </s> </p>
<p> <s> <hi rend="rasvane"> Surfi ajalugu </hi> </s> </p>
<p> <s> Mis see surf siis tegelikult on ? </s> <s> Puhtteoreetiliselt võttes on see inimjõuline aero- ja hüdrodünaamika saastevaba rakendus vee peal kiirema edasiliikumise saavutamiseks . </s> </p>
<p> <s> Kõrvaltvaatajale on surf mõistmatu , ent ahvatlev sport , surfaritele endile aga loomulik elustiil , pidev enese proovilepanek , ääretu nauding ja lõputu võitlus - vahel ka elu ja surma peale . </s> </p>
<p> <s> Eelkõige on surf aga sportlik harrastus sõltumata soost ja vanusest . </s> <s> Looduslähedus ja vahelduvus säilitavad huvi , ja õppimist jätkub olenemata tasemest kogu eluks . </s> <s> Eestis on harrastajate seni teadaolevad vanusepiirid 6-90 aastat . </s> </p>
<p> <s> Surfi ajalugu ulatub aastatuhandete taha ja seostub eelkõige lainelauasõiduga Hawaii saarestikus . </s> <s> Hawaii ajalool pikemalt peatumata võib vaid rõhutada surfi suurt osatähtsust sealses elukorralduses . </s> <s> See oli nii oluline ja rituaalne tegevus , et selle abil lahendati tülisid ning valiti isegi pealikke ja elukaaslasi . </s> </p>
<p> <s> Tänapäevane surfamine , nagu muudki tehnilised spordialad , on suhteliselt noor . </s> <s> Kuigi laevadega purje jõul sõitmine on maailmas väga pikka aega tuntud olnud , tekkis idee kinnitada puri lainelaua sarnasele alusele alles XX sajandi keskel . </s> </p>
<p> <s> Purjelaua leiutajaid on olnud tõenäoliselt üksteisest sõltumata mitmeid , aga kindlalt on teada , et ameeriklane Jim Drake konstrueeris esimese purjelaua ja sõitis sellega 1967. </s> <s> Sealtmaalt saigi alguse pöördumatu purjelauapalavik . </s> </p>
<p> <s> Drake'i leiutisest alates on purjelaudade tehnoloogia läbi teinud tohutu arengu . </s> <s> Kunagisest kohmakast ja raskest konstruktsioonist on tänaseks saanud kiire , kerge ja elegantne veesõiduk , mille juhtimine on lihtne ega nõua erilist füüsilist jõudu . </s> </p>
<p> <s> <hi rend="rasvane"> Purjelaua areng </hi> </s> </p>
<p> <s> Praeguste laudade ja taglasteni jõudmiseks tuli läbi teha keeruline arengutee . </s> <s> Pärast esimesi katsetusi kiiresti laienev windsurfajate seltskond vajas varustust ning turg reageeris kasvavale nõudlusele kiiresti . </s> <s> Varsti oli lauatüüpe ja nende valmistajaid palju nagu laineid meres . </s> </p>
<p> <s> Suurema populaarsuse võitis Fred Ostermanni konstrueeritud Windglider , millest sai 1984. a Los Angeleses ka esimene olümpiaklassi purjelaud . </s> <s> Järgmisena suutis oma elujõulisust tõestada Div II klassi kuuluv kumerapõhjaline Lechner , mis saavutas olümpiaklassi staatuse 1988. a Soulis . </s> </p>
<p> <s> Et kumbki polnud mõeldud glisseerivaks* liikumiseks , tuleb pöördeliseks lugeda Rahvusvahelise Purjespordiliidu IYRU otsust , millega kuulutati 1996. a OMil Atlantas purjelaudade võistlusklassiks siledapõhjaline Mistral One Design . </s> </p>
<p> <s> See on küll veel täismõõduline pikk laud , kuid kõigi funboardiomadustega : jäik taglas , jala-aasad , kõrvaldatav svert , ajakohane uim , head käiguomadused külgtuule kurssidel , ning mis peamine funboardi tunnus : One Design oli sobiv laud glisseerimiseks . </s> </p>
<p> <s> Eesti surfajatele on One Designist vast veelgi tuttavam purjelauatüüp Vigri , mis oma põhiolemuselt on tegelikult One Designi kodumaine koopia . </s> </p>
<p> <s> Lühikese purilaua arenguloo jooksul on katsetatud kõikvõimalikke laua- ja purjetüüpe , eksperimenteeritud nii materjalide kui mõõtudega , katsetatud tandemeid ja mitmekohalisi laudu . </s> </p>
<p> <s> Nähtud on isegi veealuste tiibadega surfilaudu ja muid kummalisi lennumasinaid . </s> </p>
<p> <s> Siiski on laudade arengus jäänud domineerima glissee-riv , ilma sverdita funboard , mis , tõsi küll , kasutusviisist tulenevalt võib üsna palju varieeruda : üliväikestest wave-laudadest meetrilaiuste Formula-laudadeni . </s> </p>
<p> <s> Julgemad eksperimendid , millel paistab olevat suurim perspektiiv , on seotud taglaste arendamisega deltaplaanide ja tuulelohede suunas . </s> </p>
<p> <s> Konkreetne resultaat on kitesurfing ehk lohesurf , kus sõidetakse pisikese , lainelauda meenutava laua peal ja vedavaks jõuks on suur langevarju meenutav tuulelohe , mis võimaldab kõige muu kõrval ka mitmekümnemeetrisi õhulende sooritada . </s> </p>
<p> <s> Tehnoloogia areng on olnud niivõrd tormiline , et tänaseks on ka Mistral One Design aegunud ning olümpiaklassiks on arenemas uus lauatüüp Formula Windsurfing . </s> </p>
<p> <s> Kui purjelauasõidu algaastatel leiutati üha uusi lauatüüpe ja taglaseid , siis tänapäeval on arengu põhirõhk pandud uute tehnoloogiate ja kergete materjalide kasutamisele . </s> <s> Tulemuseks näiteks komplekt , mis kaalub kokku alla 8 kg . </s> </p>
<p> <s> <hi rend="rasvane"> 86 km/h </hi> </s> </p>
<p> <s> Purjelaudade arenduse eesmärk on üha suuremad kiirused väiksema tuule tingimustes ja parem manööverdusvõime . </s> <s> Läbi aegade on olnud absoluutne kiirusrekord vee peal tuule abil liikumises just purjelaua käes . </s> <s> Praeguseks on Speed-laual saavutatud maksimaalkiirus 86 km/h . </s> </p>
<p> <s> Muutused toimuvad ka sõidutehnikas , mis peab pidevalt kohanema uute high-tech toodetega . </s> <s> Sõltuvalt surfi arengust on muutunud ka ala nimetus : algul windsurfing , hiljem boardsailing ja funboarding . </s> </p>
<p> <s> Purjelaudade ja taglaste kiire areng on teinud surfa-mise lihtsaks ja igaühele kergesti õpitavaks . </s> <s> Seepärast on arusaadav ka surfajate arvu kiire kasv . </s> <s> Tõenäoliselt on purjelauasõit kõige odavam ja käepärasem viis merele pääsemiseks ja purjespordiga tegelemiseks . </s> </p>
<p> <s> <hi rend="kaldkiri"> Järgneb </hi> </s> </p>
<p> <s> <hi rend="rasvane"> Jaano-Martin Ots </hi> </s> </p></div3>
          <div3 type="artikkel"><head> Lagedil põrisesid sõjaväesõidukid </head>
<p> <s> Juulikuu esimesel nädalavahetusel said Tallinna külje all Lagedil kokku need meie vanasõidukiklubide liikmed ja külalised Soome sõsarklubist , kes on taastanud sõjaväe tarbeks toodetud sõidukeid . </s> </p>
<p> <s> Sõjaajaloolase Johannes Tõrsi poolt Külma parki rajatud Eesti vabadusvõitluse muuseumi kogukate soomukite kõrvale vurasid kaitsevärvi veoauto Citroën , paar Kübelwagenit , mõned Teises maailmasõjas maailmavallutajaile meelehärmi teinud väärt sõiduomadustega maastikuautod ja muud neljarattalised . </s> <s> Lisaks kahe- ja kolmerattalisigi sõjas osalenud sõiduvahendeid . </s> </p>
<p> <s> Viimastest markantsemaid oli legendaarsele tsikliharrastajale Fredy Lepale kuuluv külgkorviga tsikkel Zündapp . </s> <s> Paljudele tuttav ratas pakkus seekord erilist huvi , sest sõjaratsu järel veeres kahel rattal originaalne järelkäru - täpselt selline , millega Rommeli vägede sõjamehed lahingumoona kaasa vedasid . </s> <s> Kaassõitja ja -võitleja ees seisis lahinguisse minnes korvikerele kinnitatud tõhus kuuliprits , mille laskemoonavajadus tingis just sellise lahenduse . </s> </p>
<p> <s> Laskmiseks Lagedil ei läinud . </s> <s> Vanasõidukiharrastajad on juba 1970. aastatest saadik , mil klubi loodi , tuntud rahumeelse seltskonnana . </s> <s> Tõsi , seekord oli kokku lepitud , et militaartehnika valdajad kogunevad vaid sõjaväevormis . </s> </p>
<p> <s> Kokkulepet järgiti , erilaadsetes laigulistes rõivastes mehi liikus kokkutulekupaigas rohkesti . </s> <s> Sõjaväevorme kandsid ka kõrged kutsutud külalised , sõbralike naaberriikide ja Põhjamaade sõjaväeatašeed . </s> </p>
<p> <s> Koos meie kaitseministri Sven Mikseriga ja kokkutulnutega osalesid nad mälestustammede istutamisel , eestvedajateks vabadusvõitluse muuseum ja Rae vald . </s> </p>
<p> <s> Tammepuud said mälestuspäeval mulda Vabadussõjas , I ja II maailmasõjas langenud sõdurite ja Eesti vabaduse eest hukkunute mälestuseks . </s> </p>
<p> <s> Vanasõidukiharrastajate seekordne kokkusaamine tipnes pühapäevase mõnetunnise improviseeritud militaartehnikanäitusega pealinnas Tammsaare teel , firmale Viking Motors kuuluvas Opeli esinduse parklas . </s> </p>
<p> <s> Siinkohal tänusõnad firmajuht Peeter Kallile , kes mitte lihtsalt pöidlahoidjana , vaid tegusa vanasõidukiharrastajana ettevõtmisele õla alla pani . </s> </p>
<p> <s> Pasliku miljöö ja lahke vastuvõtu eest väärib tänu ja sooja käepigistust ajaloojäädvustaja Johannes Tõrs . </s> </p>
<p> <s> “ Militaartehnika 2002 ” , nagu seda põnevat nädalalõpuüritust nimetati , läks igati korda . </s> </p></div3>
          <div3 type="artikkel"><head> Iga mõte on tegu </head>
<p> <s> <hi rend="kaldkiri"> 31.07.2002 </hi> </s> </p>
<p> <s> Selle asemel et kedagi laita või manitseda , tahan seekord kiita inimesi , kes kaunilt , hästi ja tulemuslikult mõtlevad . </s> </p>
<p> <s> Näiteks väärib tänusõnu firma Estonian Oil Service juhtkond , kelle mõte pakkuda maailmatasemel autorallit ka meie publikule , teostus möödunud nädalavahetusel suurejoonelise ja pingelist sportlikku heitlust pakkuva autoralliga Tartus . </s> <s> Publikut oli murdu . </s> </p>
<p> <s> Meeldivalt palju jätkub pealtvaatajaid-kuulajaid headest mõtetest sündinud kontsertidele , näiteks kas või Rein Rannap ja maailmakuulus bariton Vladimir Tšernov , rääkimata Viljandi pärimusmuusika festivalist , teatrite vabaõhuetendustest ja suvetuuridest . </s> </p>
<p> <s> Kaunilt on mõelnud ka suurem osa suveürituste publikust . </s> <s> Eriti need , kes toreda elamuse pakkunud sündmuselt lahkudes unustavad pika piletijärjekorra , liiklusummiku või korraldajate pisiapsakad ning tunnevad rahuldust sellest , et said ise positiivset energiat ning innustasid ka esinejaid ( sportlasi ) . </s> </p>
<p> <s> Üha paremini osatakse Eestimaal tunda rõõmu suvest ning nautida heal tasemel kultuuri- ja spordisündmusi . </s> <s> Keda rahvarohke melu ei peibuta , saab päikeseliselt mõtiskleda põllulapil , metsas või mererannas . </s> </p>
<p> <s> Psühhohuligaanid , pahasoovijad ja vingujad karistavad ennast ise . </s> <s> Mõtted mõjutavad eelkõige iseennast . </s> </p>
<p> <s> Nautigem suve ja laskem mõnusatel mõtetel lennata . </s> </p></div3>
          <div3 type="artikkel"><head> Sõida ajaga kaasa </head>
<p> <s> <hi rend="kaldkiri"> 31.07.2002 </hi> </s> </p>
<p> <s> <hi rend="rasvane"> Eestisse on jõudnud uus Opel Vectra </hi> </s> </p>
<p> <s> Vectra disain esindab suunda , mida Opel on varem demonstreerinud ideeautodega G90 ja Signum 2. </s> </p>
<p> <s> Moodsad stiilielemendid auto esi- ja tagaosas on kombineeritud klassikalise sedaa-ni siluetiga ning annavad Vectrale dünaamiliselt stiilse ja omanäolise välimuse . </s> </p>
<p> <s> Ülejäänud mobiilse massi taustal mõjub Vectra veidi kandilisena , kuid samas elegantsena . </s> <s> Eelkäijast on uus Vectra tunduvalt suurem . </s> </p>
<p> <s> Tagaistmel on maksimaalne jalaruum 93 cm . </s> <s> Avaras salongis on suurt tähelepanu pööratud materjalide kvaliteedile ja koostetäpsusele . </s> <s> Kasutusel on mitmed uudsed lahendused , juhthoobade paigutus on väga mugav . </s> </p>
<p> <s> Aastate 1996-1998 keskklassi absoluutne Euroopa liider on esialgu müügil ainult klassikalise sedaankerega , kuid juba sügisest on saadaval dünaamilise katusejoonega sportlik viieukseline Vectra GTS . </s> </p>
<p> <s> Peagi on tulekul elegantse välimuse ja nutika salongilahendusega Vectra Signum ning tuntud headuses ja uues kvaliteedis Vectra Caravan . </s> </p>
<p> <s> Vectra mootorivalikusse kuulub kaks bensiinimootorit töömahuga 1,8 ja 2,2 l ning kaks turbodiiselmootorit töömahuga 2,0 ja 2,2 l. </s> <s> Vectra GTS tulekuga lisandub ka 3,2 V6 , mis on oma 248 km/h tippkiirusega kõigi aegade kiireim seeriatootmises olev Vectra . </s> </p>
<p> <s> Jõuülekandes on kasutusel uued viiekäigulised automaatkäigukastid , millel juht saab soovi korral käike ka ise lülitada . </s> <s> Automaatrežiimis sobitub käigukast juhi sõidustiiliga , tunneb ära tee tõusud ja langused ning võimaldab vajadusel sisse lülitada talvise sõiduprogrammi . </s> </p>
<p> <s> Tipptasemel juhitavuse saavutamiseks on kõik Vectra veermiku mehaanilised ja elektroonilised komponendid ühendatud ainulaadse IDS-interaktiivse ( intelligentse ) dünaamilise (juhtimis)süsteemiga . </s> </p>
<p> <s> Passiivse turvalisuse eest hoolitseb tugevdatud salongiosaga turvakere , milles on kasutusel magneesiumsulamid ja ligi kuus korda tavalistest tugevamad terasesulamid . </s> </p>
<p> <s> Lisakaitset pakub uusim kuuest turvapadjast süsteem , mis koosneb eesmistest , esiistmete külgmistest ning turvakardinatest esi- ja tagaistmele . </s> <s> Turvavööd on esiistmetel ning tagumistel äärmistel istekohtadel varustatud eelpingutite ning koormusepiirajatega . </s> </p>
<p> <s> Sobiva kliima eest mugavas salongis hoolitseb lisavarustusena saada olev kahe tsooniga ( juhile ja kaassõitjale eraldi valitav temperatuur ) ning õhukvaliteedi analüsaatoriga kliimaautomaatika . </s> <s> Kõik viis audio ( telekommu-nikatsiooni ) süsteemi , sh kaks navigatsioonisüsteemi , on varustatud RDS-raadioga , kiirusest sõltuva helitugevuse regulaatoriga , CD-mängijaga ning on roolilt juhitavad . </s> </p>
<p> <s> Uue Vectra kasutamise teevad meeldivaks mitmed mugavusfunktsioonid . </s> <s> Puldist kesklukustuse avamisel tervitab Vectra salongi ja armatuurlaua valgustuse süttimisega , ukse avamisel annavad laternad ustes üheaegselt hoiatuse kaasliiklejatele ja valgustavad auto lähiümbrust . </s> </p>
<p> <s> Elektriajamiga küljeaknaid ja katuseluuki saab avada-sulgeda ka autosse sisenemata . </s> </p>
<p> <s> Carring AS kutsub tutvuma uue Opel Vectraga , et nautida täiuslikku sõiduelamust autoga , mis on üks maailma turvalisemaid . </s> </p>
<p> <s> Carring AS , Adam Opel AG toodete volitatud maaletooja ja müügiesindaja , asub Ringtee 56 , 51014 Tartu , <gap rend="hüperlink"/> </s> </p>
<p> <s> <hi rend="rasvane"> Richo Freivald </hi> </s> </p></div3>
          <div3 type="artikkel"><head> Siim Kallas Markko Märtini kaardilugejaks </head>
<p> <s> <hi rend="kaldkiri"> 31.07.2002 </hi> <hi rend="rasvane"> 26. juuli hommikupoolikul tehti Otepää lähedal Nõunis Eestisse toodud ralliauto Ford Focus WRCga testisõitu . </hi> </s> <hi rend="rasvane"> <s> Markko Märtini kaardilugeja kohale istus peaminister Siim Kallas . </s> <s> Pärast kiiruslõikude läbimist ei olnud mehed vastastikuste kiidusõnadega kitsid . </s> </hi> </p>
<p> <s> P. S. 26. ja 27. juulil toimus Tartu ja Otepää ümbruses rahvusvaheline EOS ralli . </s> <s> Hästi korraldatud , publikurohke ja viimaste kilomeetriteni pingelise võistluse absoluutarvestuse kolm paremat ekipaaži olid Markko Märtin-Michael Park , Henning Solberg-Cato Menkerud ( Norra ) ja Tomasz Kuchar-Maciej Szczepaniak ( Poola ) . </s> </p></div3>
        </div2>
        <div2 type="rubriik">
          <head> Euroopa Liit </head>
          <div3 type="artikkel"><head> 30.07. Eesti sulges energeetika peatüki </head>
<p> <s> <hi rend="kaldkiri"> 05.08.2002 </hi> </s> </p>
<p> <s> <hi rend="rasvane"> 30. juulil toimus Brüsselis kaheksateistkümnes Eesti ja Euroopa Liidu liitumisläbirääkimiste voor delegatsioonide tegevjuhtide tasemel . </hi> </s> <hi rend="rasvane"> <s> Eesti delegatsiooni juhtis välisministeeriumi asekantsler Alar Streimann ning Euroopa Liidu delegatsiooni eesistuja Taani suursaadik Poul Skytte Christoffersen . </s> </hi> </p>
<p> <s> Kohtumise alguses tõdesid delegatsioonijuhid , et Taani eesistumine on hästialanud , ning avaldasid lootust , et läbirääkimiste ajakavast õnnestub ka kinni pidada . </s> </p>
<p> <s> Suursaadik Christoffersen nimetas laienemist Taani eesistumisetipp-prioriteediks ning teatas , et kõik teemad , mis ei ole seotud oluliste eelarveküsimustega , on kavas lahendada varasügisel , seega enne kui Komisjonil valmivad eduaruanded kandidaatriikide kohta . </s> <s> Taani kavatseb eesistumisajal kiirendada ka liitumislepingute koostamist , et saaks need allkirjastada 2003.a. kevadel . </s> </p>
<p> <s> Põhiteemana arutati energeetika peatükiga seonduvat . </s> <s> Otsustati , et peatükk edasisi arutelusid ei vaja ning see on võimalik ajutiselt sulgeda . </s> </p>
<p> <s> Pooled leidsid , et pikkade läbirääkimiste tulemusena saavutatud kokkulepped on väga olulised , pidades silmas energeetikaga seonduvate küsimustekeerulisust . </s> <s> Suursaadik Christoffersen toonitas , et kokkulepete saavutamine ei olnud kerge , ning väljendas veendumust , et leitud kokkulepped on pragmaatilised ja võimaldavad Eestil restruktureerida põlevkivisektorit . </s> <s> Christoffersen nimetas Eestile põlevkivisektorist tulenevaid väljakutseiderakordseteks . </s> </p>
<p> <s> Alar Streimann toonitas Taani kui eesistujamaa rolli lahenduse leidmisel ning avaldas rahulolu , et Euroopa Liit tunnustas Eestile ainuomase põlevkivienergeetika jätkusuutlikkuse tähtsust . </s> <s> Ta mainis , et pikkade läbirääkimiste kestel oli hetki , kus kokkulepe näis olevat välistatud ; sedasuurem on aga tänane heameel selle üle , et konstruktiivses koostöösKomisjoniga on Eesti saavutanud maksimumi esitatud taotlustest . </s> <s> Eesti leppis kokku Euroopa Liiduga üleminekuperioodi elektriturujärkjärguliseks avamiseks aastani 2012. </s> <s> Lepiti kokku ka üleminekukorralduses , mille esimeses etapis jätkab Eesti praeguse turu avatuse määraga 10% ; aastaks 2009 avab Eesti 35% oma elektriturust ning turu täieliku avamiseni vastavalt Euroopa Liidu Barcelona Ülemkogu otsustele jõuab Eesti 31. detsembriks 2012. </s> <s> Selle kokkulepe juures arvestas Euroopa Liit Eesti taotluse sotsiaalset , majanduslikku ja regionaalset mõju , samutienergiavaru julgeoleku- ning keskkonna-aspekte . </s> <s> Euroopa Liit tunnustasseejuures Eesti spetsiifilist olukorda , mis on seotud põlevkivisektori rekonstrueerimisega , mistõttu on 2012.a. lõpuni vajalikud erilised pingutused.Vastavalt Barcelona Ülemkogu otsustele tuleb liikmesriikidel 2004. aastakstagada Euroopa Liidu ettevõtetele , st kõigile elektritarbijatele ( väljaarvatud kodutarbijad ) võimalus valida vabalt elektrienergia tarnijat . </s> <s> Seetähendab Euroopa Liidu elektrituru liberaliseerimist vähemalt 60% osas . </s> </p>
<p> <s> Kokkulepe saavutati ka põlevkiviuuringute kaasrahastamise küsimuses Euroopa Liidu söe- ja teraseteaduse fondist . </s> <s> Seega lisatakse põlevkivi sarnaselt kivisöega nimetatud fondi vahenditest kaasfinantseeritavate uuringusuundade loetellu . </s> <s> Eestile on oluline toetada teadusarengut põlevkiviuuringute valdkonnas . </s> </p>
<p> <s> Euroopa Liit nõustus Eesti taotlusega 90-päevase vedelkütuse miinimumvaru loomise nõude osas . </s> <s> Eesti ja Euroopa Liit leppisid kokku üleminekuperioodi kuni 31. detsembrini 2009. </s> <s> Vedelkütuse varu loomine on seotud suurte rahaliste kulutustega ning pikema perioodi vältel saab rahalist koormust rohkem hajutada . </s> </p>
<p> <s> Euroopa Liit nõustus tehnilisel tasemel lahendama Eesti poolt kõnelustel tõstatatud mitmeid tehnilisi taotlusi . </s> <s> Tehniliste konsultatsioonide raames lahendatakse Eesti taotlused põlevkivi valdkonnas parima võimaliku tehnoloogia ( ingl.k. </s> <s> Best Available Technique ) väljatöötamiseks ja põlevkivikeemiatoodete turustamise hõlbustamiseks . </s> </p>
<p> <s> Pärast energeetika peatüki ajutist sulgemist on Eestil suletud 28 peatükki . </s> </p>
<p> <s> Energeetika peatükist ja liitumisläbirääkimiste hetkeseisust lähemalt saab lugeda välisministeeriumi kodulehel <gap rend="viited"/> .30.07.2002 Peatükk nr. 14 ENERGEETIKA Taustinformatsioon </s> </p>
<p> <s> Läbirääkimised energeetika peatükis algasid novembris 1999 ja on kestnud tänaseks peaaegu kolm aastat . </s> <s> Energeetika on olnud üks neist läbirääkimisteemadest , kus Eestil on tulnud koos Euroopa Komisjoniga otsida lahendusi ainult Eestile omastele probleemidele . </s> <s> See peatükk on seotud Euroopa Liidu liikmesriikides vähetuntud maavara - põlevkivi kasutamisega seotud probleemidega . </s> </p>
<p> <s> Euroopa Liiduga liitumisläbirääkimiste avamisel Brüsselis 31. märtsil 1998 tegi Eesti välisminister Toomas Hendrik Ilves muu hulgas järgmise avalduse : “ Eestile on omane suur sõltuvus põlevkivist kui energiaallikast . </s> <s> See ainulaadne kohalik loodusvara kindlustab Eesti sõltumatu varustamiseelektrienergiaga . </s> <s> Suur osa Eesti kirdepiirkonnast ja selle elanikkonnast onseotud põlevkivi tootmise , töötlemise ja kasutamisega.Sotsiaalmajanduslikust seisukohast sõltub kogu Eesti tööstus ja majanduspõlevkivi tootmisest . ” </s> </p>
<p> <s> Eesti saavutas Euroopa Liidu poolse tunnustuse põlevkivi kui unikaalse kohaliku kütuse osas , mis oli aluseks ka ELi nõustumisele Eesti poolt taotletud üleminekuperioodiga energiaturu avamise osas . </s> <s> EL toonitas Eesti põlevkivienergeetika ainulaadsust ning võttis arvesse sellega seotud sotsiaalseid ja majanduslikke aspekte . </s> </p>
<p> <s> Energeetika peatüki puhul on Eestile kõige tähtsamaks kaks peamist valdkonda : põlevkivisektoriga seotud teemad ning vedelkütuste kohustusliku 90-päevase miinimumvaru loomine . </s> </p>
<p> <s> Põlevkivisektor </s> </p>
<p> <s> Läbirääkimiste alguses viitas Eesti sellele , et liitumisjärgselt peab olema tagatud Eesti põlevkivisektori jätkusuutlik areng . </s> <s> Eesti oli seisukohal , et kokkulepe peab tuginema Eesti põlevkivi sektori unikaalse olukorra tunnustamisele liikmesriikides ning Eesti elektriturukorralduse aktsepteerimisele . </s> </p>
<p> <s> Põlevkivi energeetika jätkumine on Eestile oluline kolmel peamisel põhjusel : </s> * <s> Energiasõltumatus </s> * <s> Eesti maksebilansi tasakaal </s> * <s> tööhõive tagamine Ida-Virumaal . </s> </p>
<p> <s> Elektrituru avamine </s> </p>
<p> <s> Eesti ja Euroopa Liit leppisid elektrituru järkjärguliseks avamiseks kokku järgmise üleminekukorralduse : </s> * <s> 31. detsembriks 2008 avab Eesti 35% oma elektriturust </s> * <s> 31. detsembriks 2012 viib Eesti elektrituru avamise täielikult kooskõlla Euroopa Liidu Barcelona Ülemkogu otsustega . </s> <s> ( Vastavalt Barcelona Ülemkogu otsustele tuleb liikmesriikidel 2004. aastaks tagada ELi ettevõtetele st kõigile elektritarbijatele välja arvatud kodutarbijad ) võimalus vabalt valida elektrienergia tarnijat . </s> <s> See tähendab Euroopa Liidu elektrituru liberaliseerimist vähemalt 60% osas . ) </s> </p>
<p> <s> Selle kokkulepe juures arvestas EL Eesti taotluse sotsiaalset , majanduslikku ja regionaalset mõju ja energiavaru julgeoleku- ning keskkonnaaspekte ; samuti põlevkivienergeetika restruktureerimise erandlikku protsessi . </s> </p>
<p> <s> Praeguse seadusandluse kohaselt on Eesti elektriturg avatud umbes 10% ulatuses . </s> <s> Kokkulepitud üleminekukorraldus annab Eestile võimaluse viia läbi põlevkivisektori käimasolev restruktureerimine ja renoveerimine ning jätkata põlevkivienergia tootmist . </s> <s> Sellega säilib Eestil ka otsustusõigus selle üle , milliste astmetena ja milliste intervallidega üleminekuaja tähtaegade vaheloma elektriturgu avada . </s> <s> See omakorda võimaldab kaudselt kontrollida ka põlevkivielektri hinnatõusu . </s> </p>
<p> <s> Põlevkivi teadusuuringud </s> </p>
<p> <s> Eesti saavutas põlevkiviuuringute sihtotstarbelise kaasrahastamise Euroopa Liidu söe- ja teraseteaduse fondist ( mis alates 24. juulist 2002 läks üle Euroopa Komisjoni haldusesse ) . </s> <s> Lepiti kokku , et põlevkivi lisatakse sarnaselt kivisöega nimetatud fondi vahenditest kaasfinantseeritavateuuringusuundade loetellu . </s> <s> Eestile on oluline toetada teaduspotentsiaali arendamist põlevkiviuuringute valdkonnas kogu põlevkivi tootmise ja töötlemise väärtusketi ulatuses , mis hõlmab nii põlevkivi energeetikat kui ka põlevkiviõli ja -kemikaalide tootmist . </s> </p>
<p> <s> Vedelkütuse 90-päevase kohutusliku miinimumvaru loomine Eesti ja Euroopa Liit leppisid kokku üleminekuperioodi kuni 31. detsembrini 2009 , mille jooksul peab Eesti looma 90-päevase vedelkütuse miinimumvaru . </s> <s> Sellise hulga vedelkütuse varu loomine on seotud suurte rahaliste kulutustega ning pikema perioodi vältel saab rahalist koormust hajutada . </s> <s> Eesti lähtub varu loomisel ELi praktikast , mille kohaselt hoiab riik ühte kolmandikku ja kütusefirmad kahte kolmandikku miinimumvarust . </s> <s> Kohustuslik miinimumvarude suurus arvutatakse aastase vedelkütuse tarbimise põhjal iga kalendriaasta puhul uuesti . </s> </p>
<p> <s> Eesti kavatseb miinimumvaru luua vastavalt ülemineku ajagraafikule kuni 31. detsembrini 2009 , mis sisaldub 1. juulil 2001 jõustunud vedelkütuse miinimumvaru seaduses . </s> </p>
<p> <s> Vedelkütuse miinimumvaru luuakse kohustuslikult kõikides naftapõhistes vedelkütuste kategooriates , mida riigis tarbitakse . </s> <s> Eesti puhul on need autobensiin , diislikütus , lennukibensiin , kerge kütteõli , raske kütteõli , keroseen ja lennupetrool . </s> </p>
<p> <s> Eesti loobus läbirääkimiste käigus taotlusest lugeda põlevkiviõlikohustusliku vedelkütuse miinimumvaru hulka . </s> </p>
<p> <s> Muudest energeetika peatüki teemadest , mis on lahendatavad tehniliseltasemel : </s> </p>
<p> * <s> Parima olemasoleva tehnika ( BAT ) arendamine niipõlevkivienergeetikas kui ka põlevkivikemikaalide valdkonnas : Jätkuvad ekspertide tasemel läbirääkimised Euroopa Komisjoniga eesmärgiga ühineda Sevilla saasteennetuse protsessiga parima saadaoleva tehnika arendamisekspõlevkivi valdkonnas ja selle väljatöötamise ühendusepoolseks rahastamiseks . </s> </p>
<p> * <s> Põlevkiviõli ja sellest toodetud kemikaalidest teavitamine : Edasistetehniliste konsultatsioonide käigus ekspertide tasemel otsitakse EuroopaLiiduga lahendust põlevkivikemikaalide turustamise probleemile , eesmärgigasaavutada põlevkivikemikaalidest teavitamine lihtsustatud protseduurialusel . </s> </p>
<p> * <s> Põlevkivisektori sotsiaalsed probleemid : Ida-Virumaa tööhõiveproblemaatikat käsitletakse Riiklikus Arengukavas ( st mitte energeetikapeatüki raames ) , arvestades võimalust seejärel vastavaid meetmeid EuroopaLiidu struktuurivahenditest rahastada . </s> </p>
<p> * <s> Põlevkivienergeetika keskkonnakaalutlused : Energeetika peatükiläbirääkimistel viidatase suurtest põletusseadmetest välisõhku eralduvatesaasteainete heitkoguste piiramise direktiivi 2001/80/EÜ nõuete puhulvajadusele leida lahendus põlevkivi kui olulise kütuseallika põletamisel tekkivate heitmete piirväärtustele , ühtlasi märgitakse , et konkreetsed sellekohased taotlused esitatakse ja neid käsitletakse sisuliselt liitumisläbirääkimistel keskkonnapoliitika peatükis . </s> </p></div3>
          <div3 type="artikkel"><head> 05.08. ELi raamatupidamine pälvib kriitikat </head>
<p> <s> <hi rend="kaldkiri"> 05.08.2002 </hi> </s> </p>
<p> <s> <hi rend="rasvane"> Financial Times on toonud päevavalgele Euroopa Liidu kontrollikoja kevadise salajase aruande , kus ELi raamatupidamist nimetatakse ebausaldusväärseks ja pettustevõimalusi pakkuvaks , kirjutab Äripäev . </hi> </s> </p>
<p> <s> Raamatupidamiskunst on viimasel ajal saanud erakordse tähelepanu osaliseks . </s> <s> Ots tehti lahti USAs , kus on paljastatud rohkesti suurfirmasid , kes oma kvartaliaruandes on teinud miljarditesse ulatuvat kosmeetilist ravi , et end aktsiaturgudel paremas valguses näidata . </s> <s> Nüüd on siis järg ELi raamatupidamise käes , ehkki seal pole tegemist tulemuste ilustamisega , vaid kriitika põhjuseks on süsteemi nõrkus ja puudulikkus . </s> <s> Selle tõttu jääb ELi kontrollikoja ( Court of Auditors ) hinnangul 1533,7 miljardi krooni suuruses eelarves 5 protsendi ehk umbes 76,7 miljardi krooni kasutamine pehmelt öeldes selgusetuks . </s> </p>
<p> <s> Financial Timesi teatel tuleb välja , et kontrollikoda on juba 1999. aastast peale arvustanud Euroopa Komisjoni kasutatavat raamatupidamise arvutisüsteemi Sincom2 ja soovitanud tungivalt sellest loobuda , kuna selles ei kasutata rahvusvaheliselt tunnustatud raamatupidamispõhimõtteid . </s> <s> Probleemid on tingitud sellest , et süsteem koosneb kahest ühildamata osast . </s> <s> Ühte neist kannavad komisjoni 35 osakonda oma jooksvad ja tulevased kulud . </s> <s> Teise osa moodustab keskne raamatupidamissüsteem , mida kasutab raamatupidamisosakond ja mis kogub kokku andmed ülejäänud osakondadest . </s> <s> Kontrollikoja ettekande kohaselt saab see süsteem toimida ainult juhul , kui vasturääkivused kahe nimetatud osa vahel on kõrvaldatud . </s> <s> Praegu võidakse näiteks teha raamatupidamisandmetes parandusi , millest mingit jälge ei jää , ning lõpptulemusi on võimatu kontrollida , kuna üksikkulu võib olla kirjas kahes eri väärtuses . </s> </p>
<p> <s> Selle aasta jaanuaris sai ELi pearaamatupidajaks Marta Andreasen , kelle üheks ülesandeks oli just puuduste kõrvaldamine . </s> <s> “ Peagi pärast ametisse astumist märkasin , et vead komisjoni raamatupidamis- ja arvutisüsteemis on palju suuremad ja rängemad , kui ma kartagi oskasin , ” ütles Andreasen Reutersile . </s> <s> Puuduste tõttu keeldus Andreasen talle avaldatud survele vaatamata ELi 2001. aasta eelarvele allkirja andmast ning soovitas samuti Sincom2 süsteemist loobuda . </s> <s> Neli kuud hiljem paigutati ta tunduvalt vähem vastutavale kohale , kusjuures säilis tema varasem palk , 1,96 miljonit krooni . </s> </p>
<p> <s> ELi parlamendi konservatiividest liikmed soovitavad Andreaseni selgituste põhjal algatada ELi raamatupidamissüsteemi ning komisjoni summutamiskatsete uurimise . </s> <s> Eelmisel nädalal antud pressikonverentsil arvustas Marta Andreasen teravalt Euroopa Komisjoni asepresidenti ja haldusvolinikku Neil Kinnockit , kes oli keelanud tal pearaamatupidajana kriitika , paigutanud karistuseks madalamale ametikohale ning püüdnud takistada teda parlamendikomiteede ette minemast . </s> </p>
<p> <s> Neil Kinnock möönis Brüsselis , et oli rakendanud Andreaseni suhtes distsiplinaarkaristust , kuna Andreasen oli tema väitel rikkunud personalinõudeid ning esitanud kõrgematele ametnikele põhjendamata süüdistusi . </s> </p>
<p> <s> Financial Timesi küsimusele , miks ei avaldanud komisjon ELi kontrollikoja direktori Colin Maynardi tehtud raamatupidamiskriitikat , mis saadeti komisjonile juba veebruaris , vastasid komisjoni esindajad , et seda ei saanud avaldada “ seal esinevate vigade ja ebakorrektse keelekasutuse pärast ” . </s> </p>
<p> <s> ELi eelarvevoliniku Michaele Schreyeri pressiesindaja Eric Mamer ütles , et komisjon on raamatupidamise puudustest teadlik ja püüab neid kõrvaldada . </s> <s> Komisjon peab puudusi tehnilisteks ega kavanda Sincom2st loobumist . </s> <s> Komisjoni esindate sõnul ei käi süsteemi väljavahetamine nii hõlpsalt , kui Andreasen väidab . </s> <s> Uue ostmiseks ja kasutuselevõtuks kuluvat vähemalt kolm aastat , sest see eeldab avaliku võistupakkumise väljakuulutamist ning 3500 töötaja ümberkoolitamist . </s> </p>
<p> <s> Veidi üle nädala tagasi avaldas komisjon aruande , kus öeldakse , et Neil Kinnocki juhtimisel on komisjonis käimas suur haldusreform , mille ülesanne on osakondadele suurema iseseisvuse ja vastutuse andmine . </s> <s> Kuid selles dokumendis öeldakse , et kui reform peaks õnnestuma , tuleb osakondade raamatupidamissüsteem rajada õigele alusele , nii et kõigi nende raamatupidamisandmed oleksid usaldusväärsed ja selgelt kontrollitavad . </s> </p></div3>
          <div3 type="artikkel"><head> 06.08. Ettevõtjad : Suured ekspordikvoodid ELi ei vasta tõele </head>
<p> <s> <hi rend="kaldkiri"> 06.08.2002 </hi> </s> </p>
<p> <s> <hi rend="rasvane"> Oluliselt suuremad ekspordikvoodid ELi , mis pidid hakkama kehtima juulist , pole ettevõtjate sõnul tegelikult jõustunud , kirjutab ÄP Online . </hi> </s> </p>
<p> <s> Kauplemine käib ettevõtjate teatel praegu endiselt varasemate kvootide alusel . </s> </p>
<p> <s> Ekspordikvoodid piimatoodetele pidid suurenema juulist alates ligi kolmandiku võrra , mis oleks eksportivatele ettevõtetele tähendanud aastas umbes 200 miljoni krooni suurust käibekasvu . </s> <s> Hüppeliselt pidi suurenema juustumüügi kvoot . </s> </p>
<p> <s> Põllumajandusministeeriumi koduleheküljel aga ripub endiselt tabel kvootidega , mis on küll suured ja ahvatlevad , kuid piimatööstuste juhtide sõnul tegelikult ei kehti . </s> </p>
<p> <s> “ Juustu osas polnud tõesti hüppelist kvoodikasvu , ” ütles suurima juustueksportija TÜ E-Piim peadirektor Jaanus Murakas . </s> <s> Tema teada lükati edasi ka eksporditoetuste kaotamine ELi poolt Eestisse saadetavatele kaupadele , mis pidi samuti jõustuma 1. juulil . </s> </p>
<p> <s> “ Juustu puhul räägiti alguses kvoodist 5200 tonni aastaks , mis teeb 2600 tonni poolaastaks , kuid praeguseks poolaastaks on tegelik kvoot hoopis 1600 tonni juustu , ” rääkis Murakas , kes kuulub ka Põllumajandus-Kaubanduskoja nõukogusse . </s> <s> “ Meie käekäiku see muudatus väga ei mõjuta , võib-olla alguses planeeritud kvoodi suurenemine olekski liiga hüppeline olnud . ” </s> </p>
<p> <s> Ka Põlva Piima juht Aivar Häelm kinnitas , et müügikvoodid pole tegelikult hüppeliselt suurenenud . </s> <s> “ Informatsioon pärineb meie partnerilt ja omanikult Hollandist , ” ütles Häelm . </s> <s> “ Kvootide suurenemine on toimunud samas rütmis , mis ikka viimastel aastatel , lubatud suurt hüpet ei olnud . ” </s> </p></div3>
          <div3 type="artikkel"><head> 07.08. Segadus ekspordikvootidega </head>
<p> <s> <hi rend="kaldkiri"> 07.08.2002 </hi> </s> </p>
<p> <s> <hi rend="rasvane"> Ettevõtjate poolt loodetud oluliselt suuremad ELi ekspordikvoodid jäid bürokraatia tõttu juulis tulemata , ehkki eriti pidi suurenema juustukvoot . </hi> </s> <hi rend="rasvane"> <s> Vähemalt sellel poolaastal müüvad piimatööstused kvoodikaupa samadel alustel mis varemgi , kirjutab Äripäev . </s> </hi> </p>
<p> <s> Piimatoodete ekspordikvoodid pidid suurenema juulist alates ligi kolmandiku võrra , mis oleks eksportivatele ettevõtetele tähendanud aastas umbes 250 miljoni krooni suurust käibe kasvu . </s> <s> Eriti oluliselt pidi suurenema juustumüügi kvoot ning sellega arvestasid ettevõtted ka investeeringuid tehes . </s> <s> Kuna kvoodi kasv ei tulnud oodatud mahus , võib ettevõtete müük olla sellest tulenevalt umbes 100 miljoni krooni võrra väiksem . </s> </p>
<p> <s> Ettevõtjate teada on segadus kvootidega tekkinud Euroopa Komisjoni asjaajamise bürokraatlikkuse tõttu . </s> </p>
<p> <s> “ Juustu osas ei tulnud tõesti hüppelist kvoodikasvu , ” ütles suurima juustueksportija TÜ E-Piim peadirektor Jaanus Murakas . </s> <s> Tema teada lükati edasi ka eksporditoetuste kaotamine ELi poolt Eestisse saadetavatele kaupadele , mis pidi samuti jõustuma 1. juulil . </s> </p>
<p> <s> “ Juustu osas räägiti alguses kvoodist 5200 tonni aastas , mis teeb 2600 tonni poolaastas , kuid praeguseks poolaastaks on tegelik kvoot hoopis 1600 tonni juustu , ” rääkis Murakas , kes on ühtlasi ka Põllumajandus-Kaubanduskoja aseesimees . </s> <s> “ Meie käekäiku see muudatus väga ei mõjuta , võib-olla alguses planeeritud kvoodi suurenemine olekski liiga suur hüpe olnud . ” </s> </p>
<p> <s> E-Piim ostis eelmise aasta lõpul uued juustutootmise seadmed just mõttega laiendada tootmist , mida võimaldab suurem müügikvoot . </s> <s> Murakase sõnul investeeringutest probleeme ei teki , sest selleks poolaastaks on ettevõttel lepingud 1300 tonni juustu müügiks kvoodialuse kaubana Euroopa Liitu . </s> </p>
<p> <s> Võru Juustu juhataja Heiki Pensa sõnul on tulnud Euroopa ostjate kaudu infot , et juustu osas pole Eestile antud kvoodid suurenenud . </s> <s> “ Spekuleeritakse teemal , et kvoodid vaadatakse Euroopa Komisjonis jooksvalt selle poolaasta jooksul üle , ” rääkis Pensa . </s> <s> “ Midagi hullu väiksemate kvootide tõttu ei juhtu , praegu on juustu hinnatase nagunii Euroopas väga madal . ” </s> </p>
<p> <s> Pensa sõnul jätkab ettevõte juustu müümist Vene turul , kuhu läheb toodangust 35-40 protsenti . </s> <s> “ Meil on tootmisvõimsusi ka nii piisavalt , et uute suuremate kvootide lootuses me täiendavaid investeeringuid ei teinud , ” lisas Pensa . </s> </p>
<p> <s> Ka Põlva Piima juht Aivar Häelm kinnitas , et müügikvoodid pole tegelikult hüppeliselt suurenenud . </s> <s> “ Informatsioon pärineb meie partnerilt ja omanikult Hollandist , ” ütles Häelm . </s> <s> “ Kvootide suurenemine on toimunud samas rütmis , mis ikka viimastel aastatel , suurt hüpet ei olnud . ” </s> </p>
<p> <s> Põllumajandus-Kaubanduskoja turundustalituse juhataja Olav Kreen ütles , et kvoodid on küll suurenenud , kuid mitte niipalju , kui lootsid ettevõtjad . </s> <s> “ Juustu tohib müüa ELi juulist alates aasta jooksul 4000 tonni , sellest 1600 esimesel poolaastal ja ülejäänud kogus teisel poolaastal , ” rääkis Kreen . </s> <s> Segadus on tema sõnul tingitud sellest , et Euroopa Komisjon kinnitas uued numbrid liiga hilja . </s> </p>
<p> <s> Kreeni sõnul soovisid piimatööstused ka suuremat võikvooti , kuid seda ei saanud . </s> </p>
<p> <s> Põllumajandusministeeriumi töötleva tööstuse ja kaubanduse büroo juhataja asetäitja Tauno Lukas ütles , et tal puudub alus kahelda , et kõnealused kvoodid ei kehti . </s> <s> “ Määruse tekst on ju olemas ja see on kättesaadav ELi koduleheküljel , ” ütles Lukas . </s> <s> “ Praegu on keeruline kellegi käest Euroopa Komisjonist üle küsida , sest paljud inimesed on puhkusel . ” </s> </p>
<p> <s> Lukase sõnul ei jaga Euroopa Komisjon seotud osapooltele automaatselt infot vastuvõetud seaduste kohta , vaid info saadakse teatud kindlate inimestega suheldes või andmebaasidest . </s> </p>
<p> <s> 2001. aastal suurenes piimatööstuste eksport ELi 200 miljoni krooni võrra , sest ka eelmisel suvel suurenesid ekspordikvoodid . </s> <s> Piimatooted on üks vähestest kaubagruppidest , kus väliskaubanduse saldo oli positiivne . </s> </p></div3>
        </div2>
      </div1>
    </body>
  </text>
</TEI>
</teiCorpus>
</teiCorpus>
