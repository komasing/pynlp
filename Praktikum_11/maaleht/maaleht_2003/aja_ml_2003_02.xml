<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_aja_maaleht.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Maaleht 09.01.2003 ( number 02 ( 796 ) ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_aja_maaleht">header_aja_maaleht.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="ajalehenumber">
        <head> Maaleht 09.01.2003 ( number 02/2003 ( 796 ) ) </head>
        <div2 type="rubriik">
          <head> </head>
          <div3 type="artikkel"><head> Kaamera õlal ja Saaremaa õ suus </head>
<p> <s> <hi rend="kaldkiri"> 08.01.2003 <bibl> <author> Merike Pitk </author> </bibl> </hi> </s> </p>
<p> <s> Margus Mulda teab küllap iga AK ja “ Terevisiooni ” vaataja . </s> <s> Kui mitte nime- ja nägupidi , siis ehtsa Saaremaa õ järgi . </s> <s> Seda ei oska ükski mandrimees järele teha , pingutagu palju tahes . </s> <s> Ei kõla see saarlase õ ühti nii nagu mandrieestlase ö . </s> </p>
<p> <s> AKsse uudiste tegemise algul haaras üks tuttav Margus Mullal nööbist kinni ja põrutas : “ Kuule , mees , kuidas sa julged sellise murrakuga telekas rääkida , lõpeta ära ! ” </s> </p>
<p> <s> Siiski , mitte Saaremaa keelepruuk ei tee Mulda eriliseks . </s> <s> Ta on kogu Eesti telemaastikul ainus , kes on ühtaegu nii reporter kui ka operaator . </s> <s> Lisaks veel monteerija . </s> </p>
<p> <s> Kui teistel telereporteritel on kaameramehed kõrval , siis Muld peab hoidma ühes käes , õigemini õlal , kaamerat ja teises mikrofoni . </s> </p>
<p> <s> <hi rend="rasvane"> Algul monteeris </hi> </s> </p>
<p> <s> Varem fotograafina tegutsenud Margus Muld ei läinud ETV Saaremaa toimetusse tööle mitte reporteriks ega operaatoriks , vaid monteerijaks ehk peene nimega videooperaatoriks . </s> <s> Meheks , kes istub puldi taga ning paneb teksti ja pildi omavahel kokku . </s> </p>
<p> <s> Kui aga regionaalsaadete tegemine ETVs paar aastat tagasi ära lõpetati ja kadus ka saarlaste “ Meite maa ” , jäi Saaremaa toimetuse neljast töötajast alles ainult üks - Margus Muld . </s> </p>
<p> <s> Juba enne piirkonnasaadete kaotamist oli ta lisaks monteerimisele ära õppinud ka operaatoritöö . </s> <s> Kui AK Saaremaa korrespondent Urve Tiidus läks tööle Kuressaare linnavalitsusse , ei olnud enam ka reporterit . </s> </p>
<p> <s> “ Siis ütleski üks tollane AK peatoimetaja Ants Vill mulle : mis sa jamad , tee ise mõlemad tööd ära ! ” meenutab Muld . </s> </p>
<p> <s> <hi rend="rasvane"> Eeskujuks Urve Tiidus </hi> </s> </p>
<p> <s> Esimesed uudislood sündisid nii , et ta jälgis AKst , kuidas teised reporterid sõnumeid teevad . </s> <s> Sisu läks kõrvust mööda , tähtis oli ainult uudise ülesehitus . </s> </p>
<p> <s> Oma eeskujuks peab ta Urve Tiidust , kellele algul operaatoriks oli . </s> <s> “ Siis mõtlesin küll , et pagan , oskaks ma ka niimoodi rääkida , niimoodi lugu teha ! ” </s> </p>
<p> <s> Kui nüüd pakutaks Margus Mullale teist inimest kõrvale , ükskõik kas siis reporteriks või operaatoriks , ei tea ta , kas tahabki enam . </s> </p>
<p> <s> “ Vist mitte . </s> <s> Ma saan ju hakkama , vähemalt praeguse koormuse juures , ” ütleb Muld . </s> </p>
<p> <s> Lisaks operaatori- ja reporteritööle tuleb oma uudised ka ise kokku monteerida . </s> <s> Teistes maakonnastuudiotes on vähemalt kaks inimest , reporter ja operaator-monteerija . </s> </p>
<p> <s> Margus Muld on üks väheseid inimesi , kes siiralt tunnistab , et talle meeldib ta töö . </s> <s> Kõige rohkem on ta teinud 20 uudist kuus . </s> </p>
<p> <s> Väikeses maakonnas uudised tavaliselt sülle ei jookse . </s> <s> Peab ise otsima . </s> <s> Aga rohkem kui sündmusi kajastada , meeldib talle probleeme leida , ehk nagu ta ise ütleb : “ Närimise lood on huvitavamad . ” </s> </p>
<p> <s> Olgu need siis põua tõttu kuivaks jäänud kaevud , ametnike lohakuse tõttu halvaks muutunud liiklemisolud või kalurite mured igapäevase leiva pärast . </s> </p>
<p> <s> Keeruliseks teeb töö see , et mõne probleemi lahtirääkimine tuleb ühe-kaheminutisse saatelõiku litsuda . </s> <s> “ Siis tuleb keskenduda kõige olulisemale . ” </s> </p>
<p> <s> Kui jutt ja pilt lindile võetud , kulub stuudios selle saatelõiguks seadmisele kolm-neli tundi . </s> <s> Alati nii palju aega pole . </s> </p>
<p> <s> “ Virtsu elektrituulikute avamiselt jõudsin kell pool üheksa stuudiosse . </s> <s> Veerand kümme saatsin saatelõigu valguskaabliga ära ja kolm minutit hiljem oli see eetris . ” </s> </p>
<p> <s> Niisuguste hetkede pärast tasub elada . </s> <s> Siis tunneb , kuidas adrenaliin verre tuleb . </s> </p></div3>
          <div3 type="artikkel"><head> Kristjan Jõekalda : Kahevõitluses peab õnne olema </head>
<p> <s> <hi rend="kaldkiri"> 08.01.2003 <bibl> <author> Maarius Suviste </author> </bibl> </hi> </s> </p>
<p> <s> Kristjan Jõekalda ütleb kõigepealt , et mis tast ikka kirjutada . </s> <s> Ei midagi erilist - täiesti tavaline inimene . </s> <s> Tavaline noormees ja pereisa . </s> </p>
<p> <s> No võiks ju ikka . </s> </p>
<p> <s> Hea küll . </s> </p>
<p> <s> Lisab , et kui kohtuda ja rääkida , siis kindlasti mitte võttepäeval . </s> <s> See tähendab pikka ja kurnavat päeva , mil salvestatakse kümmekond “ Kahevõitluse ” saadet . </s> </p>
<p> <s> Hea küll , kohtume siis võttevabal päeval . </s> </p>
<p> <s> <hi rend="rasvane"> Närvid olgu korras ! </hi> </s> </p>
<p> <s> Kristjan Jõekalda sattus televisiooni juba lapsena . </s> <s> Vanemad töötasid ETVs ja poiss käis nende järel mööda telemaja ringi , uudistas siin-seal . </s> <s> Uuris kaadritagust elu , vaatas , kuidas saateid tehakse . </s> </p>
<p> <s> Ju siis hakkas teletöö niivõrd meeldima , et telesse ta jäigi . </s> <s> Ühel päeval kutsus sõber Teet Margna ta oma saatesse “ Teet or Alive ” . </s> <s> TV 3 eetris olnud saatest kasvas välja ka Kristjan Jõekalda kehastatav üpriski naljakas tegelane - Ice Dog M. Nüüd juba üle aasta teeb ta Kanal 2s “ Kahevõitlust ” . </s> </p>
<p> <s> Saatejuht on heatahtlik , sõbralik , ei urgitse , ei nori . </s> <s> Elab mängijatele kaasa , kui nood vastavad , aga liigseid emotsioone ei avalda . </s> </p>
<p> <s> Mis see “ Kahevõitlus ” on ? </s> <s> Mälumäng ? </s> <s> Meelelahutus ? </s> </p>
<p> <s> “ Eks see rohkem meelelahutuslik telemäng ole , kergem kui “ Kuldvillak “ , ” ütleb Kristjan Jõekalda . </s> <s> “ Saade erineb paljuski klassikalisest mälumängust . </s> <s> Meie eesmärk ei ole teha nii raskeid küsimusi , et mängija kindlasti läbi kukuks . </s> <s> Tahame , et inimesel ikka hästi läheks . </s> <s> Võidaks midagi . ” </s> </p>
<p> <s> Et “ Kahevõitlust ” võita , peab kindlasti õnne olema . </s> <s> Samuti loogilist mõtlemist . </s> <s> Kõigepealt tuleks välja selgitada need vastusevariandid , mis on kindlasti valed . </s> </p>
<p> <s> Ja närvi peab ka olema , peab rahulikuks jääma . </s> <s> Samuti peab jääma endale kindlaks - kui tead õiget vastust , tuleb see öelda . </s> </p>
<p> <s> Jõekalda sõnul on oluline ka mängutaktika . </s> <s> Et millal ise vastata , millal vastamisjärjekord vastasmängijale üle anda . </s> <s> “ Teadmisi peab kindlasti ka olema . </s> <s> Vähemalt natuke , ” lisab ta . </s> </p>
<p> <s> <hi rend="rasvane"> Tarkus jääb külge </hi> </s> </p>
<p> <s> Vahel on “ Kahevõitluses ” suisa imelikud küsimused . </s> <s> Näiteks : “ Millised neist on koeratoidud ? ” , “ Millised on pesupulbrid ? ” . </s> </p>
<p> <s> Milleks need imelikud küsimused ? </s> </p>
<p> <s> “ Et ka tavaline inimene pääseks löögile , ” põhjendab saatejuht . </s> <s> “ Mõni väga tark teab peast Nobeli võitjaid , aga ta on tegelikust , tavaelust kaugel . </s> <s> Näiteks ei tea hambapastade nimetusi . </s> <s> Või ei tea üldse automarke . ” </s> </p>
<p> <s> Kas kõik see , mis linti võetakse , jõuab ka ekraanile ? </s> </p>
<p> <s> Kristjan Jõekalda noogutab . </s> <s> “ Ei ole nii , et mõni ei oska üldse vastata ja me ei lase siis seda mängu eetrisse . </s> <s> Täielikud umpad saatesse ei saagi , enne tuleb ju test täita . ” </s> </p>
<p> <s> Küsimusele , millega põhjendada saate populaarsust , vastab Jõekalda küsimusega : “ Kas ta nii väga populaarne ikka on ? ” </s> </p>
<p> <s> Küllap on - uuringute järgi vaatab “ Kahevõitlust ” umbes 200 000 vaatajat . </s> <s> “ No see on üks lihtne ja kergesti jälgitav mäng . </s> <s> Saab kaasa mõelda , nii stuudios kui ka teleka ees . </s> <s> Saab targemaks ja ennast proovile panna , et kas olen sama tark kui see , kes mängus vastab , ” räägib ta . </s> </p>
<p> <s> Jõekalda lisab , et “ Kahevõitluse ” saatejuhina on ta ka enda silmaringi laiendanud . </s> <s> “ Loomulikult on tarkust külge jäänud , ” ütleb ta naerdes . </s> <s> Mälumänguriks ta ennast sellegipoolest ei pea . </s> </p>
<p> <s> <hi rend="rasvane"> Oma saadet ei vaata </hi> </s> </p>
<p> <s> Kas te “ Kahevõitlust ” telerist vaatate ? </s> </p>
<p> <s> Ta raputab pead . </s> <s> “ Ega ma nüüd nii edev ka ole . </s> <s> Ehkki , teleinimesele kohaselt on ka minus parasjagu edevust . ” </s> </p>
<p> <s> Mida te siis vaatate ? </s> </p>
<p> <s> “ Dokfilme ja igasuguseid mälumänge . </s> <s> Uudiseid loomulikult ka . </s> <s> Kõikvõimalikelt kanalitelt , ” ütleb ta . </s> <s> Peamiselt vaatab ta Soome kanaleid . </s> <s> “ Seebiseriaale ei vaata ma kohe kindlasti . </s> <s> Aega saab palju kasulikumalt veeta . ” </s> </p>
<p> <s> Mis te arvate , kuidas teil miljonimängus läheks ? </s> </p>
<p> <s> “ Ei oska öelda . ” </s> <s> Ohkab . </s> <s> “ Arvan , et ma ei saaks vist isegi nobedate näppude voorust edasi . </s> <s> Või siiski ... </s> <s> Võibolla mingi rahasumma ikka saaks . ” </s> </p>
<p> <s> “ Kahevõitluse ” saatejuhi meelest võiks olla hoopis selline miljonimäng , kus miljonärid mängivad - neil ei ole ju raha vaja ja selline saade oleks kindlasti huvitavam . </s> </p>
<p> <s> <hi rend="rasvane"> Lapsega kodus </hi> </s> </p>
<p> <s> Kristjan Jõekaldal tegemisi ja töid jätkub . </s> <s> Lisaks kõigele muule on ta ansambli Kala liige . </s> </p>
<p> <s> Kuid kõige tähtsam on ikka pereelu : abikaasa Maris ja väike poeg Kristofer . </s> <s> “ Poiss juba kõnnib ja on nii suur ! ” hõiskab ta . </s> </p>
<p> <s> Kuna töid ja tegemisi on niivõrd palju , siis vahel jõuab ta koju hilisõhtul . </s> </p>
<p> <s> “ Söögitegemisega on nii , et kes parajasti kodus on , see teeb . </s> <s> Mis külmkapis on , sellest saab ka midagi kokku tehtud . </s> <s> Ja väga maitsev tuleb , ” räägib Kristjan Jõekalda . </s> </p>
<p> <s> Mõnikord peab ta õhtuti last hoidma , kuna naine käib koolis . </s> <s> “ Nii mõnus on Kristoferi hoida ! ” hõiskab ta jälle . </s> </p>
<p> <s> Samas tõmbub kohe tagasi ja muutub veidi tõsiseks : “ Tegelikult on meil tavaline pereelu , tavalised inimesed , ei midagi erilist . ” </s> </p>
<p> <s> <hi rend="rasvane"> Sõber Teet Margna : </hi> </s> </p>
<p> <s> Oleme Peda näitejuhtimise aegadest koolivennad , Kristjan oli aasta vanemalt kursuselt . </s> <s> Tuttavad seega aastast 1990 ja sõbrad ... no samast kandist . </s> </p>
<p> <s> Kristjan on kõige paremas mõttes lihtne inimene . </s> <s> Ta on sõbralik , heatahtlik , lojaalne ja viisakas . </s> <s> Ta armastab oma perekonda ja sõpru . </s> <s> Vahel on ta minu arvates natuke laisk ... </s> <s> Kui saaks , siis ta vist ainult puhkaks . </s> <s> Ja suitsetamise võiks ta maha jätta . </s> </p>
<p> <s> Kristjani seltskonnas on sageli väga naljakas . </s> <s> Temas on tublisti koomikuannet , ja lõbusaid seiku on meil igasugustest aegadest ja kohtadest . </s> </p>
<p> <s> Olen üsna veidral moel olnud aegade jooksul Kristjani stilistiks . </s> <s> Tema kunagine triibuline särk , ülikond , kikilipsud ja nii edasi . </s> </p>
<p> <s> “ Kahevõitluse ” juures olen aidanud talle välja valida särke , pintsakuid ja lipse . </s> <s> Lisaks olen salvestuspäevadel Kristjanile lipsu sõlminud , sest ise ta seda väga hästi ei oska ja hoiaks neid muidu kogu aeg sõlmitult . </s> </p></div3>
          <div3 type="artikkel"><head> Tagaranna kolmanda õitsengu ootel </head>
<p> <s> <hi rend="kaldkiri"> 08.01.2003 <bibl> <author> Merike Pitk </author> </bibl> </hi> Enamasti paiknevad Saaremaa külad merest eemal , Tagarannas laksub laine aga otse majade ees </s> </p>
<p> <s> “ See oli tohutu rahvas , mis siin koos oli , ” meenutab Leili Sosnin 1952. aastat , mil ta Vanakubjalt Tagaranda tuli . </s> <s> Kalatööstusse tööle . </s> </p>
<p> <s> Kolhoosist ei tahetud küll lasta , aga mingi ime tõttu - millise , kes seda enam täpselt mäletab , ikka pääses . </s> <s> Kalatööstus ei kuulunud kolhoosile , vaid Kingissepa kalakombinaadile . </s> </p>
<p> <s> Kui praegu elab Tagaranna külas kaheksa inimest , siis ainuüksi kalatööstuse kolmes vahetuses oli üle kahesaja naise . </s> <s> Neid toodi kohale lausa Tallinnast . </s> </p>
<p> <s> <hi rend="rasvane"> Valgusepidu Vene ohvitseridega </hi> </s> </p>
<p> <s> “ Oi , oli naisi , ” läheb Talmut Allvee nägu laia naeru täis . </s> </p>
<p> <s> Algul olid naised majutatud külaperedesse , hiljem ehitati ühiselamu . </s> <s> Üksteist naist sai sealt saarlasele mehele . </s> </p>
<p> <s> Igal õhtul oli naaberkülas Ninasel tants . </s> </p>
<p> <s> “ Naiste pärast mindi kiskuma , ” teab Talmut , keda külarahvas millegipärast Talmatiks kutsub . </s> <s> Siis olid Tagaranna poolsaarel veel Vene piirivalvurid . </s> <s> Hiljem tuli ka raketibaas . </s> </p>
<p> <s> Raketibaasi ohvitseridele korraldas küla igal aastal valgusepeo . </s> <s> Selle eest , et raketibaas neile oma diiselgeneraatorist voolu andis . </s> </p>
<p> <s> “ Pesukauss oli siiamarja täis , sõime kulbiga , ” meenutab Talmut neid pidusid . </s> </p>
<p> <s> Talmut ei ole kalatööstuses töötanud ega ka kalur olnud , Talmut oli 40 aastat autojuht , kalaautojuht . </s> </p>
<p> <s> “ Angerjat sai veetud Sõrvest , Salmelt , Vättalt , Kõrkverest . </s> <s> Tonn ja rohkemgi oli auto peal . </s> <s> Kurat , jämedad suured angerjad olid , kaks reisi sai nädalas tehtud , ” kiidab Talmut . </s> </p>
<p> <s> Kalakoormaga tuli Tagaranda ja konservikoormaga läks . </s> <s> Kuressaarde , endisesse Kingisseppa . </s> <s> Sealt sõidutati konservid suurele kodumaale . </s> </p>
<p> <s> “ Sa , Leili , räägi , mis konserve te siin kõike tegite , ” ärgitab Talmut . </s> </p>
<p> <s> Leili oli kalatööstuses juhataja . </s> <s> “ Oh issand , mu suu hakkab vett jooksma , ” lööb Leili käega ega jõua kõike üles lugedagi . </s> <s> Peale angerja suitsukilu , suitsuräime , suitsulesta . </s> <s> Õlis nad karpi läksid . </s> </p>
<p> <s> <hi rend="rasvane"> Heina kala vastu </hi> </s> </p>
<p> <s> See oli Vene ajal. </s> <s> Enne seda , esimese Eesti Vabariigi ajal soolati kilu sajaliitristesse tünnidesse , kõik ilusti reas . </s> </p>
<p> <s> “ Kaks korda kuus käis laev järel , ” meenutab Talmut . </s> <s> Laev oli ankrus siinsamas ranna lähedal , meri läheb ju ruttu sügavaks . </s> </p>
<p> <s> “ Paatidega vedasime kilu laeva . </s> <s> Paat pandi ikka piirini kala täis , selle eest sai head raha . ” </s> </p>
<p> <s> Ega asjata omal ajal kalurid just Tagaranna randa oma majad püsti pannud . </s> <s> Siin polnud vaja kaugele sõuda , kala liikus samas kalda ääres . </s> </p>
<p> <s> “ Ninase mehed käisid ka meil püüdmas , aga nad pole sellised kalamehed olnud nagu meie . </s> <s> Neil oli maa ka . </s> <s> Meil pole maad olnud , meie olime päris kalurid , ” räägib Talmut . </s> </p>
<p> <s> Tagaranna talud olid kõik alla hektari . </s> <s> Loomi peeti , aga heina vahetati kala vastu . </s> <s> Sisemaa meestelt saadi vilja , nisu , heina , kartulit , rukkiotra . </s> </p>
<p> <s> “ Siin oli nagu turg , vahel oli 18 hobust õues , igal mehel oma kraam peal , ” meenutab Talmut . </s> </p>
<p> <s> “ Aga eks need loomad teil ikka talvel poolnälgas olid , sõid võrgukuuri katused ära , nii et kevadel tuli uied teha , ” aasib Ninase küla mees Henno Alt . </s> </p>
<p> <s> Alt pole mitte ainult naaberküla mees , ta on ka valla volikogu esimees . </s> <s> Ja tal on ka muud õigust Tagaranna mehi nokkida . </s> <s> Nimelt võttis Henno omale siit külast naise . </s> <s> Mäe talust , Anne . </s> </p>
<p> <s> “ 1969. aasta tormiga ta lendas siit sisemaa poole , ” räägib Henno , kuidas ta Anne endale sai . </s> </p>
<p> <s> Esimesel Eesti ajal käisid Tagarannas kilu püüdmas ka Läänemaa Kiideva küla mehed . </s> <s> Augustis tulid ja oktoobris-novembris läksid . </s> <s> Kiideva meestel oli Tagaranna randa oma majadki püsti löödud . </s> <s> Üksteist maja oli kokku . </s> </p>
<p> <s> “ Väiksed need olid , üks pliidiga tuba ja mõnel kamber ka , aga kui kolm kuud siin olla , ega siis lageda taeva all olla saand , ” räägib Talmut . </s> </p>
<p> <s> “ Ei siis pold miskit keeldu kala püüda ega randa maja ehitada , ” vihjab ta praegusaja karmimatele seadustele . </s> </p>
<p> <s> <hi rend="rasvane"> Kalatööstus pandi kinni </hi> </s> </p>
<p> <s> Viimast korda nähti Kiideva mehi Tagarannas kilu püüdmas sõja ajal , Saksa võimu ajal. </s> <s> Siis tuli ka palju turska , isegi naised käisid sõupaatidega merel . </s> </p>
<p> <s> Pärast sõda ehitatud kalakombinaat lõpetas tegevuse 1968. aastal . </s> <s> Järel on vaid varemed , mille asemele plaanitakse külaväljakut ja kiikesid . </s> </p>
<p> <s> “ Kalurid jäid vanaks , noored panid siit minema , ” otsib Talmut põhjusi . </s> </p>
<p> <s> Naised läksid üle Papisaare kalatööstusse . </s> <s> Sest ajast on noored pärast linnas keskkooli lõpetamist linna jäänudki või hoopis suurele maale läinud . </s> <s> Tulijad on ainult pensionieas inimesed . </s> <s> Nii nagu tuli omaaegne soomepoiss Paul Kärner . </s> <s> Võttis Leili õe Elvi endale naiseks ega vaata enam linna poolegi . </s> </p>
<p> <s> Võim Tagarannas kipub aga suvitajate kätte minema , pooled majad kuuluvad juba neile . </s> <s> Siin , mere ääres , on ka Tartu maavanema Jaan Õunapuu suvekodu . </s> <s> Õunapuu ongi tegelikult Saaremaa mees . </s> </p>
<p> <s> “ Las läheb Riigikokku ka , kaupleb ehk meie jaoks sealt midagi paremat välja , ” ütlevad Tagaranna mehed . </s> </p>
<p> <s> Tagaranna uued lootused on seotud Saaremaa süvasadamaga , mida sedapuhku endisesse Tamme ehk Ninase sadamakohta kavandatakse . </s> <s> See jääb Tagarannast umbes kilomeetri kaugusele , Ninase ja Tagaranna küla vahele . </s> </p>
<p> <s> “ Ei , ma ei usu sesse sadamasse enne , kui oma silmaga laevu näen , ” teatab Leili . </s> </p>
<p> <s> <hi rend="rasvane"> Linnudki on kadunud </hi> </s> </p>
<p> <s> Undvasse sadamat ei tulnud . </s> <s> Talvituva kirjuhaha pärast . </s> <s> Tamme sadamakoha lähedusse jääb lindude pesitsusala . </s> <s> Laidu saar . </s> </p>
<p> <s> “ Ütlen päris ausalt , viimased kolm aastat on lindude saatus väga vilets , ” sõnab Talmut . </s> <s> “ Laidul võimutsevad kormoranid . ” </s> </p>
<p> <s> Kormoranid peletavad teised linnud minema ja hävitavad nende munad ära . </s> </p>
<p> <s> Leili jutustab , kuidas nad tegid Laidu saarel heina , kui mamma ( see on ämm ) veel elas . </s> <s> “ Issand jumal , nüüd pole seal enam ühtegi rohuliblet ka , ainult kajakasuled . ” </s> </p>
<p> <s> Viimastel aastatel on isegi pardid rannast kadunud . </s> </p>
<p> <s> 1940. aastal , kui venelased Tagaranna poolsaarele oma suurtükiauke tegid , rajasid nad Tammele ajutise sadama . </s> </p>
<p> <s> “ Päris suured aurikud tulid sisse . </s> <s> Meid aeti minema , aga salaja käisime neid ikka vaatamas , ” läheb Talmut jälle meenutuste rajale . </s> </p>
<p> <s> Ihaldatav koht on see Tagaranna poolsaar olnud . </s> <s> Sõja ajal ja veel hiljaaegu olid venelased . </s> <s> Nüüd oodatakse ameeriklasi . </s> <s> Ajaleht kirjutas , et 80% kruiisituristidest on ameeriklased . </s> </p>
<p> <s> Aga kui sadamat ei tehta ? </s> </p>
<p> <s> “ Inimesed jäävad järjest vanemaks , mõne aasta pärast ei tule siia enam liinibuss ka , ei tule autolavka , lõpuks jääbki see poolsaar kormoranidele , ” ütleb Henno , vallavolikogu esimees . </s> </p></div3>
          <div3 type="artikkel"><head> Aino Pervik : Mul on head lugejad </head>
<p> <s> <hi rend="kaldkiri"> 08.01.2003 <bibl> <author> Maarius Suviste </author> </bibl> </hi> </s> </p>
<p> <s> <hi rend="rasvane"> Arabella- ja Kunksmoori-lugude autoril on hea meel , et Eesti lastekirjandusel läheb järjest paremini </hi> </s> </p>
<p> <s> <hi rend="rasvane"> Aino Pervik , kuidas kirjanikul praegu läheb ? </hi> </s> </p>
<p> <s> Eesti kirjanik on praegu täiesti vaba . </s> <s> Tal on käes sõnavabadus , mõttevabadus . </s> <s> Ta võib kirjutada just täpselt nii , nagu ta asjadest arvab , ent ka nõnda , nagu ta ei arvagi . </s> <s> Võib kirjutada nii hea kui kurja ideoloogia võtmes . </s> <s> Kõigi sõnadega , mida ta teab , ja nendega , mida ta juurde teeb või mujalt laenab . </s> <s> Kõikmõeldavais kirjaviisides , mida ta vaid oskab välja mõelda ja mida annab ära trükkida . </s> </p>
<p> <s> Nii et kirjanikul on vabadus olla just nii vaba , kui ta ise endale piire luua või seada oskab . </s> </p>
<p> <s> Et oma teost ilmutada , peab kirjanik leidma kirjastaja , kes tahab seda avaldada . </s> <s> Kirjanik võib ka ise oma loo välja anda . </s> <s> Üldjuhul tuleb seejärel leida ostja , kes raamatu ära ostab . </s> <s> See kõik käib juba raha eest . </s> <s> Mitte iga raamatu avaldamiseks ei leidu raha . </s> <s> Tihti tuleb appi Kultuurkapital . </s> </p>
<p> <s> Vabakutseline kirjanik loomingulisest tööst ära ei ela . </s> <s> Eriti kui ta juhtub olema luuletaja . </s> <s> Igatahes rõõmustab mind väga , et meil on praegu palju andekaid ja sitkeid noori luuletajaid . </s> </p>
<p> <s> Minul isiklikult läheb vist päris hästi . </s> <s> Ma kirjutan sellest , mida ma tõsiselt võtan . </s> <s> Ma kirjutan lastele . </s> <s> Mul on head lugejad ja mul on head kirjastajad . </s> <s> Ja mu eluasemekulud katab pension . </s> <s> Ka on mul kui pensionäril haigekassakaart . </s> </p>
<p> <s> <hi rend="rasvane"> Olete juba ligi 40 aastat vabakutseline kirjanik olnud . </hi> </s> <hi rend="rasvane"> <s> Kuidas teie kirjanikutee alguse sai ? </s> </hi> </p>
<p> <s> Hakkasin kirjeldusi ning lugusid välja mõtlema juba siis , kui ma veel kirjutada ei osanud . </s> <s> Ema luges mulle palju ette . </s> <s> Ema luges ka ise palju raamatuid . </s> <s> Lugemine oli mulle kui sõjaaja lapsele tohutult tähtis asi . </s> </p>
<p> <s> <hi rend="rasvane"> Miks te just lastele kirjutama hakkasite ? </hi> </s> </p>
<p> <s> Ma hakkasin kirjutama siis , kui ilma tegid Hans Leberechti “ Valgus Koordis ” , Juhan Smuuli “ Mina - kommunistlik noor ” ja “ Poeem Stalinile ” , Johannes Semperi “ Punased nelgid ” ja siis kõik need Stalini preemia laureaatide tõlked . </s> </p>
<p> <s> Lugesin küll , kuid selle tee peale astujat minust ei olnud . </s> </p>
<p> <s> Pärast ülikooli lõpetamist 1955. aastal määrati mind tööle Eesti Riiklikku Kirjastusse . </s> <s> Seal sattusin lastekirjanduse toimetusse . </s> <s> Mu ellu tuli tagasi lastekirjandus . </s> </p>
<p> <s> Ka lastekirjandus pidi toona olema hästi ideoloogiline , kuid kirjanduslikke pealahinguid seal ei antud . </s> <s> Lastekirjandus oli rahulikum sadam . </s> <s> Nõnda ma siis sealt oma teed alustasingi . </s> </p>
<p> <s> Olen kirjutanud ka täiskasvanutele . </s> <s> Vahelduva eduga . </s> </p>
<p> <s> <hi rend="rasvane"> Kuidas ja miks sündis Paula-sari ? </hi> </s> </p>
<p> <s> Paula-sari on õieti kirjastaja tellimus . </s> <s> Tiritamme juhataja Sirje Saimre küsis kord mu arvamust ühe Soome raamatusarja kohta . </s> <s> Ta tahtis hakata välja andma midagi , mis oleks mõeldud lapsele esimeseks iseseisvaks lugemiseks . </s> </p>
<p> <s> Leidsime koos , et sellise sarja jutud peaksid olema lapsele olustiku poolest võimalikult tuttavad . </s> <s> Nii me siis leppisimegi kokku , et ma üritan midagi niisugust kirjutada . </s> </p>
<p> <s> <hi rend="rasvane"> Palun iseloomustage Paulat . </hi> </s> </p>
<p> <s> Paula on täiesti harilik tüdruk , tal on harilik isa , harilik ema ja harilik väike vend . </s> </p>
<p> <s> Sarja alguses tuleb Paula pere väikesest alevikust linna elama . </s> <s> Elu vabrikualevis on saanud otsa , vabrik ei toimi enam . </s> </p>
<p> <s> Linn on Paulale ja tema väikesele vennale Patrikule uus asi . </s> <s> Igal pool on uued muljed , mis tähendab kirjanduslikus mõttes ju rohkeid võimalusi . </s> </p>
<p> <s> Ma olen tahtnud kirjutada omavahel kokku hoidvast perest , kus ei ole joodikuid ja muid probleeminimesi . </s> <s> Neid saab Paula kõrvalt vaadata . </s> </p>
<p> <s> Ma arvan , et lastekirjandus peaks pakkuma ka positiivseid mudeleid , kindlasti kaasaegseid . </s> <s> Ma ei usu , et tõeline elu kulgeb rentslis . </s> <s> Rentslis on elul juba lõpp käes . </s> <s> Tõelises elus on päris kindlasti olemas soe ja rõõmus kodu . </s> <s> Lapsele peab ka sellest jutustama . </s> </p>
<p> <s> <hi rend="rasvane"> Millega põhjendate Paula-sarja suurt menu ? </hi> </s> </p>
<p> <s> Olen püüdnud kirjutada võimalikult lihtsalt , et algajal lugejal poleks liiga raske lauseid kokku saada ja et tal lugemise isu ära ei läheks . </s> <s> Ilmselt ei olegi läinud . </s> <s> Nii suurt tähelepanu ei osanud ma Paula-lugudele oodata . </s> <s> Päris tavalises koduses elus on vist peidus mingi võlu . </s> </p>
<p> <s> <hi rend="rasvane"> Kuidas seletada seda , et mõnestki teie lasteraamatust on tehtud kas teatri- või kinoversioon ? </hi> </s> </p>
<p> <s> Mulle on öeldud , et mul on filmilik mõtlemine . </s> <s> Võibolla leiab siit seletuse . </s> </p>
<p> <s> <hi rend="rasvane"> Viimati jõudis teatrilavale Arabella-lugu . </hi> </s> <hi rend="rasvane"> <s> Kas olete rahul sellega , mille norralasest lavastaja lavale tõi ? </s> </hi> </p>
<p> <s> Olen küll rahul . </s> </p>
<p> <s> Ma ei vaata oma raamatute järgi tehtud lavastusi või filme mingi omanikupilguga . </s> <s> Vaatan neid kui iseseisvaid teoseid , mis on saanud tõuke minu tööst . </s> <s> Seda ei ole veel juhtunud , et mu mõtted oleks lausa pea peale pööratud , seni on oluline ikka enam-vähem samaks jäänud . </s> </p>
<p> <s> Hege Dvedti lavastus on iseäranis põnev . </s> <s> Karm mereröövlimaailm on tõlgitud liikumisse ja tantsu . </s> <s> Näitlejad teevad head tööd . </s> </p>
<p> <s> <hi rend="rasvane"> Kas te ei ole mõelnud , et võiks kirjutada Kunksmoorile ning Arabellale järje ? </hi> </s> </p>
<p> <s> Ühte ja samasse jõkke ei saa teatavasti kaks korda astuda . </s> </p>
<p> <s> Liiga palju vett on vahepeal merre voolanud . </s> <s> Kunksmoor ja Arabella elavad juba ammu iseseisvat elu . </s> <s> Ei ole mul soovi sellesse sekkuda . </s> </p>
<p> <s> <hi rend="rasvane"> Milline on hea lasteraamat ning mida see peab endas sisaldama ? </hi> </s> </p>
<p> <s> Hea lasteraamat peaks aitama luua niisugust maailmapilti , mis ei tekitaks hirmu täiskasvanuks saamise ees ega ängistaks last probleemidega , mis käivad üle jõu ka suurtel inimestel . </s> <s> Ideaaljuhul võiks raamat sisaldada midagi sellist , mis suudaks mõnel halval hetkel natuke tuge pakkuda . </s> </p>
<p> <s> Ma ei vali ka ise endale lugemiseks surmavalt süngeid teoseid . </s> <s> Lapslugeja puhul tuleb alati silmas pidada , et tal ei ole elukogemust , mis võiks masendavat lugu tasakaalustada . </s> </p>
<p> <s> <hi rend="rasvane"> Kuidas kommenteerite Eesti lastekirjanduse hetkeseisu ? </hi> </s> </p>
<p> <s> Meie lastekirjandusel läheb järjest paremini . </s> <s> Teed on alustanud mitmed noored andekad kirjanikud ja neid tuleb üha juurde . </s> </p>
<p> <s> Väga head tööd teeb Eesti Lastekirjanduse Teabekeskus , koondades enda ümber uurijaid , kriitikuid , lastekirjanikke , ja ärgitades aina uusi autoreid lastele kirjutama . </s> </p>
<p> <s> Ajakirjandus on hakanud pühendama lastekirjandusele pidevat tähelepanu . </s> </p>
<p> <s> <hi rend="rasvane"> Kuivõrd erinevad tänapäeva lapsed omaaegsetest ? </hi> </s> </p>
<p> <s> Lapsed on ikka samasugused . </s> <s> Teistsugune on keskkond , kuhu nad sünnivad . </s> <s> Lapsi ümbritsev elu oma ideaalide ja keelatu-lubatu vahekorraga on midagi hoopis muud , kui oli näiteks minu lapsepõlves . </s> </p>
<p> <s> Meie ise pole enam endised . </s> <s> Tehnika võidukäik on muutnud meid kõiki . </s> <s> Hoos on tabude ja eelarvamuste lõhkumine . </s> <s> Esile tulevad inimloomuse tõrjutud tahud . </s> </p>
<p> <s> Edasi jõutakse selliste omadustega , mida vanasti üritati kasvatuse käigus lämmatada . </s> <s> Ma ei arva , et kõik need oleksid olnud halvad omadused . </s> </p>
<p> <s> Elu valib välja teised tüübid . </s> </p>
<p> <s> <hi rend="rasvane"> Kuidas on aastate jooksul muutunud laste lugemisharjumus ? </hi> </s> </p>
<p> <s> Hakkan peale oma lapsepõlvest . </s> </p>
<p> <s> Minust sai lugeja kolmekümnendate keskpaiku . </s> <s> Kodus ei olnud just palju raamatuid , kuid lisa sai kooli raamatukogust . </s> <s> Lugesin palju ka sellist kirjandust , mis pole lastele kirjutatud . </s> <s> Seda võttis haridusseltsi raamatukogust mu ema . </s> </p>
<p> <s> Meelde tulevad Galsworthy , Hamsun , France , Maupassant , Hugo , Dumas , Tolstoi , Dosto-jevski . </s> <s> Eesti autoritest Vilde , Tammsaare , Tuglas , Mälk , Hint ( “ Vatku tõbilas ” oli jubeduste jubedus ! ) . </s> <s> Kalmuse “ Soolaseid tuuli ” lugesin Saksa ajal ajalehesabast . </s> <s> Lugesin kõike , mida aga kätte sain . </s> <s> “ Majasõbra ” kalendreid , sopakaid . </s> </p>
<p> <s> Lugemine oli soe ja särav kogemus . </s> </p>
<p> <s> Ka mu oma lapsed olid suured lugejad , eriti vanem poeg . </s> <s> Neil oli juba käes rikkalik lastekirjandus . </s> </p>
<p> <s> Lapselapsed on praegu erineva lugemisoskusega . </s> <s> Paulile , kes kolm aastat vana , ja Kaarlile , viis aastat vana , loetakse ette . </s> <s> Kaarel hakkab ka juba ise kirjatundjaks kujunema . </s> <s> Laura , kaheksane , loeb suure huviga , ja Juhan , neliteist aastat vana , on juba pikemat aega korralik raamatukoi olnud , eelistuseks ulme ja fantaasia . </s> </p>
<p> <s> Juhan ja Kaarel on tõhusad arvutiinimesed , Juhani kõrval ka Laura . </s> <s> Juhanil on muidugi taipu ja kogemust rohkem ning ka suhtlusring olemas . </s> <s> Lisaks käib Juhan karatetrennis . </s> <s> Ja muidugi vaatavad nad kõik nii palju kui võimalik televiisorit ning videoid . </s> </p>
<p> <s> Nii et televiisori , arvuti ja karate kõrvale mahuvad raamatud väga hästi . </s> <s> Igal tegevusel on ju oma meeldiv eripära . </s> </p>
<p> <s> Päris kindlasti kujuneb raamatuarmastus kodus . </s> <s> Kõigepealt peab üldse majas olema raamat . </s> <s> Edasi on ilmselt vaja tutvust teha raamatukoguga . </s> <s> Ent mitte kunagi pole kõik lapsed ja kõik inimesed olnud raamatusõbrad . </s> </p>
<p> <s> <hi rend="rasvane"> Mida arvate Harry Potteri sarjast ? </hi> </s> </p>
<p> <s> Harry Potteri fenomen on nüüdseks vist kõrgpunkti ületanud . </s> <s> Ülivõrdes imetluse asemel hakatakse Harry Potterile kui nähtusele juba harja . </s> <s> Meiegi pressis heidetakse uuele filmile huviga ette igasuguseid ebatäpsusi . </s> <s> See on kuidagi kurb . </s> <s> Meil hakkab film alles linale jõudma . </s> </p>
<p> <s> Harry Potteri senised raamatud on mulle meeldinud . </s> <s> Rowlingi fantaasialend on võimas , ka oskab ta osavalt kasutada müütilist ainestikku . </s> </p>
<p> <s> Rowling on sõlminud lepingu veel kolme raamatu peale , ja see tundub mulle kui professionaalile jube . </s> <s> Iseasi on kirjutada vaesevõitu hallikarva oludes endamisi mõtiskledes säravat fantastilist teksti ja hoopis iseasi on seda toota kogu maailma nõudliku ja halastamatu pilgu all . </s> <s> Leping seljas kui pangavõlg . </s> </p>
<p> <s> Loodetavasti jätkub sellel andekal inimesel jõudu oma tööd edasi teha . </s> <s> Mina loeksin küll veel hea meelega järgmisi raamatuid . </s> <s> Viies ongi ju tulekul . </s> </p>
<p> <s> <hi rend="rasvane"> Te olete üks väheseid vanema põlvkonna kirjanikke , kel on meiliaadress . </hi> </s> <hi rend="rasvane"> <s> Kui tihti te e-posti kasutate ? </s> </hi> </p>
<p> <s> Tihti . </s> <s> Ka praegu suhtlen toimetusega e-posti kaudu . </s> <s> See on mugav . </s> </p>
<p> <s> Kui mu vanem poeg ja minia hiljaaegu Kagu-Aasias ringi rändasid ja lapselapsed olid vanaemade hoole all , üks siin ja teine Leedus , siis vahetasime üle päeva e-kirju . </s> </p>
<p> <s> <hi rend="rasvane"> Kui tihti Internetis surfate ja millistel lehekülgedel kondate ? </hi> </s> </p>
<p> <s> Internetis loen igal hommikul ajalehti . </s> <s> Peale Postimehe ja Sirbi , mis tulevad postiga . </s> <s> Vahel otsin mõne teema kohta ka lähemat informatsiooni , kuid see on Internetis minu meelest enamasti pealiskaudne ja alati pole see ka usaldusväärne . </s> </p>
<p> <s> Internetis toimub huvitavaid asju . </s> <s> Kui jälgida Interneti-kommentaare , võib näha , et sõnavabaduses kümblev kollektiivse ajuga eestlane on kuri ja demagoogiline olend , talle ei ole võõras ksenofoobia ega pime viha , mida toidab selgelt aimatav soov olla parem , võimsam , targem , rikkam . </s> </p>
<p> <s> Nähtavale tuleb anonüümse eestlase salaloomus , kus on olemas kõik see , millest räägib Andrus Kivirähk oma “ Rehepapis ” . </s> </p>
<p> <s> Mind kui kahekümnenda sajandi inimest teeb see nukraks , me vist lootsime paremat . </s> <s> Folkloor , millele toetub Kivirähk , ei valeta . </s> <s> Kahekümnendal sajandil jäeti sealt nii mõndagi kõrvale . </s> <s> Otsiti ainult ilusat , ja leiti muidugi ka . </s> </p>
<p> <s> <hi rend="rasvane"> Kes teid arvutiga töötama õpetas ? </hi> </s> <hi rend="rasvane"> <s> Kas oli ka raske õppida ? </s> </hi> </p>
<p> <s> Esiotsa oli alati käepärast märkmik , kuhu vajalikke käike üles tähendasin . </s> <s> Umbes nagu Ariadne lõng . </s> <s> Õppisin oma vanema poja juhendamisel , telefoni teel . </s> <s> Alguses oli mul poja vana arvuti ja sellel sees WordPerfect . </s> <s> Hiljem , kui endale ise arvuti muretsesin ja Wordis töötama hakkasin , selgus , et kõik on väga lihtne . </s> </p>
<p> <s> Ja muidugi on mul sahtlis arvutiõpik . </s> </p>
<p> <s> <hi rend="rasvane"> Millised on arvuti miinused kirjutusmasina ees ? </hi> </s> <hi rend="rasvane"> <s> Aga pastakaga paberile kirjutamise ees ? </s> </hi> </p>
<p> <s> Kuivõrd mul on lauaarvuti , siis see kaalub nende teistega võrreldes kõige enam ning võtab ka kõvasti rohkem ruumi . </s> <s> Eriti kui võrrelda pliiatsiga . </s> </p>
<p> <s> Arvuti on tööriist . </s> <s> Minu tööstiiliga sobib ta imehästi . </s> <s> Ma teen tekstis kohutavalt palju parandusi , juurdekirjutusi , mahakustutusi , ümbertõstmisi . </s> <s> Kirjutusmasina ja pliiatsiga sündis sellest palju vaeva . </s> </p>
<p> <s> <hi rend="rasvane"> Te olete öelnud , et teil on rohkelt ideid , mis kõik ootavad teostamist . </hi> </s> <hi rend="rasvane"> <s> Vahest räägiksite mõne idee välja . </s> </hi> </p>
<p> <s> Uusi Paula-sarja raamatuid küsitakse kogu aeg nii kirjastusest kui minult . </s> <s> Vahepeal tuli sisse vahe , sest Piret Raud illustreeris mu raamatut “ Draakonid võõrsil ” . </s> <s> Nüüd on ilmumas “ Paula ja õuelapsed ” ning “ Paula õpib emakeelt ” . </s> </p>
<p> <s> Kavas on ka muid raamatuid . </s> <s> Näiteks vanast klounist , kes elab koos oma valge puudliga paadi all . </s> <s> Arvutis ja diskettidel on teisigi poolikuid lugusid . </s> </p></div3>
          <div3 type="artikkel"><head> Markko Märtin - tõeline eestlane 2. </head>
<p> <s> <hi rend="kaldkiri"> 08.01.2003 </hi> </s> </p>
<p> <s> <hi rend="rasvane"> Algul ei saa vedama , pärast ei saa pidama </hi> </s> </p>
<p> <s> Kreeka Akropolise ralliga seoses on Märtinil meenutada nii mõndagi positiivset . </s> <s> Koos Toomas Kitsinguga Toyota Corolla WRCga sõites võideti 1999. aastal 5. kohaga oma esimene punktikoht MMi tsüklis . </s> <s> Sealtsamast tuli mullu ka esimene MMi kiiruskatse võit juba koos Michael Parkiga . </s> <s> Head tulemust oodati nüüdki . </s> </p>
<p> <s> Aga et avakatse võidu järel tuleb katsevõite veel ja avapäeva lõpuks tipneb kogu võistluse pingerida Märtini ja Parki nimedega , seda ei söandanud küll oodata . </s> <s> Loota küll . </s> </p>
<p> <s> Kui üheksandaks kiiruskatseks oli Märtin kasvatanud oma edumaa Colin McRae ees juba pea minutini , hakkas sensatsioon küpsema . </s> <s> Sedavõrd vääramatult näis eestlase juhitud auto liikuvat võidu suunas . </s> </p>
<p> <s> Konkurentide probleemid lahendas aga üksainuke teel lebanud kivitükk , mille teravust ja jõudu ei suutnud korvata isegi mitte Pirelli imerehvid , mis spetsiaalse täidisega lubaksid hoogu oluliselt maha võtmata vähemalt katse finišini sõita . </s> <s> Seekord olid aga rehvil tükid taga ning rattavahetusega kolme ja poole minutiline kaotus vältimatu . </s> </p>
<p> <s> Meeste vaimu ja tahtmist pärast sellist ebaõnne võib ainult imetleda , sest ralli lõppedes end kuuendaks sõitnud ekipaaži kaotusaeg võitjale McRaele oli oluliselt väiksem kui rattavahetusele kulunu - 2 minutit 40 sekundit . </s> </p>
<p> <s> Siitpeale hakkas sinist võistlusautot number 6 tähelepanelikult seirama ka rallipilti tootev WRC teletiim . </s> </p>
<p> <s> <hi rend="rasvane"> Hullude ralli </hi> </s> </p>
<p> <s> Safari rallit Kenyas nimetatakse ka hullude ralliks , sest maastik , millel liigutakse , on kõike muud kui sõidukõlbulik . </s> <s> Rääkimata tapvast palavusest . </s> <s> Seda kõike sai esmakordselt nüüd omal nahal ära proovida ka Märtin . </s> </p>
<p> <s> Võistluse enda ja saavutatud tulemuse põhjal võinuks aga arvata , et tegemist on Safari vana tegijaga , sest tehniliste viperuste kiuste ( ühes tehnohooldepunktis koguni 11,5 minutit trahviaega ) jõudis ta Argentinas saavutatuni ehk 4. kohani . </s> <s> Pealegi läbisid Märtin-Park rajalegendi kadumise tõttu ühe kiiruskatse mälu ja saatekopteri näpunäidete järgi ! </s> <s> Võidušampanjat pritsis finišis šotlane Colin McRae ( tema 25. ralli MMi võit ! ) . </s> </p>
<p> <s> Muljet avaldanud sõit Kreekas ja Kenyas andis Märtinile julguse Fordi meeskonna pealikutele meelde tuletada ka oma kodumaad ja tõika , et ainsana võistkonnakaaslastest puudub temal võimalus koduradadel oma oskusi näidata . </s> </p>
<p> <s> Wilson soostus , ent jättis võistlusauto muretsemise Märtini enda hooleks - Fordi meeskond liikus oma furgoonidekaravaniga Saksamaale testidele . </s> </p>
<p> <s> <hi rend="rasvane"> Kodule lähemal </hi> </s> </p>
<p> <s> EOSi rallil Tartus ja Lõuna-Eesti teedel sai Märtin pärast Aafrika kiviklibu ja kõrbemügerikes ronimist Soome etapiks vajaliku sõidurütmi tagasi . </s> <s> Loomulikult polnud mõtet renditud Focuselt päris viimast välja võtta , ent niisama muigutama ta kodupubliku ette ei tulnud . </s> </p>
<p> <s> Liialt kallilt oli ta kodused kilomeetrid välja võidelnud . </s> <s> Tasuks publiku säravad silmad ja 46sekundiline võit oma norralasest rivaali Petter Solbergi vanema venna Henningi ees . </s> </p>
<p> <s> Jyväskylässe Soome MMi etapile leidis tee mitusada rallifänni Eestist ja nii meenutas mõnigi paik sealses järvistus eestikeelse jutu ja sinimustvalgete lippudega rohkem Otepää kanti . </s> <s> Kindlasti ei jäänud see ka meie rallipaarile nägemata ja tahtmine hästi esineda võis ahistavanagi mõjuda . </s> </p>
<p> <s> Avapäev läks igatahes auto vale seadistuse nahka ja pettumust 10. koha puhul Märtin ei varjanudki . </s> <s> Peogeot'd olid oma teed läinud ja lootus lõpetada parima mittesoomlasena samamoodi . </s> </p>
<p> <s> Õige rütm ja masinatunnetus taastusid õnneks juba teisel päeval ning kolmanda päeva kaks katsevõitu tõstsid võistluse lõpuks Märtini mulluse 5. kohani . </s> </p>
<p> <s> “ Võinuks kõrgemalegi , aga ralli sai enne otsa , ” jäi lõpetuseks vaid nentida . </s> <s> Grönholm sai aga tänu Burnsi ühele liiga pikale hüppele oma järjekordse rallivõidu nii seekordses MMi tsüklis kui ka Jyväskyläs . </s> </p>
<p> <s> Järgmine , Saksamaa ralli , seadis võistlejad enam-vähem võrdsesse olukorda , sest see MMi etapp oli uus ja tundmatute oludega . </s> <s> Peaasjalikult viinamarjaväljade vahelistel kitsastel asfaltteedel kulgenud võistlus oli vastand Soome kruusastele kuplitele . </s> </p>
<p> <s> Kohtadega teises kümnes alustanud Märtin suutis tavatute oludega siiski kohaneda ja lõpetada kogu ralli endagi jaoks pisukese üllatusena kuuendana . </s> <s> Seiklusigi jätkus , sest vaid sekundi murdosa lahutas tema Fordi kokkupõrkest metsloomaga . </s> <s> Aga lõpp hea , kõik hea . </s> </p>
<p> <s> Sama võis öelda ka Sebastian Loeb , kelle võit seegi kord kohtunikekogu otsustada oli . </s> <s> Nüüd nii halvasti ei läinud kui Monte Carlos ja 10 punkti olid igati teenitud . </s> </p>
<p> <s> San Remos sai pärast rumalast vigastusest tekkinud võistluspausi viimaks taas rajale Gilles Panizzi . </s> <s> Tuli , nägi ja võitis taas . </s> <s> Märtinile pole laululinna teed küll tundmatud , aga päris kindlasti ahistavad . </s> <s> Neli varasemat starti ja neli katkestamist ! </s> </p>
<p> <s> <hi rend="rasvane"> Pagas uueks hooajaks </hi> </s> </p>
<p> <s> Nõiduse murdmine õnnestus edukalt , sest lisaks finišilipule tuli ka järjekordne punktikoht , seekord viies . </s> <s> Fordi pealikud polnud kiitusega kitsid : “ Viis punktikohta järjest ja 11 lõpetamist jätjest ! </s> <s> Fantastiline ! ” </s> </p>
<p> <s> Kes teab , äkki sõnusid ära , sest maakera kuklapoolel Uus-Meremaal jätkunud MMi karussell kukutas lõpuks Märtinigi . </s> <s> Nagu ikka uutes oludes avakatseid pisut ettevaatlikumalt võttes , jõudis ta päeva lõpuks seitsmendaks . </s> </p>
<p> <s> Teisel päeval kolmeks katseks ka punktikohale kerkinud , tuli näpuviga ja järsuvõitu kaldast puude vahelt autot enam tagasi rajale saada polnud lootust . </s> </p>
<p> <s> Kõigele vaatamata oli Märtin ralliga siiski rahul . </s> <s> “ Lõpuks töötab auto nii nagu peab . ” </s> <s> Ja 13 läbitud kiiruskatset on soliidne pagas järgmiseks hooajaks . </s> </p>
<p> <s> Marcus Grönholm võis aga koos rallivõiduga endale ka ennetähtaegselt maailmameistriks tuleku puhul õnne soovida lasta . </s> <s> Nii nagu ka Peugeot' võistkondliku tiitlivõidu puhul . </s> </p>
<p> <s> Kuivõrd kõik oli selgeks saanud , võinuks Austraalia etappi juba pingest vaba võistlusena ette kujutada . </s> <s> Rallihuviliste heameeleks anti võistluslik lahing ka kängurumaal . </s> <s> Eesti fännid , kellel suurest ajavahest tingituna enamik ralli on-line-ülekandest unetunnid röövis , said külma ja kuuma kapaga . </s> </p>
<p> <s> Märtini avakatse 24.-27. koha jagamine meenutas 90ndate keskpaiga MMisid , kui Eesti rallimeeste kohti just sealtkandist otsida tasus . </s> </p>
<p> <s> Nii palju on siis Märtini tipputõusmine Maarjamaa rallisõpru muutnud , et koht kolmandas kümnes juba validoolipurgi järele haarama sunnib ! </s> <s> Selle ehmatuse heastas meie mees aga üsna kohe , sest avapäeva protokoll leiab Märtini nime juba seitsmendalt kohalt . </s> </p>
<p> <s> Äge duell meeskonnakaaslase François Duvaliga lõpeb belglasele araukaariapuus , Märtinile aga kogu ralli 5. kohal . </s> <s> Grönholm on pidurdamatu - juba 5. etapivõit hooajal . </s> </p>
<p> <s> Soomlasel on sellega avanenud Suurbritannia etapil võimalus korrata prantslase Didier Aurioli 1992. a saavutust - võita kuus MMi etappi hooajal . </s> <s> Walesi teed seda trikki siiski korrata ei lubanud ja jäid ühel katsel kitsaks ka hooaja suveräänile . </s> </p>
<p> <s> Marcus Grönholm jälgis koos muu rallimaailmaga kahe noore ja vihase mehe omavahelist arveteklaarimist rajal juba pealtvaatajana . </s> <s> Need kaks olid Norra imemees Petter Solberg ja Markko Märtin . </s> </p>
<p> <s> Nii nagu korraliku märulifilmi stsenaariumi järgi : kord üks peal , siis jälle teine . </s> <s> Kuni lõpupäeva avakatseni , kus Märtini ettevaatlikkus sekundite vahe pisut suureks käristas , et seda hullult riskides järelejäänud kilomeetritega tasa sõita . </s> <s> On küll hooaja viimane , aga mitte elu viimane ralli ... </s> </p>
<p> <s> <hi rend="rasvane"> Juss Roden , Markko Märtini mehaanik : </hi> </s> </p>
<p> <s> Möödunud aastal oli Markko jaoks tunnuslik eneseusu selge kasv , millele andsid aluse tulemuste paranemine hooaja arenedes ning auto oma seadistuste paikapidavus võistlusolukorras . </s> </p>
<p> <s> Loomulikult oli ka altminekuid , kuid see on rallis ka tippude puhul paratamatu . </s> </p>
<p> <s> Üle keskmise häid tulemusi võis eelmise aasta alguses eeldada , uuel hooajal aga juba oodata . </s> </p>
<p> <s> <hi rend="rasvane"> Margus Murakas , Eesti rallimeister 2002 : </hi> </s> </p>
<p> <s> Markko hooajale tagasi vaadates oli tähelepanuväärne tema üllatav areng : et mees suutis oma tiimikaalastest , vanadest kaladest McRaest ja Sainzist olla stabiilsem ning tihti ka kiirem ; et õpihooaeg tõi ka esileküündivaid tulemusi ; et viimasel etapil Suurbritannias tuli pjedestaalikoht , ja et selle juures ei mindud tarbetu riski peale välja , vaid tasakaalukalt ja kainelt võeti oma . </s> </p>
<p> <s> Järelikult on suured sõidud veel ees . </s> </p>
<p> <s> <hi rend="rasvane"> Indrek Ilomets , EALi rallikomitee esimees : </hi> </s> </p>
<p> <s> Mina olen vaimustunud Markko rahulikkusest ja heast pingetaluvusest . </s> <s> Hooaja jooksul tehakse kümneid testisõite , võistlusi on mitmel mandril tavaliselt viisteist . </s> <s> See tähendab , et kodunt tuleb ära olla üle 250 päeva ning viibida lennukites sadu tunde . </s> <s> MM-rallidest osavõtjate seas on ta üks väheseid , kes annab ajakirjanikele huvitavaid ja sisukaid vastuseid . </s> <s> Markko on kursis rallieluga ning tunneb selle käekäigu pärast muret . </s> </p>
<p> <s> <hi rend="rasvane"> Peeter Põld </hi> </s> </p>
<p> <s> <hi rend="kaldkiri"> Loe ka esimest osa <gap rend="viited"/> </hi> </s> </p></div3>
          <div3 type="artikkel"><head> Pakane pressib keldrisse </head>
<p> <s> <hi rend="kaldkiri"> 08.01.2003 <bibl> <author> Heino Laiapea </author> </bibl> </hi> </s> </p>
<p> <s> <hi rend="rasvane"> Kartulihoidlaid tuleb külmaga täiendavalt kütta </hi> </s> </p>
<p> <s> Tulundusühistu Talukartul Roosna-Alliku pakketsehhis külm kartulile ligi ei pääse , sest hoidlat hakati kütma juba enne suuremate külmade tulekut . </s> </p>
<p> <s> Talukartuli juhatuse esimees Peeter Rostin ütleb , et päevas kulub küttele 1000 kW , kasutusel on võimsad soojapuhurid . </s> </p>
<p> <s> <hi rend="rasvane"> Kartul tahab vähemalt kolm kraadi sooja </hi> </s> </p>
<p> <s> “ Kui seinad on juba külmunud , on hilja hakata soojendama . </s> <s> Alustasime kütmist varakult , ” ütleb Rostin . </s> </p>
<p> <s> “ Temperatuur peab olema vähemalt kolm kraadi . </s> <s> Külm võib näpistada kartulit just siis , kui pakane hakkab järele andma , ” teab Rostin . </s> <s> “ Paneb laksaka ära siis , kui ei oska enam oodatagi . ” </s> </p>
<p> <s> Kartulikeldris temperatuuri hoidmiseks üle kolme kraadi kasutatakse eri mooduseid . </s> <s> Lisaks maetakse põhu , riiete või muu käepärase materjaliga ja tihendatakse keldriuksi . </s> </p>
<p> <s> Nissi valla Laatsi talu peremees Jaak Vackermann pani sügisel üle 400 tonni kartulit endise Riispere sovhoosi kartulihoidlasse . </s> </p>
<p> <s> Suurt amortiseerunud hoidlat elektriga kütta ei jõua . </s> </p>
<p> <s> “ Panen suured metallvaadid puid täis ja põlema . </s> <s> Talvel kulub sellistes ahjudes hoidlas mitukümmend ruumi puid . ” </s> </p>
<p> <s> Vackermann loodab sel viisil pidada hoidlas vähemalt kaks kraadi sooja . </s> </p>
<p> <s> <hi rend="rasvane"> Uus oht , kui külm taandub </hi> </s> </p>
<p> <s> Jõgeva sordiaretuse instituudi kartuliaretuse osakonna juhataja Aide Tsahkna sõnul on Jõgeval kartul külmast puutumata . </s> <s> “ Väga hoolas peab olema siis , kui külm väljas hakkab järele andma , ” rõhutab ta . </s> </p>
<p> <s> Seemnekartul kannatab ka üks-kaks kraadi külma , kuid siis võib muutuda magusaks ja tema idanevus langeda . </s> </p>
<p> <s> “ Mõni inimene just tahab magusat kartulit . </s> <s> Saaremaal käis ikka naabrinaine meie ema käest magusat kartulit küsimas . </s> <s> Eks meil oli külm keldrisse pääsenud , ” meenutab Tsahkna . </s> </p>
<p> <s> EMVI teadur Luule Tartlan käib iga päev hoidlas temperatuuri jälgimas . </s> <s> “ Seni oleme külmumist ennetanud . </s> <s> Lisaks küttele on vajalik hoidla seinte , uste ja lagede soojustamine , ” räägib Tartlan . </s> <s> “ Varem olid väga head väikesed põhupallid , kasutada võib teisi isolatsioonimaterjale , et seintest ei õhkaks külm otse kartulitele . ” </s> </p>
<p> <s> Raplamaa kartulikasvataja Kalle Hamburgi hinnangul sõltub säilimine eelkõige sügisel hoidlasse pandud kartuli kvaliteedist . </s> <s> Kõigepealt külmuvad vigastatud ja haiged mugulad . </s> <s> “ Tänavu võivad olla võidumehed ka need , kes kartulikuhjad korralikult katsid , ” arvab Hamburg . </s> </p>
<p> <s> <hi rend="rasvane"> Pakane kõigutab hinda </hi> </s> </p>
<p> <s> Hind sõltub praegu ainult vahendajatest , sest talunik oma kartulikotiga turule ei pääse . </s> <s> Kartulikasvatajate arvates võib mõni aeg kartuli hind isegi langeda , sest müügiks pakutakse ka külmanäpistatud mugulaid . </s> </p>
<p> <s> Veebruaris-märtsis aga peaks turg ise korraliku kartulihinna paika panema . </s> </p>
<p> <s> “ Selle külma tõttu teevad kartulikasvatajad hoidlate soojendamiseks rohkem ettenägematuid kulutusi ja need tulevad ju hiljem kartulihinnale juurde , ” selgitab Kalle Hamburg . </s> </p></div3>
          <div3 type="artikkel"><head> Lehmamüügil oma kunst </head>
<p> <s> <hi rend="kaldkiri"> 08.01.2003 <bibl> <author> Heino Laiapea </author> </bibl> </hi> </s> </p>
<p> <s> <hi rend="rasvane"> Lihatööstustes on praegu veiste müügil kahekuune järjekord , kuid kevadel võib tööstusel veiselihast nappus tulla </hi> </s> </p>
<p> <s> Rakvere Lihakombinaat ostab 400 veist nädalas ja järjekord on poolteist kuud . </s> <s> Valga lihatööstus ostab 800 veist kuus ja järjekord ulatub samuti veebruarikuusse . </s> </p>
<p> <s> “ Mullu veebruaris olime sunnitud väljast veiseliha sisse ostma , sest karjaomanikud hoidsid oma praaklehmi karjas lehmatoetuse saamise pärast , ” rääkis Rakvere Lihakombinaadi ostudirektor Indrek Leko . </s> </p>
<p> <s> <hi rend="rasvane"> Kunstlik lihapuudus </hi> </s> </p>
<p> <s> Tema sõnul nõuab bürokraatiamasin , et karjas peavad olema kindlate numbritega loomad , muidu võib toetusest ilma jääda . </s> <s> “ Samas on see ebamajanduslik , et vaid kontrollijate tarvis peab lehmi karjas hoidma , ” sõnas ta . </s> <s> Detsembris moodustasid lehmad Rakvere Lihakombinaadi varutud veistest 38% . </s> </p>
<p> <s> Saaremaa Liha- ja Piimatööstus on kuus ostnud 400 veist . </s> <s> Praegu tuuakse lisa ka mandrilt . </s> </p>
<p> <s> Lehmade karjaspidamise nõudest johtunud kunstliku lihapuuduse tõttu ostsid tööstused mullu kevadel veiseliha Leedust , Tšehhist ja Poolast . </s> </p>
<p> <s> Valga lihatööstuse juhataja Helmut Paaveli sõnul pole rohkem kui 30 aastat kestnud sesoonsusest lahti saadud , kõik tahavad loomi sügisel müüa . </s> </p>
<p> <s> Arvo Rohtla väiketapamajas Saarepeedi vallas , ühes vähestest Lõuna-Eestis , kellel on õigus tappa veiseid , tapetakse 20 looma nädalas . </s> <s> “ Aasta lõpus pakuti loomi väga palju , praegu on järjekord kaks nädalat , ” sõnas Rohtla . </s> </p>
<p> <s> Liha läheb väljakujunenud kundedele : oma vallas asuvale lihatööstusele , maakonna müüjatele ning Tallinna turule . </s> <s> Teenust tellib Viljandi turul ainsana noorveiseliha müüv lihakäitleja AS Extama Kaubandus , kes oma varutud loomad ka ise kohale toob . </s> </p>
<p> <s> Avaturgudel on veiseliha müük vähenenud , sest ilma veterinaartõendita liha on raske turustada . </s> <s> Vaatamata sellele ilmuvad jätkuvalt ajalehtedes kuulutused : ostame veiseid , sigu , lambaid , raha kohe kätte . </s> </p>
<p> <s> “ Neid on küll , kes lubavad kohale tulla ja lehma kohapeal tappa , aga ma ei taha nendega tegemist teha , ” ütles üks Lõuna-Eesti taluperenaine . </s> <s> “ Hirmus , kui tapajäätmed jäävad minu koristada . ” </s> </p>
<p> <s> Pealegi on risk võõraid oma lauta lasta , sest kokkuostjad võivad mõne aja pärast öö varjus loomad minema viia . </s> </p>
<p> <s> Kokkuostjale müümise eelis on müüjale aga see , et saab raha kohe kätte ja tekib võimalus tulumaksupettuseks . </s> </p>
<p> <s> <hi rend="rasvane"> Hinnad ühtlased </hi> </s> </p>
<p> <s> Nii Rakvere Lihakombinaat kui ka Valga lihatööstus maksab noorveise liha kilo eest 25 ja lehmaliha eest 18 krooni . </s> <s> Saaremaal Liha- ja Piimatööstuses on noorveise hind 23 ja lehmal 18 krooni kilo . </s> </p>
<p> <s> Kokkuostajad pakuvad eluskaalu eest keskeltläbi poole sellest ehk 11-12 ja 9 krooni kilost . </s> </p>
<p> <s> Suuremad lihatööstused hoiavad silma peal teiste riikide veiseliha hinnal . </s> </p>
<p> <s> “ Praegu oleks võimalik saada Leedust veiseliha hinnaga 18 krooni kilo ja noorveiseliha 25 krooni kilo , ” sõnas Helmut Paavel . </s> </p>
<p> <s> Veiseliha sööb eestlane suhteliselt vähe ja vanemate veiste liha läheb enamasti vorsti tooraineks . </s> </p></div3>
          <div3 type="artikkel"><head> Töötukassa maksab raha 2. </head>
<p> <s> <hi rend="kaldkiri"> 08.01.2003 </hi> </s> </p>
<p> <s> <hi rend="rasvane"> Kes töötab korraga mitme tööandja juures , saab töötukassast hüvitist alles siis , kui kaotab viimase töökoha </hi> </s> </p>
<p> <s> Töötukassast saab töö kaotanud inimene kindlustushüvitist juhul , kui ta on viimase kahe aasta jooksul tasunud oma palgalt kindlustusmaksu vähemalt 12 kuud . </s> </p>
<p> <s> Tähtis on see , et inimene oleks tasunud kindlustusmakseid nõutud arvu kalendrikuid . </s> <s> Seega ei nõuta kindlustatud isikult pideva või järjestikuse kindlustusstaaži olemasolu ning lühikesed vaheajad töötamises kindlustusstaaži ei katkesta . </s> </p>
<p> <s> Kindlustusstaaži arvestus algab uuesti iga kord , kui isik asub tööle pärast seda , kui talle maksti töötuskindlustushüvitist või töötu riiklikku abiraha . </s> </p>
<p> <s> Isik , kes ei ole täitnud töötuskindlustushüvitise saamiseks nõutavat kvalifikatsiooniperioodi , peab leppima töötu abirahaga , mis on kindlustushüvitisest oluliselt väiksem . </s> </p>
<p> <s> <hi rend="rasvane"> Ainult töötule </hi> </s> </p>
<p> <s> Kui inimene töötas üheaegselt mitme tööandja juures , määrab töötukassa talle töötuskindlustushüvitise vaid pärast seda , kui kaotab n-ö viimase töökoha - s.t võetakse töötuna arvele tööhõiveametis . </s> </p>
<p> <s> Seega näiteks Jüril , kes aastal 2002 töötas kahe tööandja juures , kuid alates jaanuarist 2003 säilitab vaid ühe töökoha , ei teki õigust töötuskindlustushüvitisele . </s> <s> Teenib ta ju endiselt töist tulu - olgugi et väiksemat kui seni . </s> </p>
<p> <s> Kindlustatul on õigus saada hüvitist kogu töötuna arvel oleku ajal , ent mitte kauem kui seaduses fikseeritud perioodi jooksul . </s> </p>
<p> <s> Isikule , kelle kindlustusstaaž on lühem kui viis aastat , makstakse hüvitist kuni 180 kalendripäeva . </s> </p>
<p> <s> Viie kuni kümne aasta kindlustusstaaži korral on hüvitamisperiood kuni 270 päeva , kümnest aastast pikem kindlustusstaaž annab õiguse saada hüvitist kuni 360 päeva . </s> </p>
<p> <s> Töötuskindlustushüvitise suurus muutub sõltuvalt sellest , kui kaua on inimene ilma tööta olnud . </s> </p>
<p> <s> <hi rend="rasvane"> Hüvitis palgast poole väiksem </hi> </s> </p>
<p> <s> Esimese saja kalendripäeva jooksul moodustab hüvitis 50% kindlustatu senisest töötasust , alates 101. kalendripäevast on hüvitise määr 40% . </s> </p>
<p> <s> Hüvitis arvutatakse kindlustatu keskmisest ühe kalendripäeva töötasust viimase 12 kuu jooksul , mis eelnesid töösuhte lõpetamisele . </s> <s> Seda tehakse töötuskindlustuse andmekogusse kantud summaarse kindlustusmakse alusel . </s> </p>
<p> <s> Valdavat enamikku töötajatest ei puuduta asjaolu , et seadus kehtestab hüvitamisele ka ülempiiri . </s> <s> Nimelt ei maksta hüvitist rohkem kolmekordsest Eesti keskmisest ühe kalendripäeva töötasust eelmisel kalendriaastal . </s> </p>
<p> <s> Töötuskindlustuse seaduse alusel inimesele makstavatelt hüvitistelt peetakse kinni tulumaks , seejuures arvestab töötukassa kehtiva üksikisiku maksuvaba tulu määraga . </s> <s> Töötuskindlustuse rahastamiseks kehtestatud makselt seevastu tulumaksu ei maksta . </s> </p>
<p> <s> Töötule määratud kindlustushüvitiselt maksab töötukassa 13% sotsiaalmaksu , mis tagab hüvitise saajale ka kehtiva ravikindlustuse . </s> <s> See tähendab , et töötul säilib õigus tasuta raviteenustele ning soodusravimitele kooskõlas ravikindlustuse seadusega . </s> </p>
<p> <s> <hi rend="rasvane"> Hüvitise taotlemine </hi> </s> </p>
<p> <s> Töötuskindlustushüvitist taotleb inimene elukohajärgse tööhõiveameti kaudu - s.t seal , kus ta töötuna arvele võetakse . </s> <s> Selleks tuleb esitada vormikohane avaldus koos vajalike dokumentidega , tööhõiveamet edastab need töötukassale . </s> </p>
<p> <s> Töötukassa peab töötuskindlustushüvitise määramise või määramata jätmise otsustama seitsme päeva jooksul , arvates päevast , mil inimene esitas avalduse kindlustushüvitise taotlemiseks . </s> </p>
<p> <s> Määratud hüvitist hakatakse arvestama alates kaheksandast päevast ( arvates päevast , mil kindlustatu avalduse esitas ) . </s> </p>
<p> <s> Esimese seitsme ilma tööta olemise päeva eest hüvitist ei maksta , seda nimetatakse kindlustatu omavastutuseks . </s> <s> Samasugust põhimõtet rakendatakse ka töötu abiraha puhul . </s> </p>
<p> <s> Töötukassa maksab kindlustatule hüvitist igas kuuus . </s> <s> Vastavalt kindlustatu soovile kantakse see tema pangakontole või makstakse välja posti teel . </s> <s> Hüvitise maksmisega seotud kulud kannab töötukassa . </s> <s> Hüvitist makstakse eelmise kalendrikuu eest jooksva kalendrikuu 10. kuupäeval . </s> </p>
<p> <s> Vaatleme näidet , kus uue aasta 2. jaanuaril kaotas töö Mari , kes oli 2002. a jaanuarist detsembrini ametlikult tööl ja sai palka , millelt peeti kinni töötuskindlustusmakse . </s> <s> Kuna ta on täitnud kvalifikatsioonitingimused , on tal õigus kindlustushüvitisele . </s> </p>
<p> <s> Kui Mari võtab end töötuna arvele ning esitab töötukassale avalduse hüvitise taotlemiseks 9. jaanuaril , peab töötukassa hiljemalt 16. jaanuariks tegema otsuse hüvitise määramise või määramata jätmise kohta . </s> </p>
<p> <s> Kui taotlus rahuldatakse , hakatakse talle hüvitist arvestama alates 17. jaanuarist . </s> <s> Ning jaanuarikuus arvestatud kindlustushüvitise ( 15 kalendripäeva eest ) peab Mari saama kätte hiljemalt 10. veebruariks . </s> </p>
<p> <s> Hüvitise maksmine lõpetatakse üldjuhul tähtaja saabumisel . </s> <s> Kui kindlustatul oli õigus saada hüvitist 180 päeva ning selle aja jooksul ta uut tööd ei leidnud , säilib tal veel 90 päeva jooksul õigus töötu riiklikule abirahale , mida makstakse kuni 270 päeva eest . </s> </p>
<p> <s> Seadus loetleb ka juhtumid , millal töötuskindlustushüvitise maksmine lõpetatakse ennetähtaegselt . </s> <s> Seda tehakse siis , kui lõpeb inimese arvelolek töötuna . </s> <s> Seega ennekõike juhul , kui ta asub tööle , alustab tegutsemist ettevõtjana , läheb õppima või kaitseväeteenistusse , hakkab saama vanaduspensioni ( sh ennetähtaegset vanaduspensioni ) . </s> </p>
<p> <s> Õigus hüvitisele kaob ka töötul , kes keeldub tööhõiveameti pakutud sobivast tööst või kes ei pöördu tööhõiveametisse määratud ajal - vähemalt kord 30 päeva jooksul . </s> </p>
<p> <s> <hi rend="rasvane"> Harri Taliga , Eesti Ametiühingute Keskliidu sotsiaalsekretär </hi> </s> </p>
<p> <s> <hi rend="kaldkiri"> <gap rend="viited"/> </hi> </s> </p></div3>
          <div3 type="artikkel"><head> Milline tuleb loomaringi aasta </head>
<p> <s> <hi rend="kaldkiri"> 08.01.2003 </hi> <hi rend="rasvane"> HOBUNE ( 1942 , 1954 , 1966 , 1978 ) </hi> </s> </p>
<p> <s> Rahulikum ja ühetasasem aasta . </s> <s> Pole enam seda kappamist mis möödunud hobuseaastal . </s> <s> Tööl läheb hästi , seal tõuseb nii mõnigi oma karjääriredelil . </s> <s> Rohkem raha ja rohkem süüa ! </s> </p>
<p> <s> Ka suhted perekonnas on meeldivamad , on vähem hõõrumisi . </s> <s> Eriti edukaks kujuneb sügis , kus õnnestuvad ärilised tehingud ja põllumajandustoodete turustamine . </s> <s> Talvevarud tulevad head : jätkub nii heina kui kaera . </s> <s> On võimalik pere juurdekasv . </s> </p>
<p> <s> <hi rend="rasvane"> LAMMAS ehk KITS ( 1943 , 1955 , 1967 , 1979 ) </hi> </s> </p>
<p> <s> Algamas on uus kaheteistaastane elutsükkel , mistõttu esimene tunne on segasevõitu . </s> <s> Kohe ei saa aru , mis toimub . </s> </p>
<p> <s> Põhjus on selles , et vanaviisi jätkata enam ei saa , kuid uutmoodi veel ei oska . </s> <s> Edukamad lambad jõuavad haljale aasale juba aprillis , teised juunis ja päris viimased alles augustis . </s> <s> Nii et aasta teisel poolel on kõik lambukesed uuel karjamaal , kus rohtu küll palju , aga hundid ka lähedal . </s> </p>
<p> <s> Sellel aastal on ta väga emotsionaalne ja kartmatu oma õiguste eest seisma , seetõttu saab ka palju vaenlasi . </s> </p>
<p> <s> <hi rend="rasvane"> AHV ( 1944 , 1956 , 1968 , 1980 ) </hi> </s> </p>
<p> <s> Küllalt huvitav ja isegi hea aasta , kuna pakub palju võimalusi eneseteostuseks . </s> <s> Temast ollakse huvitatud ning seetõttu tuleb ka palju kutseid ja ettepanekuid . </s> </p>
<p> <s> Saab liikuda ühest seltskonnast teise , kuid ühel ajal peab otsustama , kuhu pidama jääda . </s> <s> Hea , kui see toimub juba kevadel , siis saab sügisel maitsta tehtud töö vilju . </s> </p>
<p> <s> Oht võib peituda oma hinna liigses üleskruvimises ja põhjendamatus optimismis . </s> </p>
<p> <s> <hi rend="rasvane"> KUKK ( 1945 , 1957 , 1969 , 1981 ) </hi> </s> </p>
<p> <s> Palju mõtteid ja mitmeid plaane , kuid on raske leida see üks ja õige , mis annaks aastale suurema mõtte . </s> <s> Küllaltki suurt tähendust hakkavad etendama sõbrad , kes tõmbavad teda kaasa aktiivsesse ühiskondlikku ellu . </s> <s> Vahest selles leiabki ta oma elule mõtte , et aitab teistel plaane ellu viia . </s> </p>
<p> <s> Avardub sotsiaalne teadvus , ka antakse kogeda müstilisi elamusi teispoolsusega seoses . </s> </p>
<p> <s> <hi rend="rasvane"> KOER ( 1946 , 1958 , 1970 , 1982 ) </hi> </s> </p>
<p> <s> Lambakari on koera valvata , mis aga ei tähenda , et peab palju haukuma . </s> <s> Hulkuma minna ometi ei tohi . </s> </p>
<p> <s> Inimesed , kes sündinud Koera-aastal , peavad nüüd olema hoolikad ametialal . </s> <s> See eriline tähelepanu oma kutsetegevusele võib olla tingitud ametialasest tõusust - ülemuse koht ongi valvuri koht , kus tuleb jälgida , et iga hing ja asi omal kohal oleksid . </s> </p>
<p> <s> Siin ongi Koera selle aasta mõte ja rõõm . </s> <s> Üldmeeleolu saab siiski tihti olema pessimistlik . </s> </p>
<p> <s> <hi rend="rasvane"> SIGA ( 1947 , 1959 , 1971 , 1983 ) </hi> </s> </p>
<p> <s> Lammas armastab Siga . </s> <s> Aasta võib osutuda väga edukaks , kui Siga tunnistab ja pöörab tähelepanu ka oma sisemistele puudustele . </s> <s> Oleks ka nagu aeg . </s> </p>
<p> <s> Poris istumist ja sellest mõnu tundmist antakse sellel aastal harva . </s> <s> Küll aga vedamist näituselt näitusele , kus hulk külalisi imetleb tema puhtust ja tõutunnuseid . </s> <s> On võimalus võita kuldmedal . </s> </p>
<p> <s> Sea-aasta inimesed saavad lamba-aastal olema paljude tähelepanu all ja saatus kingib neile midagi erakordset . </s> <s> Näiteks mehed saavad kindraliks , aga naised kindrali abikaasaks . </s> </p>
<p> <s> <hi rend="rasvane"> ROTT ( 1936 , 1948 , 1960 , 1972 ) </hi> </s> </p>
<p> <s> Aasta toob Roti ellu palju üllatusi ja muudatusi , aga ka Rott ise valmistab üllatusi teistele : muudab elukohta , sõprusringkonda ja on kompromissitum oma eesmärkide teostamisel . </s> <s> Aasta deviis : mitte kaotada ! </s> </p>
<p> <s> <hi rend="rasvane"> PÜHVEL ( 1937 , 1949 , 1961 , 1973 ) </hi> </s> </p>
<p> <s> Tema võidud ja heaolu sõltuvad sel aastal suuresti õigetest valikutest , mis tehtud õigel ajal ja õiges kohas . </s> <s> Omadus , mida väga vaja läheb , on kiire reageering , mis muidu konservatiivsele Pühvlile pole eriti omane . </s> <s> Seepärast mõjub see aasta ärritavalt . </s> </p>
<p> <s> Tekib kalduvus sulguda koju , ometi on aasta edukus sõltuvuses just sotsiaalsest aktiivsusest . </s> <s> Õnneks tihenevad perekondlikud sidemed ja pakuvad enam rõõmu . </s> </p>
<p> <s> Üldiselt on tegu tähtsa aastaga , sest sellega algab uus kuueaastane elutsükkel . </s> </p>
<p> <s> <hi rend="rasvane"> TIIGER ( 1938 , 1950 , 1962 , 1974 ) </hi> </s> </p>
<p> <s> Väga võitlusrikas aasta nii töö kui karjääri seisukohast . </s> <s> Vajalik on tõsine pühendumine kõrgemate eesmärkide nimel . </s> </p>
<p> <s> Oht võib seisneda sagedases manööverdamises , mis võib jahisaagist ometi ilma jätta . </s> </p>
<p> <s> Partnerite ja liitlaste valik nõuab suurt ettevaatlikkust . </s> <s> Kasulikum oleks jääda vanade ja äraproovitute juurde . </s> </p>
<p> <s> Aasta teine pool on edukam , eriti kui kevadel tehtud valikud osutusid õigeks . </s> </p>
<p> <s> <hi rend="rasvane"> KASS ehk JÄNES ( 1939 , 1951 , 1963 , 1975 ) </hi> </s> </p>
<p> <s> Tuleb hea aasta , kus elu ise viskab ette soodsaid võimalusi . </s> <s> Kass on tuntud oma hea reaktsiooni poolest ja üldiselt mööda ei pane . </s> <s> Mõnes ärkab kirg mängida hasartselt suurtele panustele . </s> </p>
<p> <s> Ühiskondlikule elule orienteeritud inimestel on oodata edu . </s> <s> Kes on rohkem individualistlikult meelestatud , nendel väljendub see seltskondlike koosviibimiste sagenemises , kus peamist osa etendab armusuhe . </s> <s> Ka loominguline potentsiaal on kõrge . </s> <s> Nii head aastat tuleb harva ette . </s> </p>
<p> <s> On siiski ka üks oht : kõik see hea võib osutuda pealiskaudseks , kui inimene ise on kergemeelne . </s> </p>
<p> <s> <hi rend="rasvane"> DRAAKON ( 1928 , 1940 , 1952 , 1964 , 1976 ) </hi> </s> </p>
<p> <s> Sellel fantastilisel loomal tuleb loobuda mõnestki kavatsusest ja varasematesse plaanidesse tuleb teha korrektiive . </s> <s> Selgub , et on elatud illusioonides . </s> <s> Kuid see , mis alles jääb , realiseerub . </s> <s> Ehkki seda pole palju , on see ikkagi midagi . </s> </p>
<p> <s> Lamba huvid ja võimalused on Draakoni jaoks naeruväärsed . </s> <s> Kuid midagi pole teha , selle aasta olud on sarnased peata lambaga . </s> <s> Siin aitab vaid hea huumorimeel . </s> </p>
<p> <s> Aasta sunnib Draakonit tegelema sagedamini oma laste ja sugulaste probleemidega . </s> </p>
<p> <s> <hi rend="rasvane"> MADU ( 1941 , 1953 , 1965 , 1977 ) </hi> </s> </p>
<p> <s> Alanud aasta pakub palju võimalusi uuteks algatusteks . </s> <s> Siin sõltub palju isiklikust initsiatiivist olla esimene , näiteks saada liidriks mingi projekti vedamisel . </s> </p>
<p> <s> Oht võib seisneda oma energia killustamises - liiga palju asju ühekorraga . </s> <s> Ometi tuleb kiirustada , sest uute alguste aeg on vaid esimene poolaasta . </s> </p>
<p> <s> Teine poolaasta nõuab sügavuti minekut , ka enam tegelemist majanduslike ja rahaliste küsimustega . </s> </p>
<p> <s> <hi rend="rasvane"> Chev . </hi> </s> <hi rend="rasvane"> <s> Igor Mang , astroloog , Tallinn , november 2002 </s> </hi> </p></div3>
          <div3 type="artikkel"><head> Tähetark Igor Mang : Mida toob 2003 ( 2 ) </head>
<p> <s> <hi rend="kaldkiri"> 08.01.2003 </hi> </s> </p>
<p> <s> <hi rend="rasvane"> 1. veebruaril kell 12.48 algav musta lamba aasta on tormiline Jääradele , õpetlik Veevalajatele ja põnev Kaladele </hi> </s> </p>
<p> <s> <hi rend="rasvane"> JÄÄR ( 21.03.-20.04. ) </hi> </s> </p>
<p> <s> Üsna tormiline aasta , eriti esimene pool . </s> <s> On kõike : võitlust karjääri nimel , õpinguid , reise ja muidugi ka armastust , mida lausa soosib Jupiteri asukoht Lõvis . </s> </p>
<p> <s> Sellel aastal on head näitajad pere juurdekasvuks , kuid see võib toimuda ka ristilaste juurdetulekuga . </s> <s> Jupiteri ekspansiivne iseloom igal juhul aitab mingis eluvaldkonnas ennast avardada . </s> </p>
<p> <s> Ka on näha huvialade laienemist , uute kasulike tutvuste sõlmimist seoses reiside ja enesetäiendamise kursustega . </s> <s> See kõik viib selleni , et Jäärad hakkavad maailma asju ja enese olukorda nägema teisest vaatevinklist . </s> </p>
<p> <s> Kevade esimene kuu tuleb närviline oma olemise ja olukorra ebamäärasuse tõttu . </s> <s> Ka tervis pole suurem asi . </s> <s> Seetõttu on väga vajalik lähedaste toetus . </s> </p>
<p> <s> Aprillis on kalduvus oma tööde ja tegemistega hirmsasti kiirustada , mistõttu on võimalikud masinatest põhjustatud avariid ja õnnetusjuhtumid , eriti järgmistel aprillipäevadel : 9.-10. , 13.-14. , 17. ja 21.-22. </s> <s> Ettevaatust ! </s> </p>
<p> <s> Mais on kasulik paigutada raha kinnisvaratehingutesse . </s> </p>
<p> <s> Juunis on oodata kasu ja abi sugulastelt , isegi naabritelt . </s> <s> Suve algus toob pühendumist kodu ja elukohaga seotud toimetustele . </s> </p>
<p> <s> August pakub rõõmu reisidest , õnnestuvad ka sisseastumiseksamid , noortel inimestel sünnivad romantilise iseloomuga suhted . </s> </p>
<p> <s> Sügis toob palju rahmeldamist olme pinnal , ka raha napib . </s> <s> Töökohal on oodata ühe ebameeldiva asja ilmsikstulemist : keegi on salamisi nuhkinud , kusjuures pole välistatud , et suunised selleks tulid kõrgemalt poolt . </s> <s> Igatahes see juhtum lahendab ära palju - kõik saab selgemaks . </s> </p>
<p> <s> Kaks viimast kuud toovad uusi toetajaid , sponsoreid . </s> <s> Jäär tunneb , et see , mis aasta jooksul kätte võidetud , on nüüd ka kindlustatud . </s> <s> Rõõmsal meelel võib ta oma lähedaste ringis vastu võtta uut aastat . </s> </p>
<p> <s> Parimad kuud : veebruari I pool , märtsi viimane nädal , juuni , juuli , augusti II pool , septembri II pool , oktoober ja detsember . </s> <s> Halvimad kuud : veebruari II pool , märtsi I pool , mai , septembri I pool . </s> </p>
<p> <s> <hi rend="rasvane"> SÕNN ( 21.04.-21.05. ) </hi> </s> </p>
<p> <s> Palju üllatusi , eelkõige sõprade ja uuenenud keskkonna läbi . </s> <s> Aasta esimesel poolel on tähelepanu ja huvi põhiliselt suunatud isikliku elu korraldamisele : korteri remont , elukoha vahetus , maja ost või müük . </s> <s> See võib toimuda ka laste pealekäimisel . </s> </p>
<p> <s> Noorematel Sõnnidel võib tulla pere juurdekasvu . </s> </p>
<p> <s> Aasta kaks esimest kuud on täis suuri plaane ja mõtteid oma tuleviku ülesehitamise üle . </s> <s> Hea , kui need saaksid üles kirjutatud , et aasta lõpul vaadata , kui palju sellest ka täide läks . </s> </p>
<p> <s> Veebruar toob tööasjadega seoses palju sundolukordi , millest mööda hiilida ei anna ja kus on vajalikud kiired otsustamised , kasvab ka tööalane vastutus . </s> <s> Veebruaris ja märtsis on Sõnnid oma töökohal tähelepanu keskpunktis : nii ülemused kui ka alluvad ootavad neilt midagi . </s> <s> See aeg on tüütu , sest Sõnni mõtted on sel ajal rohkem seotud isikliku eluga . </s> <s> Suureneb vajadus koduse elu mugavuste järele . </s> </p>
<p> <s> Märtsis aga muutub oluliselt reaalne tegelikkus , mis sunnib Sõnni oma võimalusi ümber hindama . </s> <s> Olles konservatiivne , tahab ta siiski säilitada oma status quod ning peab õigeks istuda kodus ja jälgida toimuvat kõrvalt . </s> <s> Aga toimub see , et sõbrad valmistavad üllatuse , teatades , et Sõnn on ainuke õige inimene ülemuse kohta vastu võtma . </s> </p>
<p> <s> Mai ja juuni nõuavad palju raha seoses elukoha või korteriga seotud ettevõtmistega . </s> <s> Kogu kevad saab Sõnni ümber olema palju juttu - kes kirub , kes kiidab , kuid neutraalne pole keegi . </s> </p>
<p> <s> Suvel siiski lõpuks õnnestub end isiklikule elule pühendada . </s> <s> Tulevad sagedased sõidud maale , asjaajamised sugulaste ja naabritega . </s> </p>
<p> <s> August ja september toovad kaasa suure armastuse . </s> <s> Vanemas eas inimestele on see soodne aeg reisimiseks ja loominguliseks tööks . </s> </p>
<p> <s> Aasta teine pool kujuneb sotsiaalselt aktiivsemaks kui esimene . </s> <s> Noored Sõnnid alustavad edukaid õpinguid kõrgkoolides . </s> <s> Mõned vanemad Sõnnid saavad professoriks . </s> </p>
<p> <s> Parimad kuud : jaanuar , veebruar , juuni , juuli , august , september , oktoober , detsembri II pool . </s> <s> Halvimad kuud : märts , aprill , mai , novembri II pool ja detsembri I pool . </s> </p>
<p> <s> <hi rend="rasvane"> KAKSIKUD ( 22.05.-21.06. ) </hi> </s> </p>
<p> <s> Palju intensiivset suhtlemist , kuid enamasti kohustuslikku laadi : seda nõuab töö või isiklik elu . </s> <s> Õnneks võib nii mõnigi tutvus ka elavat huvi pakkuda . </s> <s> Igal juhul tuleb intellektuaalset tegevust rohkem kui läinud hobuseaastal . </s> </p>
<p> <s> Häirivaks kujunevad olukorrad , kus tuleb äkilisi otsuseid teha ja seda tuleb aasta esimesel poolel sageli ette . </s> <s> Kaksikutele meeldib teha plaane , mõelda ette , koostada stsenaariume , aga sellel aastal on neist vähe kasu . </s> <s> Üllatused on kärmed tulema , ja ehkki nad ei pruugi olla halvad , peab ikkagi otsustama kiiresti . </s> </p>
<p> <s> Paljud tahavad Kaksikuid kasutada oma huvides , paljud loodavad nende peale , vaenlased kiruvad ja sõbrad kiidavad . </s> <s> Märts toob ülemuste või töökoha vahetust . </s> <s> Sellel , kes töökohta ei vaheta , mõlguvad mõtted ometi samas suunas . </s> <s> Sest suured ümberkorraldused tööl ei pruugi meelt mööda olla . </s> <s> Olles kohanemisvõimeline , võivad mõned Kaksikud sellega ka leppida . </s> <s> Ettepanekuid uuele töökohale asumiseks võib tulla ootamatult kelleltki tähtsalt isikult . </s> </p>
<p> <s> Esimese poolaasta sees tuleb ette kohtumisi lausa maailmakuulsuste või muidu tähtsate isikutega , selles etendavad oma osa sõbrad . </s> <s> Ka uue töökoha pakkumine võib tulla sõpradelt . </s> </p>
<p> <s> Jaanuar annab palju mõtlemisainet tehtu või tegematajäetu kohalt , ka palju arutlemist koos lähedaste inimestega . </s> <s> Siis tuleb lahendada põhiliselt igapäevaelu ja olmeprobleeme . </s> <s> Eriti peaks sel ajal hoidma tervist ja vältida tuleks külmetumist . </s> </p>
<p> <s> Veebruaris algavad intensiivsed suhted inimestega , ka väljaspool tavasuhtlemist . </s> <s> Tuleb sagedasi lühemaid reise , uusi kokkuleppeid ja esinemisi . </s> <s> Alates 17. kuupäevast kuni kuu lõpuni tuleb olla ettevaatlik uute tutvuste loomisel , kokkulepete sõlmimisel , sest siin võib olla tegemist kellegi pahatahtlikkusega , mis viib konfliktini . </s> <s> Kevade algus toob siiski häid uuendusi ja igakülgset sõprade toetust . </s> </p>
<p> <s> Mai tuleks niisama mööda lasta , sest see on segane kuu , kus ka tervis pole suurem asi . </s> <s> Parim aeg otsuste tegemiseks on juunis , kuid lähtuma peab sündmustest või ettepanekutest , mis olid aprillis . </s> </p>
<p> <s> Suvel nõuavad rahaasjad töökohas täpsustamist . </s> <s> Üldiselt on suvel rahaküsimustes vaja olla kokkuhoidlik , seda enam et aasta teine pool nõuab suuri kulutusi elukohale . </s> </p>
<p> <s> Aasta teine pool on üldiselt rahulikum , sest on tuntav sisemine vajadus olla rohkem kodus , ehk küll välismaailma olud ei taha seda hästi võimaldada . </s> <s> Pikkadest reisidest tuleks sügisel hoiduda , sest need ei too midagi head . </s> <s> Ümbruskond on Kaksikute jaoks jagunenud kaheks leeriks : selged toetajad ja kindlad vastased . </s> </p>
<p> <s> Parimad kuud : veebruari I pool , märtsi II pool , aprill , juuni , juuli , august , oktoober . </s> <s> Halvimad kuud : veebruari II pool , märtsi I pool , mai , augusti viimane nädal , septembri ja novembri keskpaik . </s> </p>
<p> <s> <hi rend="rasvane"> VÄHK ( 22.06.-22.07. ) </hi> </s> </p>
<p> <s> Tuleb huvitav , põnev ja väga sündmusterikas aasta . </s> <s> Kaleidoskoopiliselt palju koguneb muljeid , mis kõik nõuavad lahtimõtestamist . </s> <s> Oleks vaid rohkem vaba aega . </s> <s> Ent minevikus võetud kohustused sunnivad pidevalt tagant . </s> </p>
<p> <s> Uus aasta algab suurte lootuste ja ootustega . </s> <s> 21. jaanuarist 12. veebruarini märkab Vähk , et vanad liitlased on muutunud kärsituks ja temas ärkab kahtlus ühisraha kulutamise pärast . </s> <s> Oma koduski tuleks rahaasjades revisjon läbi viia . </s> </p>
<p> <s> On ka viimane aeg , sest veebruari II poolest kuni mai lõpuni on Vähk ühiskondliku tööga hõivatud rohkem , kui ta tahaks . </s> <s> Sotsiaalse aktiivsuse ilmutamisel võivad avaneda head väljavaated ametialaseks kõrgenduseks või vähemalt sotsiaalse prestiiži tõusule . </s> </p>
<p> <s> Tasub olla tarmukas ja julgelt esineda , ennast avalikkusele näidata , ehkki vahel sooviks nii väga vähi kombel kivi alla peitu pugeda . </s> <s> See viimane õnnestub alates juunist . </s> </p>
<p> <s> Uraani liikumine märtsis Kaladesse , vaimse õpetaja märki , võib panna Vähi pea pööritama rõõmust ja headest ootustest ... </s> <s> Aga äkki ! </s> <s> Jah , äkki saabki ta kindraliks ? </s> <s> Igatahes temast räägitakse . </s> </p>
<p> <s> Kõik otsustub aprillis , olgu ta vaid ise valmis . </s> <s> Läheb kuidas läheb , mais on Vähk sõprade hulgas populaarne , võib pidada läbirääkimisi ja oma meeskonna kokku panna . </s> </p>
<p> <s> Juunis-juulis peab Vähk pühenduma isiklikule elule , lastele , abikaasale , elukaaslasele , kuid samal ajal oskab ta ometi olla eemal , omaette . </s> <s> Seda sissepoole suunatust põhjustab Saturn , mis 4. juunil liigub Vähi märki ja kavatseb sinna jääda kuni 2005. aasta suveni . </s> </p>
<p> <s> Tasub tõesti järele mõelda koorma üle , mis Vähi õlgadele on langenud . </s> <s> Need on kõik minevikus antud lubadused ja endale võetud kohustused . </s> <s> Kas ta jaksab kanda ? </s> </p>
<p> <s> Ka juuli annab häid võimalusi isiklikuks eluks : saab lausa üksindust nautida ja puhata . </s> </p>
<p> <s> Juuli lõpul ja augustis õnnestuvad äritehingud julgustavad edasi minema ja perel puudust kannatada ei tule . </s> </p>
<p> <s> Augusti teine pool ja september toovad uskumatuid võimalusi end laiahaardeliselt teostada ühiskondlikus elus . </s> </p>
<p> <s> Noored inimesed jätkavad õpinguid paremates koolides või välismaal , suurenevad rahalised sissetulekud , leidub sponsoreid , saab headel tingimustel laenu - see kõik on sügisel võimalik . </s> <s> Abi ja toetust on eelkõige loota lähedastelt ja sugulaselt . </s> </p>
<p> <s> Sagenevad reisid nii maal kui õhus - aasta lõpul on Vähi maailmanägemine avardunud ja nii mõnestki jäigast seisukohast on ta loobunud . </s> <s> Ka võib täheldada suurenenud huvi filosoofia , religiooni , astroloogia ja muinasaja kultuuride vastu . </s> </p>
<p> <s> Paraku võib detsembris tervis üles öelda , nii et vaja on aeg-ajalt ka väike puhkus võtta . </s> <s> Kalduvus tööga üle pingutada on sellel aastal tõenäolisem kui varem . </s> </p>
<p> <s> Parimad kuud : jaanuari I pool , märts , aprill , juuli , august , septembri I pool , november . </s> <s> Halvimad kuud : veebruari I pool , mai II pool , juuni I pool , detsembri I pool . </s> </p>
<p> <s> <hi rend="rasvane"> LÕVI ( 23.07.-23.06. ) </hi> </s> </p>
<p> <s> Kui otsida üht sõna selle aasta iseloomustamiseks , siis sobiks selleks uue elutsükli algus , mis võib kesta 12 või vähemalt 6 aastat . </s> <s> Nii et uus aasta algab suurte ootustega . </s> </p>
<p> <s> Rõõmu ja õnne saab Lõvi tundma eelkõige perekonnaelu poolelt . </s> <s> Noored , kes pole oma kooselu veel seadustanud , saavad seda pidulikult toimetada jaanuari teisel poolel ja veebruaris . </s> <s> Ka uued ärilised liidud osutuvad siis soodsaks . </s> </p>
<p> <s> Aasta algust tumestavad veidi segadused töökohas , mida põhjustavad rahaasjad : mõni alluv jäi preemiast ilma ja avaldab nüüd pahameelt , või teeb seda kogu kollektiiv . </s> </p>
<p> <s> Jaanuar kulub veel vanade tööasjade ja kohustuste peale , mis alguse saanud möödunud aasta lõpul . </s> <s> Õnneks kompenseerib paljut isiklik elu . </s> <s> Elukaaslase targad nõuanded ja südamlik suhtumine aitavad unustada töömuresid . </s> </p>
<p> <s> Jaanuari lõpul ja veebruaris tuleb perekondlikke väljasõite sportlikel eesmärkidel . </s> <s> Veebruari lõpp toob taas rahutust tööasjades . </s> <s> Ka tervis ütleb üles , ehkki lugu võib piirduda tühise nohu või köhaga . </s> </p>
<p> <s> Märts , kui Uraan liigub Kaladesse , toob Lõvile pöördumatuid muutusi , mis teevad rahutuks , sest ta ei saa veel aru , kuhu need suunduvad . </s> <s> Tuleb rahustada end teadmisega , et ilma temata niikuinii hakkama ei saada . </s> <s> Tähtis on säilitada oma väärikus , siis on ka kindel , et ta jääb ülemuseks . </s> </p>
<p> <s> 23. märtsist kuni 16. aprillini on seisud soodsad , vahest isegi aasta esimese poole parimad . </s> <s> Tasub olla aktiivne . </s> <s> Siin saabki pandud alus kuue- või kaheteistaastasele elutsüklile . </s> </p>
<p> <s> Mais enam midagi muuta ei anna . </s> </p>
<p> <s> Juuni tuleb lahedam , toob kontakte ebatavaliste ja huvitavate inimestega ning rohkelt informatsiooni . </s> <s> See paneb mõtlema ja süvenema iseendasse . </s> <s> Lõvi hakkab aru saama maailmas toimuvate muutuste sügavamatest põhjustest . </s> </p>
<p> <s> Suve jooksul võib ta avastada endas tervendajavõimed , pole välistatud osalemine mõne sõbra või kellegi lähedase matustel , millele järgnevad müstilised kogemused - näiteks suhtlemine lahkunud hingega või midagi sarnast . </s> </p>
<p> <s> Lõvi hakkab taipama , kui põnev on elu ja et maagia ongi elu reaalne osa . </s> </p>
<p> <s> Tuleb ebatavaline suvi . </s> <s> Augusti lõpul liigub Jupiter Neitsisse , mis kuulub maaelementi , see toob Lõvi maapealsete asjade juurde tagasi . </s> </p>
<p> <s> Sügisel saab ta maitsta kevadel tehtud töö vilju . </s> <s> Ainelisi ressursse tuleb juurde . </s> <s> Välispartneritega on hea koostöö ja komandeeringud edukad . </s> <s> Siiski tasub olla kokkuhoidlik ja jälgida ümbrust , sest tema ettevõtmised on kontrolli all . </s> </p>
<p> <s> Sel aastal on põhiline olla teadlik ja kindel oma valitud suunas . </s> </p>
<p> <s> Parimad kuud : jaanuari I pool , veebruari I pool , aprill , juuni , august , septembri II pool , oktoober , detsembri I pool . </s> <s> Halvimad kuud : veebruari II pool , märtsi I pool , mai I pool , juuli I pool , novembri II pool . </s> </p>
<p> <s> <hi rend="rasvane"> NEITSI ( 24.08.-23.09. ) </hi> </s> </p>
<p> <s> Tuleb suur erinevus aasta esimese ja teise poole vahel . </s> <s> Umbes jaanipäevani on Neitsi kuidagi äraootaval seisukohal , mis pole sugugi kerge , arvestades tema vajadust täpsuse ja konkreetsuse järele . </s> </p>
<p> <s> Aga ümberringi muutub kõik nii palju , et varasemad plaanid kaotavad oma aktuaalsuse . </s> <s> Eriti kehtib see liitlaste ja partnerite kohta , kes märtsis hakkavad kõikuma või teevad ettearvamatuid samme . </s> </p>
<p> <s> Nüüd oleks vaja nõu küsida tarkadelt inimestelt ja kevad toobki palju läbirääkimisi . </s> <s> Parimad otsused sünnivad koostöös , ent omapead otsustatu enne augustit vaevalt et täitub . </s> </p>
<p> <s> Aasta ise algab üsna lõbusalt . </s> <s> Neitsi on kutsutud ja oodatud paljudesse esinduslikesse seltskondadesse , mis küll uue aasta tähistamise nimel kokku kutsutud , kuid kus avanevad head võimalused äri- ja poliitikaalasteks vestlusteks ning kokkulepeteks . </s> </p>
<p> <s> Jaanuaris on näidatud ka võimalus edukaks välisreisiks , mis toob juurde sidemeid , mida suvel vägagi vaja läheb . </s> </p>
<p> <s> Veebruaris kukub Neitsi endalegi suureks üllatuseks suurde poliitikasse , millest välja saab alles mais . </s> <s> Selle aja sees saab ta endale tugevad vastased , aga ega tema liitlasedki nõrgemad ole . </s> </p>
<p> <s> Juunis-juulis väheneb järsult sõprusringkond , jäävad vaid need , kes tõelised ja kindlad . </s> <s> Hea nõu ja toetus tuleb vanematelt inimestelt . </s> <s> Poliitikutele võib see tähendada toetust konservatiividelt , muidu ka kaugel elavatelt sugulastelt . </s> </p>
<p> <s> Lõpeb ebamäärasus , sest näha on selgepiiriline rinne . </s> <s> Ja nagu eespool öeldud , on Neitsi oma liitlastega võidumees sügisel , see aga ei tähenda , et vastaseid enam pole . </s> </p>
<p> <s> Aasta teisel poolel , pärast 27. augustit , on olukord vastupidine , nüüd on edukamad iseseisvalt tehtud otsused . </s> <s> Kusagilt kaugelt piiri tagant tulevad mõjutused ja kasulikud soovitused . </s> </p>
<p> <s> Suve lõpp ja sügis on 2003. aasta parim periood , kus avaneb hiilgav karjäär või mingi õnnestuv uus ettevõtlus , mille taga on välissponsorid . </s> <s> Materiaalne heaolu kasvab tunduvalt . </s> <s> Seda kõike soosib Jupiteri jõudmine Neitsi märki , mis võimaldab käivituda uuel kuueaastasel elutsüklil . </s> </p>
<p> <s> Aasta viimasel kuul võiks võtta tuurid maha , leida endale asetäitja ja pühenduda kodule , lähedastele . </s> <s> See taastab sisemised jõuvarud . </s> <s> Uue aasta vastuvõtt tuleb seekord äge - saluudi ja kahuripaukudega . </s> </p>
<p> <s> Parimad kuud : jaanuar , aprilli II pool , mai pool , juuni , juuli I pool , september , oktoober , novembri I pool , detsembri II pool . </s> <s> Halvimad kuud : veebruar , märts , mai II pool , august , novembri II pool . </s> </p>
<p> <s> <hi rend="rasvane"> KAALUD ( 24.09.-23.10. ) </hi> </s> </p>
<p> <s> Peamised muutused haaravad ametikohta ja tööalast tegevust - vanaviisi jätkata enam ei saa . </s> </p>
<p> <s> Aasta esimene pool on parem , sest annab rohkem võimalusi isiklikuks initsiatiiviks , et muutustele otsustavalt kaasa lüüa . </s> <s> Sügisel aga tuleb leppida olemasoleva olukorraga , sest siis enam muuta midagi ei anna . </s> <s> Seda enam et sügist ja 2004. aastat võib vaadelda kui viimase kaheteistaastase elutsükli lõppu , mis eeldab kokkuvõtete tegemist . </s> </p>
<p> <s> Kui eelnevad aastad on olnud õige meelsuse ja suunaga , saab nüüd maitsta oma tööde häid vilju . </s> <s> Aktiivne tegutsemine mõneks ajaks peatub , andes võimaluse elada rohkem sissepoole . </s> </p>
<p> <s> Arenemisvõimelised Kaalud alustavad filosoofia- , religiooni- või astroloogiaõpinguid . </s> <s> Elavneb huvi teaduse viimase sõna vastu . </s> <s> Tuleb rohkem mõtteid surmast ja elust teisel pool füüsilist , maist eksistentsi . </s> </p>
<p> <s> Sellesarnaseid mõtteid võib põhjustada ka lähedase inimese haigestumine või koguni lahkumine elust aasta lõpul . </s> </p>
<p> <s> Need mõtted ja huvid ei ole alati sisemise kriisi näitajaks , küll aga annavad tunnistust ühe elutsükli lõpust kui süvenemise perioodist , et siis mõne aja pärast , sisemiselt kirgastatuna , minna uuele ringile . </s> </p>
<p> <s> Aasta esimesed kaks kuud on täis suuri plaane ja lootusi . </s> <s> Jaanuaris on ka kodu ja kinnisvaraga seotud tegemisi : uut mööblit , korteri remonti või muidu asjade ümbertõstmist , peresidemete tugevnemist . </s> </p>
<p> <s> Kuu teisel poolel teravnevad tööalased küsimused . </s> <s> Veebruar võimaldab reise ja tähtsaid kohtumisi , toob meeldivaid üllatusi ka armastuse poolelt , isegi loteriivõite . </s> </p>
<p> <s> Veebruari teisel poolel näitavad Kaalud üles suurt nõudlikkust oma liitlaste , äri- või abielupartneri suhtes , millega tekitavad neid tundvates inimestes hämmeldust . </s> <s> Vahest ehk tajudes eesolevaid muutusi , tõukab see neid kiirustamisele ja nõudlikkusele . </s> </p>
<p> <s> Märtsis tabab Kaalusid energeetiline madalseis , mis ei luba täies jõus osaleda ametikohal ja lähemas ümbruses toimuvates muutustes . </s> <s> Alles kevade algusega , valguse võidukäiguga , tulevad ka Kaalude võidud . </s> <s> Nende pakutud plaanid on huvitavad partneritele , nii uutele kui vanadele . </s> </p>
<p> <s> Palju tuleb läbirääkimisi isegi konkurentide ja vastastega . </s> <s> Seda soodsat perioodi jätkub vaid 20. aprillini , edasi jääb nii , nagu on . </s> </p>
<p> <s> Kui noored Kaalud , kel märtsis-aprillis abiellumise võimalus , sellega pikalt kaaludes üle 20. aprilli venitavad , siis uut võimalust neil sellel aastal ei tule . </s> </p>
<p> <s> Mai tuleb keeruline ja tüliderohke põhiliselt rahaasjade pärast . </s> <s> Lahendus saabub kuu lõpul . </s> </p>
<p> <s> Juuni on tähtis kuu , sest siin toimuv võib osutuda vundamendiks kogu aasta teise poole tarvis . </s> <s> See kuu on soodne ka reisimiseks . </s> <s> Jutuajamised mõnes sõiduvahendis võivad ootamatult kujuneda tähtsaks . </s> </p>
<p> <s> Noortele naistele toob see uue armastuse , mis leiab väljenduse küll rohkem kirjade läbi . </s> <s> Meestele toob see lõplikku otsustamist uue ametikoha kasuks . </s> </p>
<p> <s> Juuli on ebamäärane , sest tuleb harjuda oma uue staatusega ning jõuda arusaamisele oma rollist selles . </s> <s> Saturni liikumine Vähis näitab , et uued ülemused on nõudlikud , paremal juhul konservatiivsed . </s> <s> Reformid pole enam võimalikud . </s> </p>
<p> <s> August pakub mõningast vaheldust ja suhtlemist sõpradega . </s> <s> On vajadus hingepuistamise , otsekohesuse , toetuse järele . </s> <s> Noortel õnnestuvad eksamid kõrgkooli või suhted välismaaga . </s> </p>
<p> <s> 27. augustist algab jälle keerulisem periood , mis kestab 15. septembrini . </s> <s> Siis on halbu uudiseid konkurentide salasepitsustest , on karta lootuste mittetäitumist . </s> <s> Eakamatel inimestel võib küsimus olla tervises ja halvad uudised tulevad arsti käest . </s> </p>
<p> <s> Kuu teine pool on energilisem , toob kaasa loomepotentsiaali , mis jääb kestma detsembri keskpaigani . </s> </p>
<p> <s> Sügis toob uusi sissetulekuallikaid , rahaolud paranevad . </s> <s> Oktoobris on siiski vaja olla ettevaatlik raha paigutamisega , tuleb hoiduda ka liigsest kulutamisest , sest aasta viimasel kuul läheb raha hädasti vaja . </s> </p>
<p> <s> Parimad kuud : jaanuar , veebruari I pool , märtsi lõpp , aprilli I pool , juuni , august , november . </s> <s> Halvimad kuud : veebruari II pool , märtsi I pool , mai I pool , septembri I pool . </s> </p>
<p> <s> <hi rend="rasvane"> SKORPION ( 24.10.-22.11. ) </hi> </s> </p>
<p> <s> On tulemas huvitav , isegi hea aasta , ehkki Skorpionile endale see alati nõnda ei paista . </s> <s> Eelnevatel aastatel mõeldu - üks suur soov - leiab teostumist , vähemalt antakse selleks võimalus . </s> </p>
<p> <s> Aasta algul saab ta palju huvitavat informatsiooni , see jõuab temani pereliikmete ja lähedaste kaudu . </s> </p>
<p> <s> Jaanuaris tuleb palju lõbusaid seltskondlikke koosviibimisi , ka lühemaid reise , süstemaatilist lugemist , tegelemist õppekirjandusega . </s> </p>
<p> <s> Veebruar nõuab enam pühendumist pereliikmetele , on ka olmeprobleeme seoses kodu- ja rahaküsimustega . </s> <s> Ka on oht haigestuda ja kergesti ärrituda . </s> <s> Siin on abi keskendumisest ja spordist . </s> </p>
<p> <s> Märtsis langevad sündmused peale nagu lumelaviin mägedes . </s> <s> Uraani jõudmine Kaladesse on Skorpionile heaks märgiks , ehkki esmapilgul ei paista see nii . </s> <s> Eelkõige puudutab see isiklikke , lähedasi suhteid ja kiindumusobjekte . </s> </p>
<p> <s> Juba läinud aasta viimastel kuudel hakkasid Skorpionid elama suures lootuses uuendustele , mingile läbimurdele oma elus . </s> <s> Noortel inimestel on selleks aimdus saabuvast suurest armastusest , mis on eriline ja millele saab jäägitult pühenduda . </s> </p>
<p> <s> Selline ebatavaline tundepuhang , armumine lööbki sisse märtsis . </s> <s> See suhe kõigub oma intensiivsuselt üles-alla ja kestab augustini , siis alles stabiliseerub . </s> </p>
<p> <s> Kevad pakub taas võimalusi uueks tööalaseks tegevuseks , osalemist mingis suures ühisprojektis , mida annab teha ka kodus . </s> <s> Suhe lastesse muutub vabamaks , ei ole enam kramplikku klammerdumist ja sekkumist nende asjadesse . </s> </p>
<p> <s> Uus tegevus , tehtava töö eesmärk haarab Skorpioni nii tugevasti , et ei jätku aegagi igapäeva olmeasjadele . </s> <s> Kas ühistöö või armastussuhe , igal juhul on sel ebatavaline iseloom . </s> </p>
<p> <s> Kevadsuvel tuleb ka elukoha vahetus , rikkamad alustavad maja ehitamist . </s> </p>
<p> <s> Mais on probleeme partnersuhetes või vastupidi , suhe tugevneb - see oleneb igaühe isiklikust seisust . </s> </p>
<p> <s> Juunis leiavad suhted igal juhul hea lahenduse , mõned Skorpionid abielluvad või kolivad uude kohta elama . </s> </p>
<p> <s> Juulis hakkavad nad oma elule nägema selgemat ja kindlamat perspektiivi , toetus tuleb vanematelt inimestelt , see võib olla ka pärandus . </s> <s> Mõned Skorpionid saavad kingituseks vaimse päranduse : neid pühendatakse Õpetusse . </s> </p>
<p> <s> Juuli-august on head kuud reisimiseks ja aitavad paika panna ametialast tegevust või elukutse omandamist . </s> </p>
<p> <s> Sügisel ongi esiplaanil õppimine ja töö . </s> <s> Sügis toob rohkem raha , kuid ka väljaminekud on suured , mistõttu seda ikkagi ei jätku . </s> <s> Toetus võib tulla kaugemalt , leidub sponsoreid välismaalt , eriti kui on tegemist tudengitega . </s> </p>
<p> <s> Detsembris kokkuvõtteid tehes tunnevad Skorpionid , et aasta on korda läinud . </s> <s> Kuid veel midagi ! </s> <s> Sügisel tulevad kummalised , ebatavalised unenäod : suhtlemist ammu surnud esivanemate vaimudega . </s> <s> Üks või koguni mitu on talle kaitseinglid , kes näitavad ette , mida peab tegema . </s> </p>
<p> <s> Parimad kuud : jaanuar , märts ( Kuid ettevaatust ! </s> <s> 9.-19. märtsini on vapustavaid elamusi oodata . ) </s> <s> , aprill , mai I pool , juuni , juuli , august , novembri I pool ja detsembri II pool . </s> <s> Halvimad kuud : veebruar , mai II pool , oktoobri I pool , novembri II pool ( lausa traumaoht ! ) , detsembri I pool . </s> </p>
<p> <s> <hi rend="rasvane"> AMBUR ( 22.11.-21.12. ) </hi> </s> </p>
<p> <s> Aasta esimene pool on parem , sest võimaldab rohkem liikuda , reisida , ise otsustada ja sisustada oma vaba aega . </s> </p>
<p> <s> Suve lõpul tuleb tõsisemalt suhtuda oma ametialasesse tegevusse , kuna töökohas toimuvad muutused : uus töökollektiiv või uus juhtkond . </s> <s> Määratakse uus ülemus , kes vähendab kaadrit või kujundab uue . </s> <s> Amburil tuleb nüüd end korrektselt ülal pidada ja sealjuures õigel ajal aktiivsust välja näidata . </s> </p>
<p> <s> Kui ta sügisese pööripäevani vanas kohas vastu peab , jääb ta alles ja võib saada ametialast kõrgendust . </s> <s> Mõnel tuleb uus koht otsida . </s> <s> Igal juhul otsustab september töökoha ja karjääri küsimuse . </s> </p>
<p> <s> Aasta ise algab õnnestunult , materiaalselt hästi kindlustatud inimese tundega . </s> <s> Amburil on raha , mida võib kulutada , ta teeb kingitusi ja saab ka ise huvitavaid kinke . </s> <s> Peab maha mitmed peod , kus demonstreerib oma uusi rõivaid . </s> </p>
<p> <s> Jaanuar on igati soodne aeg rahaga tegelemiseks : kas paigutada aktsiatesse või mängida börsil , teha suuremaid investeeringuid . </s> </p>
<p> <s> Lamba-aasta algusega veebruaris tulevad uued tuuled ja värsked uudised . </s> <s> Maailm muutub ja Amburgi tahab muutuda : teeb plaane , korraldab läbirääkimisi , reisib . </s> </p>
<p> <s> Kahjuks toob veebruari lõpp halbu uudiseid kodu või vanematega seoses , ka on oht tervise halvenemisele . </s> <s> Parem istuda kodus ja mõelda ! </s> </p>
<p> <s> Märts , mis on meile kõigile suur muutuste aeg , toob Amburile vajaduse muuta elukohta , see võib kuidagi olla seotud tema vanavanemate või muude sugulastega . </s> <s> Ta teeb seda kohe või see jääbki venima , kuid sellest mõttest ta enam lahti ei saa . </s> <s> Tegemist võib olla ka pärandusega : saab sugulaste korteri või peab laste pärast korterit vahetama . </s> </p>
<p> <s> Kui ta märtsi mööda laseb , siis jääb kõik venima ja koduvahetus kerkib uuesti üles alles suvel . </s> </p>
<p> <s> Märtsi lõpul ja aprillis on ta hästi loomingulises meeleolus , väga seltskondlik ja küllap ka armunud . </s> <s> Õnne on loteriimängudes , sõude ja muu meelelahutuse organiseerimisel . </s> <s> Raha tuleb ühest viktoriinitaolisest võistlusest . </s> </p>
<p> <s> Mais peab tööd tegema . </s> </p>
<p> <s> Juunis esineb arusaamatusi abikaasaga . </s> <s> Mõni Ambur loob aga liidu või partnersuhte rikka lesega . </s> </p>
<p> <s> Juulis ei lähe miski nii nagu tahaks , põhihäda - partner ei toeta tema plaane . </s> <s> Juuli lõpul või augustis tuleb reisida üksinda või oma soo esindajaga , laste olemasolu korral ka nen-dega . </s> </p>
<p> <s> Välismaal saab häid ettepanekuid , mis puudutavad tööalaseid võimalusi pikaks ajaks . </s> <s> See nõuab elukoha vahetamist - tuleb ära kolida kogu perega . </s> <s> Noorematele tähendab see elukutse omandamist kusagil kodust kaugel . </s> </p>
<p> <s> Sügis tuleb argisem , töisem , kuid materiaalselt kindlustatum . </s> <s> Novembris on oht minna ülemusega konflikti . </s> <s> Kuidas edasi talitada ? </s> <s> Küsi nõu oma õpetajalt . </s> </p>
<p> <s> 2003. aasta üks tähtsamaid ja meeldivamaid sündmusi on õpetaja , guru leidmine , kes on ilmselt teisest rahvusest . </s> </p>
<p> <s> Parimad kuud : jaanuar , veebruari I pool , aprill , juuni , juuli II pool , august , septembri II pool , oktoobri I pool . </s> <s> Halvimad kuud : veebruari II pool , märtsi I pool , mai , juuli I pool , septembri I pool , november . </s> </p>
<p> <s> <hi rend="rasvane"> KALJUKITS ( 22.12.-20.01. ) </hi> </s> </p>
<p> <s> Täitsa põnev aasta : uusi tutvusi , sõpru , palju suhtlemist , lühemaid sõite siia-sinna . </s> <s> Kaljukits on huvitatud nähtustest , asjadest , inimestest , mis on kuidagi ebatavalised . </s> <s> Tema mõte hakkab tegelema nende nähtuste ja asjadega , mida ta siiani on vältinud või välistanud . </s> <s> See on Uraani mõju Kalades , mis äratab teda mingile uurimistööle , millesse püüab kaasa haarata ka sugulasi . </s> </p>
<p> <s> Kuid võib juhtuda vastupidi : sugulased ajendavad teda osalema ühisprojektis . </s> <s> Igal juhul on see midagi huvitavat , ehkki selle praktiline väärtus või tulemuslikkus jääb ebamääraseks . </s> <s> See on idee , mille teostamine sõltub paljudest asjaoludest , aga põhiliselt vaba aja olemasolust . </s> <s> Seda kipubki väheseks jääma , sest kõiksugu sündmusi tuleb laviinina peale . </s> </p>
<p> <s> Sagedased on spontaansed väljasõidud , millega kaasnevad ootamatud tutvused . </s> <s> Nende juhuslike tutvustega tuleb olla ettevaatlik , eriti märtsis ja juulis , kuna need võivad tuua arusaamatusi või pahandusi . </s> <s> Tegemist võib olla juhuseotsijatega , kes tahavad sinu töövõimalusi ja tutvusi ära kasutada oma huvides . </s> <s> Naistele võib see tähendada skandaalset suhet , mistõttu nende reputatsioon võib kannatada . </s> </p>
<p> <s> Hästi on näidustatud suhte uuenemine mõne endise sõbraga , kes aasta teisel poolel välja ilmub . </s> </p>
<p> <s> Aasta esimesed kaks kuud on toimekad ja asjalikud . </s> <s> Hea on läbisaamine vanematega , kes jagavad sulle uueks aastaks praktilisi nõuandeid . </s> <s> Saad erilisi kingitusi nii alanud aasta kui ka sünnipäeva puhul . </s> </p>
<p> <s> Siiski jäävad põhimureks rahaküsimused , kuid tal on ka tööd , vähemalt võimalusi midagi teha , et juba veebruaris oma materiaalseid olusid veidigi parandada . </s> </p>
<p> <s> Veebruar on soodne nii raha paigutamiseks kui ka pangaoperatsioonideks . </s> <s> Kuu lõpul on oht haigestuda linnas levivast viirusest või lihtsalt külmetusest . </s> </p>
<p> <s> Kevade esimene kuu toob informatsiooniuputuse : palju igasugu ettepanekuid , ka lühemaid reise . </s> </p>
<p> <s> Märtsi keskel on raskusi orienteerumisega - mis siis ikkagi riigis toimub ? </s> <s> Kuu lõpul tulevad uudised sugulaste elus toimunud suurtest muudatustest ning aprillis pühendabki ta mingi aja lähedastele inimestele ja kodustele toimingutele . </s> </p>
<p> <s> Aprilli lõpp ja mai saavad olema loominguline kõrgperiood . </s> <s> Aeg on soodne ka romantilist laadi sidemete loomiseks . </s> </p>
<p> <s> Juunis-juulis tabavad Kaljukitse raskused suhetes vana partneriga , kes ei oska rõõmu tunda tema saavutustest ja veel vähem tulevikuplaanidest . </s> <s> Suvisele reisile sõidab ta kellegi teisega või koguni üksinda , ja ta ei kahetse . </s> <s> Tuleb ka üks teade kaugelt , millest kinni haarates võib hakata midagi hargnema . </s> </p>
<p> <s> Keegi tuleb välismaalt või sõidab Kaljukits ise ja see avabki talle uusi võimalusi , mis hoopis teise iseloomuga kui kevadel tehtu . </s> <s> Ta võtab suuna uuesti praktilisusele , konkreetsusele , kiirele majanduslikule kasule . </s> <s> Võib avaneda võimalus asuda tööle või õpingutele välismaale . </s> <s> Probleemiks võivad saada viisa või sissekirjutuse küsimused . </s> <s> Tuleb tegemist tüütu asjaajamisega riigi bürokraatias . </s> </p>
<p> <s> Augusti lõpul , kui Jupiter liigub Neitsisse , intellektuaalsesse maamärki , muutuvad täiesti võimalikuks asjalikud õpingud välismaal . </s> <s> Kaljukitsed , kes ise õppejõud , võivad saada töökoha välismaa ülikoolis või suursaadiku koha . </s> </p>
<p> <s> Noored alustavad edukaid õpinguid välisõppeasutustes või mõnes teises linnas omal maal . </s> <s> Probleeme on näha elamistingimustega , mis ei rahulda või on liiga kärarikkad , eriti kui tegemist ühiselamuga . </s> <s> Aga need on ajutist laadi probleemid . </s> </p>
<p> <s> Huvitavad , kui mitte öelda kummalised , on sügise lõpul nähtavad unenäod , mis on ennustusliku iseloomuga ja meeldejäävad . </s> <s> Talle näidatakse maailma tulevasi sündmusi . </s> </p>
<p> <s> Parimad kuud : jaanuar , veebruar , märtsi II pool , aprilli I pool , mai , juuni , juuli I pool , augusti I pool , september , november . </s> <s> Halvimad kuud : märtsi I pool , juuli II pool , novembri II pool , detsembri I pool . </s> </p>
<p> <s> <hi rend="rasvane"> VEEVALAJA ( 21.01.-19.02. ) </hi> </s> </p>
<p> <s> Aasta tuleb kasulik vaimses , õpetuslikus mõttes . </s> <s> See pakub olusid , võimalusi , inimesi , mis annavad kõvasti mõtlemisainet . </s> <s> Olgu noor või vana , aga oma õppetunni ta sellest saab . </s> </p>
<p> <s> Veevalajad on väljavalitud inimesed , mistõttu nende elu ei saagi olla tavaline . </s> </p>
<p> <s> Nii nagu Venemaagi , kus eluolu peab olema teiste omast erinev , sest sedagi maad , nn püha Venemaad , millest vähesed aru saavad , valitseb Veevalaja märk . </s> </p>
<p> <s> Kui Uraani inimene pöörab liiga palju tähelepanu maapealsete asjade korrashoidmisele , siis varsti tuleb aeg , kus see temalt kõik ära võetakse . </s> <s> Uraan tahab altruismi - kõik , mis teed , tee teistele . </s> <s> Kõige ohtlikum Veevalajale on teha midagi egoistlikel eesmärkidel . </s> </p>
<p> <s> Rikkaks saab ta siis , kui teeb tegusid teiste heaks . </s> <s> Siis kukub sealt kindlasti üht-teist temalegi . </s> </p>
<p> <s> Vaadates suurte planeetide liikumist ( kevade algul Uraan Kalades , suve algul Saturn Vähis , sügise algul Jupiter Neitsis ) Veevalaja märgi suhtes , tekib millegi erakordse ootus . </s> <s> See seostub kujundlikult valgusfoori kollase tulega - tähelepanu , oota ! </s> </p>
<p> <s> Sellel aspektil on tegemist päranduste , kinnisvaratehingute , kaasavara , surma ja ühisrahaga , samuti kohtuasjadega . </s> <s> Igatahes millegagi sellest loetelust tegemist tuleb , eriti aasta teisel poolel . </s> </p>
<p> <s> Uus aasta ise algab aga grandioossete plaanidega , ehkki jaanuar sunnib tegelema argielu praktiliste asjadega . </s> <s> Näiteks korteri remont või muidu mööbli ümberpaigutamine , on abiks vanematele , sugulastele , lastele - lähedaste ringis tunnebki ta ennast kõige paremini . </s> </p>
<p> <s> Kuid asju ümber tõstes mõtleb ta veel millelegi . </s> <s> Üks suur mõte valdab ta meeli , kuid jaanuaris tuleb veel oodata , sest terviski on kehv . </s> <s> Veebruaris annab juba üht-teist teoks teha . </s> <s> Siis on tal head algatusvõimet , ehkki teised ei pruugi sellest vaimustuda . </s> </p>
<p> <s> Tuleb vaidlusi ja ta peab oma plaane paremini tõestama . </s> <s> Kuid raha väljakäimisega olgu Veevalaja ettevaatlik - see võib kaduda tühja . </s> </p>
<p> <s> Kevade algul tuleb hakata raha lugema : kas saadud või ära anda tulevat raha . </s> <s> Ka on siin mingi osa sõpradel . </s> <s> Suvised rahaküsimused on enam seotud tööasjadega . </s> </p>
<p> <s> Tööl hakatakse rohkem korda ja distsipliini nõudma või tõstetakse ta teisele kohale , kus reeglid rangemad , kuid palk sama või väiksemgi . </s> </p>
<p> <s> Noortel on raha seotud vanematega , nad võivad vähendada taskuraha . </s> </p>
<p> <s> Täiskasvanud Veevalajatel on oma laste elu korraldamisega suvel palju tegemist , ka tuleb maha müüdud maja raha lastega jagada . </s> </p>
<p> <s> Suvi on ka see aeg , kus Veevalajad saavad rõõmu tunda suhetest vastassooga . </s> <s> Sobivam aeg abiellumiseks saabub augustis . </s> </p>
<p> <s> Sügis võib tuua ühe sõbra kaotuse , kas suhete lõpetamise või surma näol . </s> <s> Samuti on näha kohtuasju , mis seotud elukoha või kinnisvaraga . </s> </p>
<p> <s> Detsembri algul peaksid kõik tähtsad asjad olema lahendatud , sest hiljem ei saa enam midagi muuta . </s> </p>
<p> <s> Parimad kuud : veebruar , aprill , juuni , august , oktoobri I pool , novembri II pool . </s> <s> Halvimad kuud : jaanuar , märtsi I pool , mai I pool , septembri I pool , detsembri II pool . </s> </p>
<p> <s> <hi rend="rasvane"> KALAD ( 20.02.-20.03. ) </hi> </s> </p>
<p> <s> Tuleb erakordselt põnev ja seiklusrikas aasta . </s> <s> See juhtub märtsis , kui Uraan jõuab Kaladesse . </s> </p>
<p> <s> Olles ise vee-elementi kuuluv , on planeet Uraan õhuookeani valitseja , mis näitlikult tähendab tormist merd , suurte lainete möllu , mis viskab Kalasid õhku . </s> </p>
<p> <s> Isegi siis , kui ta midagi ei tee ega ette võta , saabuvad välised olud , mis taifuunina ta tema vaiksest veest välja viskavad . </s> <s> Kalade ees avaneb avar väli nagu taevas - mine , kuhu tahad , ja tee , mida tahad . </s> </p>
<p> <s> See on eelkõige hea teadlastele , loomingulistele inimestele , sest Uraanil on tegemist avastuste , üllatuste , leiutistega ja eelkõige on ta täheteaduse muusa . </s> </p>
<p> <s> Paljud Kalad hakkavad õppima astroloogiat , huvituma maagiast . </s> <s> Materialistlikuma ellusuhtumisega Kalad hakkavad tegelema tuuleenergia generaatoritega , kuid saab olema ka neid , kes muutuvad autsaideriks - saavad vabaks kõigest ja maapealsed sidemed neid enam ei seo . </s> </p>
<p> <s> See võib veel tähendada kloostrit või muid kinniseid asutusi . </s> <s> 2003. aastal võidakse Kalad välja visata ka kogudusest . </s> </p>
<p> <s> Palju tuleb maanteid , sõite , elamist-olemist siin ja seal , mistõttu talle hakkab näima , et elu ongi üks suur rändamine . </s> </p>
<p> <s> Aasta esimesed kaks kuud veel visklemist ei too . </s> <s> Jaanuar on väga hea kuu , eriti sõpradega koos ühiste ürituste läbiviimisel . </s> <s> On palju läbikäimist väga erinevate inimestega ja kõik tundub kuidagi laabuvat . </s> <s> Tihti saab osaleda uusaastapidudel , kus on võimalikud ka romantilised suhted . </s> </p>
<p> <s> Tutvused jaanuaris on väga tähtsad , sest neid läheb tal suve lõpul vaja . </s> <s> Uusaastapeod võimaldavad tal edukalt ajada ka tõsisemaid asju , teha poliitikat . </s> <s> Edukaks kujunevad reisid . </s> </p>
<p> <s> Selline soodne aeg algas juba läinud aasta novembris . </s> </p>
<p> <s> Veebruaris algav lamba-aasta nõuab Kaladelt korrektiivide tegemist eelnenud kuudel tehtud plaanidesse . </s> <s> Kõik ümberringi muutub , ja just sinnapoole , mida ta näha ei tahtnud . </s> <s> Kuid aktiivsust üles näidata pole mõistlik - kergesti tulevad konfliktid ja reisida on lausa ohtlik . </s> </p>
<p> <s> Veebruaris on suurem oht sattuda avariisse ja saada trauma , samuti võib tekkida konflikte elukaaslasega . </s> <s> Oota ära ! </s> </p>
<p> <s> Märts viskab Kalad niikuinii harjumuspärasest välja senitundmatule rajale , millel võib rännata seitse aastat . </s> </p>
<p> <s> Aprillis saab raha , mais sõidab veidi ringi ning juunis pühendub kodule ja perekonnale , juuli tõotab puhkust ja armastust . </s> </p>
<p> <s> Augustis peab tööasjad üle vaatama : kokkulepped on rasked tulema , kuid kuu lõpul saab asja ühele poole . </s> </p>
<p> <s> Sügisel jääb Kala rohkem partneritest sõltuvusse kas siis tööl või kooselus , kus on toimunud muutused . </s> <s> Kui on tõeline sobivus või armastus , siis on ju ka vedanud . </s> </p>
<p> <s> Parimad kuud : jaanuar , märtsi II pool , aprill , mai I pool , juuni II pool , juuli I pool , september , november , detsembri II pool . </s> <s> Halvimad kuud : veebruar , märtsi I pool , mai II pool , august , oktoobri II pool , detsembri I pool . </s> </p></div3>
          <div3 type="artikkel"><head> Suursaadik Toomas Tiivel : Eestlus ei kao Rootsist kuhugi </head>
<p> <s> <hi rend="kaldkiri"> 09.01.2003 <bibl> <author> Annika Poldre </author> </bibl> </hi> </s> </p>
<p> <s> <hi rend="rasvane"> Mis teid diplomaaditöös köidab ? </hi> </s> </p>
<p> <s> Küllap on teatud meelelaad , mis sobib . </s> <s> Ma ei tea arvata , mis on või võiks olla unelmate töökoht , ja pikki aastaid , aga huvitav on see töö küll . </s> </p>
<p> <s> Õnneks on mul olnud võimalus teha tööd , mis mind huvitab . </s> <s> See on olnud mu esimene kriteerium , olles teadlane ja hiljem tegev kirjastamisega . </s> <s> Mõnes mõttes oli sealt diplomaatiasse minek loogiline . </s> </p>
<p> <s> Oli väga palju inimesi nii tollasest Teaduste Akadeemiast kui ka ülikoolist , kellest said välisministeeriumi töötajad . </s> <s> See seltskond oli tol ajal hariduselt väga kirju , muusikutest kuni arstideni , sinna vahele bioloogid , keemikud , füüsikud , matemaatikud , juristid , majandusteadlased , ajaloolased , filoloogid . </s> </p>
<p> <s> <hi rend="rasvane"> Arvan , et oma staaži ja kogemuste juures oskate öelda , milliseid omadusi on vaja diplomaaditöös . </hi> </s> </p>
<p> <s> Ma saaksin öelda võibolla teistpidi , et kes on mulle jätnud väga professionaalse mulje ja kellest ma lugu pean või keda need , kellest ma lugu pean , on hinnanud . </s> </p>
<p> <s> Need omadused on ühelt poolt suur lugemus , kindlasti teise inimese ärakuulamise oskus , ka keelteoskus . </s> <s> Võime kiiresti ja täpselt ennast väljendada , sest tihti juhtub äkki midagi ja peab kiiresti reageerima . </s> </p>
<p> <s> Kindlasti ka suhtlemisoskus ja nn lauakombed , kuid selle tunnevad kolleegid küll kohe ära , kellel peale nn small talki ja tehisnaeratusega suhtlemise midagi muud ( s.o teadmisi ) pole . </s> <s> Diplomaadid on , nagu teisedki inimesed , parajalt õelad . </s> </p>
<p> <s> <hi rend="rasvane"> Kas niisuguses väikeses riigis nagu Eesti õigustab end diplomaatide kool ? </hi> </s> </p>
<p> <s> Mul on selle kooliga vähe kokkupuuteid olnud . </s> <s> Olen seal küll mõne loengu pidanud . </s> </p>
<p> <s> Mulle tundub , et sealt saab väga hea lisahariduse . </s> <s> Liigne ta kindlasti ei ole . </s> <s> Mu kolleegide hulgas on neid , kes on lõpetanud diplomaatide kooli ja on neid , kes pole . </s> <s> Väga raske on hinnata , et kas need , kes ei ole lõpetanud , oleks selle kooli haridusega veelgi paremad diplomaadid . </s> </p>
<p> <s> Kindlasti annab igasugune õppimine midagi . </s> <s> See on üks mandumise tunnus , kui sa enam ei õpi . </s> </p>
<p> <s> <hi rend="rasvane"> Ette kujutades Rootsi saatkonna elu , võib arvata , et see on rahulik . </hi> </s> <hi rend="rasvane"> <s> Ilmselt ei kiputa siin varjupaika paluma . </s> <s> Aga kui mõelda , mida kõike eestlased Rootsis teevad : tulevad illegaalselt tööle , veavad salakaupa , käivad vargil , tegelevad prostitutsiooni ja kupeldamisega , siis kui palju sellest kõigest saatkonnani jõuab ? </s> </hi> </p>
<p> <s> Osalt jõuab . </s> <s> Kuid see on rohkem Rootsi politsei asi . </s> <s> Seda me loeme tihti ajakirjadest ja ajalehtedest , mida meie kaasmaalased siin korda saadavad . </s> <s> Eks see seltskond , kes siia Eestist satub , on üsna kirju . </s> <s> Võibolla tavapärasest rohkem on seiklejaid , võibolla torkavad nad lihtsalt rohkem silma . </s> </p>
<p> <s> Saatkonnani jõuab see juhul , kui inimene abi vajab . </s> <s> Kui ta ei taha saatkonnaga kohtuda , siis Rootsi politsei ei teata meile , seda juhtub lihtsamatel kinnipidamisel , näiteks varguse puhul . </s> </p>
<p> <s> Meil on konsulaartööl kaks inimest ja tööd neil jätkub . </s> <s> Rohkem on kõikvõimalikke dokumentide vormistamisi , aga on ka eestlastega tegemist . </s> <s> On neid õnnetuid kaasmaalasi , kes on dokumentidest või rahast ilma jäänud või kes on vanglas ja tahab näiteks kurta oma rasket saatust . </s> </p>
<p> <s> <hi rend="rasvane"> ui Rootsi otsustab Eesti vange tagasi saata , kas nad siis peavad saatkonnaga nõu ? </hi> </s> </p>
<p> <s> See on riikidevaheline kokkulepe . </s> <s> Aga see on ka Rootsi ajakirjandusest läbi käinud , et eestimaalased tahavad siin vangis istuda ega ole sugugi rõõmsad selle üle , et neid tagasi saadetakse . </s> </p>
<p> <s> Ma pole üheski Rootsi vanglas käinud , aga kujutan ette , et see annab ühe keskmise Eesti motelli mõõdu välja , arvestades selle riigi arengutaset ja tavasid . </s> </p>
<p> <s> See on ilmselt ka üleüldine ajakirjanduse probleem , et negatiivne või skandaalne uudis müüb . </s> <s> Eriti kollasem ajakirjandus otsib , et eestlased on teinud seda või toda , et Eestis röövitakse , varastatakse , põletatakse . </s> </p>
<p> <s> Kaugeltki ei saa öelda , et seda ei ole , aga rootslasele , kes Eestit eriti ei tea ja kellel puudub kogemus , jääb mulje , et seal on midagi väga jubedat . </s> </p>
<p> <s> Oleme püüdnud propageerida , et sõitke Eestisse ja vaadake ise kohapeal . </s> <s> Üldjuhul arvamus muutub . </s> <s> Siis nähakse , et seal on inimesed , kes söövad noa ja kahvliga , oskavad lugeda ; et see pole metsik maa , kus ei kehti seadused . </s> </p>
<p> <s> <hi rend="rasvane"> Eestis on elu rööbastele läinud , midagi erutavat ei juhtu . </hi> </s> <hi rend="rasvane"> <s> Kas siinse uudistekünnise ületab vaid midagi äärmuslikku , nagu metanoolimürgitus ? </s> </hi> </p>
<p> <s> Ei pruugi nii olla . </s> <s> Oleme saatkonnas püüdnud leida Baltikumist huvitatud ajakirjanikke , kes on mitmeid kordi Eestis käinud . </s> <s> Nendega suheldes , neid kuhugi kutsudes võib saavutada seda , et nad tõepoolest kirjutavad sisukalt . </s> </p>
<p> <s> Näiteks tippajakirjanik Staffan Skott , kes suvel kirjutas terve seeria Eestist Dagens Nyheteris . </s> <s> Ta kirjutas väga positiivselt , tutvustades Haapsalu , Võsu , Tartu Ülikooli jm. </s> </p>
<p> <s> <hi rend="rasvane"> Kas rootslastele tuleb sageli selgitada Eesti elu ja probleeme ? </hi> </s> </p>
<p> <s> Me suhtleme kõigiga , olgu need siis kõrgkooliinimesed ja loomeinimesed , riigiametnikud , koolilapsed või ärimehed . </s> <s> Üldiselt võib öelda , et rootslaste informeeritus on hea . </s> </p>
<p> <s> Ega Stockholmi tänavapiltki Eesti tänavapildist oluliselt erine . </s> <s> Erinevus on selles , et Rootsis on ka vanemad inimesed rõõmsad . </s> </p>
<p> <s> Kas Tallinnas läheb vanem inimene kuhugi restorani , baari või kohvikusse ? </s> <s> Tal ei ole isegi sellist kohta , kuhu minna . </s> <s> Siin on . </s> <s> Õhtul võid siin näha 60-70aastasi istumas ja kohvi , veini või õlle juures juttu ajamas . </s> </p>
<p> <s> Teisalt on Tallinna lõbustuskohad jällegi palju huvitavamad kui Rootsis . </s> </p>
<p> <s> <hi rend="rasvane"> Olete Eesti viskiklubi president . </hi> </s> <hi rend="rasvane"> <s> Kas siin ka on viskiklubi ? </s> </hi> </p>
<p> <s> Neid on kümneid . </s> <s> Viski on siin väga populaarne jook . </s> <s> Rootsis on viski kohta ilmunud väga palju raamatuid . </s> <s> Stockholmi alkoholimuuseum on tohutult huvitav . </s> <s> Seal tutvustati suvi läbi viskisid , seal toimub igasuguseid üritusi ja loenguid . </s> <s> See muuseum on hariv asutus . </s> </p>
<p> <s> <hi rend="rasvane"> Milline on praegu rootslaste hoiak Euroopa Liidu suhtes ? </hi> </s> </p>
<p> <s> Nad on väga laienemise poolt . </s> <s> Aga Euroopa Liidu suhtes on skeptilist meelt üsna palju . </s> <s> Põhja pool võibolla rohkem kui lõunas . </s> </p>
<p> <s> <hi rend="rasvane"> Mis on selle põhjus ? </hi> </s> </p>
<p> <s> Nad on jõukad ja neile tundub , et mis neil Euroopa Liidult ikka saada on . </s> <s> Kas või eurorahaga ühinemine on siin eelkõige majandusküsimus . </s> <s> Otsustatud on , et selle kohta tuleb rahvahääletus järgmisel aastal . </s> <s> Ehkki konstitutsiooni järgi seda vaja ei ole . </s> </p>
<p> <s> <hi rend="rasvane"> Paljud liikmesmaad on rõhutanud , et saab kaasa rääkida ELi asjades . </hi> </s> </p>
<p> <s> Ka siin on kaks külge . </s> <s> Mis on inimesele oluline : kas elada jõukalt omal maal või elada avatud maailmas ja osaleda seal . </s> </p>
<p> <s> <hi rend="rasvane"> Rootslasele vist meeldib olla avatud ? </hi> </s> </p>
<p> <s> Jah , kuigi Rootsi oli pikka aega Euroopast natuke eraldi . </s> <s> Karussell keerles rohkem kuskil Brüsseli-Pariisi-Bonni kandis . </s> </p>
<p> <s> Praegu on avatus suurem . </s> <s> See rootslastele meeldib . </s> <s> Aga ega keegi ei taha loobuda oma harjumustest . </s> </p>
<p> <s> <hi rend="rasvane"> Aga mis ei meeldi ? </hi> </s> </p>
<p> <s> Igasugused majanduskõikumised mõjutavad nüüd Rootsit palju rohkem . </s> <s> Võõrtööjõudu on siin olnud varemgi , praegu on seda rohkem , aga see on paratamatus . </s> <s> See on ka üks asi , mis paljudele ei meeldi . </s> <s> Kuid iga töö vajab tegemist ja tegijaid , rootslane võibolla ei tahagi igat tööd teha . </s> </p>
<p> <s> <hi rend="rasvane"> Kui palju teil siinsete auväärses eas väliseestlastega kokkupuutumist on ? </hi> </s> </p>
<p> <s> Paljud neist elavad mälestustes . </s> <s> Mul on vedanud , et ma mõnda elavat legendi olen näinud . </s> <s> Näiteks Heinrich Marki , Lia von Sydowit või Käbi Lareteid , Konrad Veemi abikaasat . </s> </p>
<p> <s> Eestis olles ma teadsin nende inimeste olemasolust , kuid tulles siia , sain aimu , mida need inimesed siin tegid ning tundus uskumatu , mis siin toimus ja mida oli tehtud kõigi nende aastate jooksul . </s> <s> Ma pean silmas organisatsioone ja kultuurielu , eestluse säilitamist . </s> <s> Eesti Majas käimata või neisse asjadesse süvenemata ei saa õiget muljet . </s> </p>
<p> <s> Sel ajal , kui meie ei tohtinud rääkidagi 24. veebruarist , toimus siin igal aastal suur pidustus . </s> <s> See toimus muidugi igal pool vabas maailmas , aga siin vast kõige silmatorkavamalt . </s> </p>
<p> <s> Maailmas pole vist ühtki teist niisugust suurt ühiskondlikku hoonet nagu Stockholmi kontserdimaja , kus on 50 korda ehk 50 aastat peetud Eesti vabariigi aastapäeva . </s> </p>
<p> <s> Rääkisime Rootsi Eestlaste Liidu praeguse juhi Peeter Luksepaga , et seda kohta peaks kuidagimoodi tähistama . </s> </p>
<p> <s> <hi rend="rasvane"> Ka ESTO päevad 1980. aastal oli erakordsed seetõttu , et Stockholm oli sinimustvalgetes lippudes . </hi> </s> </p>
<p> <s> Jah , sinimustvalged niisama polnud lubatud , aga ESTO embleemiga olid nad lubatud , sest siis nad polnud rahvuslipud . </s> <s> Kuningalossi ümbrus ja südalinna tänavad olid lippe täis . </s> </p>
<p> <s> Siin sain ma tuttavaks Kalle Onnoga , kes nende lippude ülespanemise organiseeris . </s> </p>
<p> <s> Patriotism on meil küll leierdatud sõna , aga sellest oli kantud kogu tegevus . </s> <s> Keegi ei saanud selle eest makstud ega kasu . </s> </p>
<p> <s> <hi rend="rasvane"> Samamoodi olid patriotismist kantud Balti riikide vabadust toetavad Norrmalmstorgeti kõnekoosolekud esmaspäeviti . </hi> </s> </p>
<p> <s> Jah , selle taga olid kaks eestlast , Peeter Luksep ja Andres Küng ja kaks rootslast - Gunnar Hökmark ja Hakan Holmberg . </s> <s> See oli võimas ettevõtmine pidada suure riigi pealinna ühel keskväljakul koosolekuid , kus esinesid Rootsi tipp-poliitikud . </s> <s> Inimesed , kes on kokku puutunud ürituste korraldamisega , saavad aru , kui keeruline on niisuguseid asju teha , eriti kui see pole päriselt lubatud ega päriselt keelatud ja kõik maksab . </s> </p>
<p> <s> Mul on siinsetest eestlastest väga hea mulje , sest nad teevad oma tööd südamega . </s> </p>
<p> <s> <hi rend="rasvane"> Kuidas jätkub siin eestlus teie arvates ? </hi> </s> </p>
<p> <s> Eks ta teiseneb kindlasti , aga ma arvan , et ta ei kao . </s> <s> Ja kuhu see Eesti Majagi kaob . </s> </p>
<p> <s> Ma olen kõikides asjades küll pigem skeptik , aga optimistlik skeptik . </s> <s> Ju eestlane ikka jääb . </s> <s> Ei kao ta kuskile seni , kuni on huvi keelt ja meelt säilitada ning on huvi sellise maa vastu . </s> </p></div3>
          <div3 type="artikkel"><head> Öine võõras </head>
<p> <s> <hi rend="kaldkiri"> 09.01.2003 </hi> </s> </p>
<p> <s> Jõudsin hilisööl Paide linnakoolist kodukülla ja astusin teel läbi majandi rehetarest , kus onu pidi neil aegadel vilja kuivatama . </s> <s> Ma ei tea isegi , miks ma väsimusest hoolimata selle kõrvalepõike tegin . </s> <s> Küllap austusest rehepapist onu vastu . </s> <s> Kolde ees konutas üks mees , aga see polnud minu onu . </s> </p>
<p> <s> “ Kes sa oled ? ” küsisin võõralt . </s> </p>
<p> <s> “ Mis sa ise arvad ? ” kosteti leegimiilus küsimusele küsimusega . </s> </p>
<p> <s> “ Ei oska arvata . ” </s> </p>
<p> <s> “ Ära siis arva midagi , ” vastas ta hooletult ning roobitses viljakuivati suures ahjus tuld . </s> <s> Tal oli see töö sama hästi kui käes nagu mu onul . </s> <s> See tule roobitsemise kunst . </s> <s> Küllap siis uus brigadir , neid vahetati toona sagedamini kui sepal hobuse kabjaraudu . </s> </p>
<p> <s> Ta pillas järsku süllapikkuse roobi tujutult käest , nagu oleks lugenud mu iroonilisi mõtteid . </s> </p>
<p> <s> Märkisin : “ Küsimusele pole viisakas küsimusega vastata . ” </s> </p>
<p> <s> “ Kuidas ? ” vingatas ta . </s> <s> “ Ah jaa - vabandust . ” </s> </p>
<p> <s> <hi rend="rasvane"> Sokuhaisuline Clint Eastwood </hi> </s> </p>
<p> <s> Kolhoosi rehetare oli ehitatud ümber mõisaaegsest magasiaidast , millel paksud raudkivimüürid , täis kuivava vilja , halutule ja veel millegi lõhna . </s> <s> Õigemini lehka , mida varem polnud siin tundnud . </s> <s> Nagu oleks siin hiirte asemel kitsekari ringi jooksnud , sarvedega sokk ees . </s> </p>
<p> <s> Siis läksime miskipärast kahekesi mööda kitsast nagisevat puutreppi üles sinna , kuis kuivasid viljatonnid - soojale kummile . </s> <s> Sedapuhku oli seal suvinisu Enkli ja ema kodutalu põldudelt . </s> </p>
<p> <s> Jäin trepiotsal viisakalt seisma : mina , seitsmendasse klassi läinud poiss , tema - pikk , kõhn ja pisut viitas , nagu too Clint Eastwood , kellest ma toona midagi ei teadnud ega võinudki teada . </s> <s> Meie kinodes tema filmid ei jooksnud . </s> </p>
<p> <s> Muidu korralik vend , see uus brigadir , ainult küüslaugust vängem ning võõristama võttev sokuhais käis üle pea . </s> </p>
<p> <s> Mõtlesin , imelik , et noorepoolsel sarnakal mehel , kes üleni mattunud karvavilla , on kusepidamisega raskusi . </s> <s> Küllap on leidnud juba tee Bennu-Rutsi tulivee juurde . </s> <s> Siis ta ju siinmail kaua ei püsi . </s> </p>
<p> <s> “ Mine sa ees , ” kohmas ta . </s> </p>
<p> <s> “ Sina ikka enne , ” olin viisakas koolipoiss . </s> </p>
<p> <s> “ Mine ! ” kamandas ta kurjalt . </s> </p>
<p> <s> Uskumatu küll , et täiskasvanud vahel harva lapsi viisakalt ette lubavad . </s> <s> Aga miks siis seejuures veel kurja häält teha ? </s> <s> Hakkasin üles kobima ja kuulsin , kuidas ta raskelt kompides mu kannul tuli . </s> </p>
<p> <s> Oleksin ma hobuse trepist käima õpetanud , oleks too kindlasti kergema astumisega olnud . </s> <s> Aga mehed olid tulnud sõjast ja vangilaagrist ja metsast ja teab kust , neid lapiti niidi , nõela , roostevaba poldi või puuproteesiga , ja naerda polnud seal midagi . </s> </p>
<p> <s> Jumala abiga , nagu ütles vanaema , oli meie küla meestel siiski suhteliselt vedanud . </s> <s> Nõndapea , kui seda mõtlesin , komistas võõras mu taga ja pidi trepist alla kukkuma ning kaela murdma . </s> </p>
<p> <s> “ Ära seda tee , ” sisistas ta veelgi vihasemalt . </s> </p>
<p> <s> “ Mida ? ” küsisin süütult . </s> <s> Oma arust polnud ma midagi paha teinud . </s> </p>
<p> <s> “ Ära mõtle . ” </s> </p>
<p> <s> Ära mõtle kogu aeg maast ja ilmast , manitseb ema . </s> <s> Ära mõtle kõigest , hoiatab ettenägelik onu . </s> </p>
<p> <s> Ära sa , sindrinahk , iga jama ka endale pähe lase , ütleb vanem vend . </s> </p>
<p> <s> <hi rend="rasvane"> Haldjakäed ja mõtlemiskeeld </hi> </s> </p>
<p> <s> Ärge te muud mõelge , kui ainult kästakse , muretseb klassijuhataja omakorda . </s> <s> Ta on noor , me oleme ta esimesed väänkaelad ja tal on varrukatel ilusad pitsid , toledo pilutis . </s> </p>
<p> <s> Ma polnud veel Garcia Lorca luulet lugenud , aga need teevad ta käed haldjakäteks . </s> <s> Need toledo pilutised . </s> <s> Varsti saab ta kahekümne kahe aastaseks . </s> </p>
<p> <s> Tema vanatüdrukust õde Mirjam on minu koolis lauluõpetaja ja mängib meie klaveril Dunajevskit . </s> <s> Neid “ Öid Moskva lähistel ... ” . </s> </p>
<p> <s> Aga mul on Virumaa rehepapi öö , taevas on tähesadu ja ma mõtlen : “ Või nii on siis sinuga lood ? </s> <s> Ole nagu silmaklappidega voorimehehobune ? ” </s> </p>
<p> <s> Niisiis kõmpisime võõraga üles vilja peale , elektripirn kiilus vaevu , minul olid jalad aupaklikult paljaks võetud , kui viljale läksin , tema oli pahkluudeni vilja sisse vajunud . </s> <s> Ehkki ei paistnud just raskekaalu mees olevat . </s> </p>
<p> <s> Ta seisis seal nagu mu treener maadlusmati serval . </s> <s> Ja miskipärast tuli mulle seepeale taas meelde , et see pole ainult kolhoosi vili , mida punavooris ära riigile viiakse ; see on ikkagi sinu ja minu ja tema kodutalu vili ... </s> </p>
<p> <s> “ Ära mõtle , ” hoiatab öine võõras taas hapukurgi naeratusega . </s> </p>
<p> <s> “ Ega ma suurt mõtlegi , ” kohman vastutahtsi . </s> <s> Kohe näha , et läbi ja lõhki uue korra mees , silmaklappide poolt . </s> </p>
<p> <s> “ Siis on kuradima hästi , vennas , ” irvitab ta julgust kogudes ja küsib : “ Kas sa riigihümni oskad tagurpidi laulda ? </s> <s> Tee proovi . </s> <s> Pulli saab , mis ? ” </s> </p>
<p> <s> “ Ära ärgita . ” </s> <s> On viimane aeg kõrvu ja muid meeli teritada : mind sa ei püüa . </s> <s> Või nagu koolis pähe õpitud luuletus ütleb : sest mine isahane tea . </s> </p>
<p> <s> “ Aga issameiet ? </s> <s> Kas sa issameiet oskad tagurpidi lugeda , ah ? </s> <s> Annan sulle kümme rubla . </s> <s> Lase aga käia , kohe ! ” irvitab tema . </s> </p>
<p> <s> Siis näen teda läbi nagu tema mind - ta ongi see sortside peremees , see peapugal , kes meid kõikjal ja kõiges kamandab ja tulehargiga torgib : ära ütle ! ära mõtle ! ära hinga ! </s> </p>
<p> <s> Lõpuks nürib ja vägistab ta oma sokuhaisus ka mu noore ilusa klassijuhataja , kel varrukatel toledo pilutis , nõnda et ta käed sarnanevad haldja omadega ... </s> </p>
<p> <s> “ Ma ei saa sinna midagi parata , vennas , et ütlen ja mõtlen , mida ise tahan . </s> <s> Ausõna , jumal on mu niiviisi loonud , küsi või vanaema käest , ” kostan trotslikult nagu ulakas poiss , kes selle justkui altkäemaksu iseendast välja pressib . </s> </p>
<p> <s> “ Ära-sa-seda-küll-ütle ... ” ahastab ta ja vajub otse mu silme all põlvini vilja sisse . </s> <s> Võõras sokuhais lahvatab rehetares , nagu oleks elektrikilp kärssama läinud . </s> </p>
<p> <s> Aga mina olen üle hirmu noatera saanud . </s> </p>
<p> <s> “ Ja ütlen sulle rohkemgi : seda va riigihümni , nii ühte kui teist , võin küll tagurpidi laulda , palju kulub , aga issameiet lugeda mitte . </s> <s> Tegelikult ootasid sa ju seda minult , eks ole ? </s> </p>
<p> <s> Ma võin päris võllaroog olla , aga viljakuivati on meie jaoks püha paik . </s> <s> See on jumalavilja kirik . </s> <s> Ja pea meeles , et trepp on siin järsk nagu taevatrepp , kust sina , sarviline , enam iial üles ei saa ning oma kaelaluu murrad ... ” </s> </p>
<p> <s> Mul polnud vaja isegi viljakühvlit haarata , iga mu sõna toimis nagu raske auruhaamer , mis rammib maasse betoonvaiu . </s> </p>
<p> <s> Juba oli ta niueteni viljas , mina aga lisasin nii hirmukrambis kui võidurõõmus vanaema kristlikust leksikonist auru juurde , kuni tal peanuppu ega sarveotsigi ei paistnud . </s> </p>
<p> <s> Siis mähkusin ise imekaunisse roosasse toledo pilutisse ning mind niideti otsekui välgunoolest soojale viljale . </s> <s> Langesin minestunult oma sünnitalu vilja sisse ... </s> </p>
<p> <s> <hi rend="rasvane"> Lapsepõlve süütud aastad </hi> </s> </p>
<p> <s> Kusagil saja aasta pärast raputas onu mu sealt üles nagu Okasroosikese . </s> </p>
<p> <s> Olin ikka veel tarelämbel suviviljal , ent miskipärast täiesti alasti kistud . </s> <s> Isegi nööpe oli eest ära . </s> </p>
<p> <s> Ma ei julgenud end kummuliasendist ringi keerata , oma sügavaimaks nördimuseks tundsin märga - olin vist alla teinud ja vilja ära teotanud . </s> </p>
<p> <s> Onu paistis juba sedagi teadvat , sest ta ütles : “ See pole paha , mida sa mõtled ja häbened . </s> <s> Kui sedamoodi alla teed , hakkab sul varsti habe kasvama . </s> <s> Saab veel sinu pulmas tantsida . ” </s> </p>
<p> <s> Onu oli sel hetkel hullem kui too teine , too öine võõras , kes kuhugi kadus , aga iial ei hävi , kes on sind alati luuramas . </s> <s> Siis sellise patuteo oli ta minust siiski välja pigistanud . </s> <s> Karistuseks tema pidamatuse mõtte eest . </s> </p>
<p> <s> Onu avas ülemise tareluugi öösse , et ma karges õhus toibuksin . </s> <s> Tähed sirasid kirkalt rehetare kohal . </s> <s> Jumala loodud maailmas oli kõik endistviisi paigas . </s> <s> Kuu oli kusagil puie taga , vaid näputäis tubakavalgust neile , kes seda öös armastavad . </s> </p>
<p> <s> “ Kes see siin on ? ” küsisin siiski . </s> </p>
<p> <s> “ Keda sa mõtled ? ” imestas onu minust süütumalt . </s> <s> “ Mina pole hingelistki kohanud . </s> <s> Läksin korraks koju , lammas oli tallevaevas . </s> <s> Mine vaata , neid sai kokku kolm . ” </s> </p>
<p> <s> “ Pead laskma elektrikilpi kontrollida , ” tegin end asiseks . </s> <s> “ Väävlihaisu on tunda . ” </s> </p>
<p> <s> Ära nüüd jälle mõtle , mõtlesin üht mõtlemist . </s> <s> Ja ometi mõtlesin : ta ei olnud sõjavang , poolakas , ingerlane , mustlane , metsavend , julgeoleku nuhk , brigadir ega keegi teine lihast ja luust . </s> </p>
<p> <s> Aga ta tuli kindla peale , tal omad inimtellimused . </s> <s> Tänaseks ööks tellis ta minu . </s> <s> Kallutas mu keskööl siit rehetarest läbi astuma , sundis issameiet tagurpidi lugema , ent tegi ühe väikese näpuvea . </s> </p>
<p> <s> Ja ta vajus ära sinna , kust kunagi jälle tagasi tükitakse . </s> <s> Siis , poiss , kui sa enam nii süütu ei ole . </s> <s> Kui sind ei kaitse enam lapsepõlve tsölibaat . </s> </p>
<p> <s> <hi rend="rasvane"> Kalju Saaber </hi> </s> </p></div3>
          <div3 type="artikkel"><head> Rehabilitatsioonitoetus ootab abivajajaid </head>
<p> <s> <hi rend="kaldkiri"> 09.01.2003 <bibl> <author> Sirje Pärismaa </author> </bibl> </hi> </s> </p>
<p> <s> <hi rend="rasvane"> Puuetega inimeste rehabilitatsioonitoetuse 4 miljonist kroonist kasutati mullu vaid 882 000 krooni </hi> </s> </p>
<p> <s> Tartu puuetega inimeste koja tegevdirektori Senta Michelsoni sõnul jäi hulk raha kasutamata , sest kõik abivajajad pole sellisest toetuseliigist teadlikud . </s> <s> Ka ei tee omavalitsuste sotsiaaltöötajad alati piisavalt selgitustööd . </s> </p>
<p> <s> Rehabilitatsioonitoetust ( 800 kr aastas ) on alates 2001. aastast õigus taotleda keskmise , raske ja sügava puudega inimestel . </s> <s> “ Mõnigi ütleb , et see on nii väike summa , mille eest midagi ei saa . </s> <s> Kui rehabilitatsiooniasutus asub kaugel , kulub hulk raha transpordile , ” ütles Michelson . </s> <s> “ Soovitame siiski toetuse ära kasutada . </s> <s> Võimalik on ka üheskoos teenuseid võtta . ” </s> </p>
<p> <s> Tartu puuetega inimeste koda ongi korraldanud grupiviisilist koolitust , nõustamist , ravivõimlemist . </s> </p>
<p> <s> Näiteks kurtide laste emade grupp soovis saada lisateadmisi lastekasvatusest , taheti ka puht praktilist õpet , kuidas invaliidsuspensioniga toime tulla . </s> </p>
<p> <s> 1978. aastal pimedaks jäänud Eva Kirillova sai mullu psühholoogia- ja suhtlemisalast nõustamist . </s> </p>
<p> <s> “ Kuigi olen pidanud õppima ilma rehabilitatsiooniasutuseta toime tulema , leian , et toetus ja koolitus kulub ikkagi ära . </s> <s> Eriti neile , kes äsja on haigestunud , “ rääkis Kirillova . </s> </p>
<p> <s> Krista Männa sotsiaalministeeriumi avalike suhete büroost ütles , et pole veel täpselt teada , kui palju riik tänavu raha rehabilitatsioonitoetusteks eraldab . </s> <s> Kokku on ühekordseteks toetusteks ( rehabilitatsiooni- , täienduskoolitus- ja õppetoetus ) ette nähtud 3,5 mln kr. </s> </p>
<p> <s> Männa sõnul on rehabilitatsiooniteenust ka seepärast vähe kasutatud , et eri paikades pole piisavalt vastavaid asutusi ega ka kõigile puudeliikidele teenuseid . </s> </p>
<p> <s> Sotsiaalministeerium tahab tänavu rohkem rahastada rehabilitatsiooniteenuseid ja rehabilitatsiooniplaanide koostamist . </s> <s> Liikumispuudega inimeste juurde hakkavad rehabilitatsioonimeeskonnad tegema väljasõite . </s> </p></div3>
          <div3 type="artikkel"><head> Südamerohi kallines </head>
<p> <s> <hi rend="kaldkiri"> 09.01.2003 <bibl> <author> Annika Poldre </author> </bibl> </hi> </s> </p>
<p> <s> <hi rend="rasvane"> Alanud aastast tõusid soodusravimite hinnad , sest haigekassa kehtestas ravimitele piirhinnad , millest üle ulatuva hinnaosa peab haige kinni maksma </hi> </s> </p>
<p> <s> Hinnatõus puudutab kõige enam südame- ja vererõhuhaigeid , sest nende ravimid muutusid tunduvalt kalli-maks . </s> <s> Näiteks vererõhuravim Adalat Orose maksis 90% soodustusega 41.95 , nüüd 210.60 krooni . </s> <s> Teise tuntud vererõhuravimi Norvasc eest tuli haigel varem tasuda vaid 66 , sellest aastast 157 krooni . </s> <s> Kokku tõstis uus kord neljandiku soodusravimite hindu . </s> </p>
<p> <s> Suurt jahmatust pole uuendused veel toonud . </s> <s> “ Igapäevased ravimitarbijad ostsid juba ette , teades hinnamuutust , ” sõnas Pärnu Linnaapteegi proviisor Ene Ruutmets pühapäevaselt vaikses apteegis . </s> <s> Pealegi kehtivad kuni jaanuari lõpuni veel vanad , detsembris välja kirjutatud retseptid . </s> </p>
<p> <s> “ Mina ostsin vana aasta sees tuhande krooni eest endale Norvasci varuks , ” ütles kõrgvererõhktõbe põdev Madis Tihvan , kes seda ravimit iga päev tarvitab . </s> </p>
<p> <s> <hi rend="rasvane"> Üks haigus - mitu ravimit ja mitu hinda </hi> </s> </p>
<p> <s> Apteekidel on sotsiaalministeeriumi paarikümneleheküljeline nimekiri ravimitest , mis reastatud toimeainete järgi . </s> <s> Samal ravimil võib olla mitu hinda sõltuvalt firmast , kes seda toodab . </s> </p>
<p> <s> Uuest aastast kehtivad ka uued retseptid . </s> <s> Arsti otsustada on , kas kirjutada retseptile , et ravimit võib asendada mõne teise samasuguse toimeainega ravimiga või mitte . </s> <s> Kui arst on kirjutanud , et asendada , saab inimene ise valida sama toimeainega mitme ravimi seast . </s> </p>
<p> <s> “ Tavaliselt võtab inimene ikka seda , mida ta on harjunud võtma , ” ütles Pärnu Linnaapteegi farmatseut Ülle Näär . </s> <s> “ Kui arst on lubanud asendada , siis me pakume inimesele ja ta saab valida ravimit , mis on tema rahakotile soodsam . </s> <s> Kui ta on sama ravimit varem saanud , siis usutavasti jääb ta selle juurde . ” </s> </p>
<p> <s> “ Apteeker ravimeid ei muuda . </s> <s> Seda , mida arst on määranud , peab inimene saama , ” lisas Ene Ruutmets . </s> </p>
<p> <s> Uus kord toob apteekritele tööd juurde , sest inimesega tuleb vestelda , talle selgeks teha , milliseid sama toimeainega ravimeid on saada ja millised on nende hinnad . </s> </p>
<p> <s> “ Teenindamise aeg pikeneb , ” lausus Ülle Näär . </s> </p>
<p> <s> <hi rend="rasvane"> Sobivad ja sobimatud ravimid </hi> </s> </p>
<p> <s> “ Kui ma olen haigele määranud üht ravimit ja tean , et see talle hästi mõjub , siis kirjutan tema retseptile selle ravimi ja toimeaine , ” sõnas perearst Sille Rebane . </s> <s> “ Kui ta on vererõhuhaige ja ma tean , et Norvasc mõjub talle hästi , siis tahan seda talle kirjutada . </s> <s> Siiani ma haigega hinnast ei rääkinud , teadsin , et hind on taskukohane . </s> <s> Aga nüüd on see kallis . </s> <s> Sel ravimil on ka analoog , aga ma pole kindel , kas patsient seda talub ja kas sellega püsib ta vererõhk normis . ” </s> </p>
<p> <s> Samas pole kõrgvererõhktõbi ravitav . </s> <s> Tervis püsib normis vaid sobiva rohu abil , sobimatust ravimist võivad tekkida tüsistused - insult , infarkt vm. </s> </p>
<p> <s> Kui arst vahetab rohtu ja kirjutab nüüd odavama , siis on oht , et uus ravim ei pruugi sobida . </s> <s> “ Alles aasta pärast oskan ma öelda , milline on ravi tulemus uue ravimiga , ” ütles Rebane , kelle patsientide seas on ka vererõhuhaigeid töötuid . </s> <s> “ Sajast patsiendist viis jaksab osta kallist rohtu , ” sõnas ta . </s> </p>
<p> <s> Ka patsiendi soovil apteegis valitud tõenäoliselt odavaim asendusrohi ei pruugi soovitud tulemust anda . </s> <s> “ Sellega nullitakse võibolla mu terve aasta töö ja võetakse töörõõm , ” ütles perearst . </s> </p>
<p> <s> Veelgi kurvem on aga see , kui inimene lõpetab ravimi võtmise , sest selle ostmiseks pole enam raha . </s> <s> “ Loodan väga , et tootjad lasevad ravimite hindu alla , ” ütles Rebane , mööndes , et ravimite hinnad on läinud kõrgeks ja midagi oli vaja ette võtta . </s> <s> “ Kui ainult tõsised haiged selle aja üle elaksid , kuni hinnad langevad , ” soovib ta . </s> </p>
<p> <s> Ravimitootjate Liidu president Rauno Pukonen on lubanud , et ravimitootjad alandavad hindu , kuid osa ravimeid võib müügilt hoopis kaduda . </s> </p></div3>
          <div3 type="artikkel"><head> Väiketootjaid nöögitakse topelt </head>
<p> <s> <hi rend="kaldkiri"> 09.01.2003 <bibl> <author> Viio Aitsam </author> </bibl> </hi> </s> </p>
<p> <s> <hi rend="rasvane"> Konkurendid võtavad Rapla Dairy piimatootjaid üle valikuliselt </hi> </s> </p>
<p> <s> Lõviosa seni Dairys töödeldud piimast läheb nüüd Põlvasse , paljud tootjad saadavad piima ka Rakverre ja Laevale , Hiiumaa piimatootjad Saaremaa tööstusele . </s> </p>
<p> <s> Väiksemal hulgal on seni Rapla Dairyle piima müünud tootjaid sattunud kõikide teiste Eestis piima kokku ostvate töötlejate juurde . </s> </p>
<p> <s> “ See , mis Dairyle jäänud , on piim , mida teised ei taha , ” hindas Rapla tööstusele lähedal seisev inimene , kes pankrotimenetluses huvitatud isikuna oma nime avaldada ei taha . </s> </p>
<p> <s> Enne ränkadesse makseraskustesse sattumist tuli Dairy piimaringidest talvehooajal päevas kokku 150 ja suviti kuni 200 tonni piima . </s> <s> Selleks nädalaks on Rapla Dairys vastu võetav piimakogus kahanenud 10 tonnini päevas . </s> </p>
<p> <s> Dairyle jäänud piim kuulub väiketootjatele või on pärit hajali asuvatest majapidamistest , teised piimatööstused peavad vedu liiga kulukaks . </s> <s> “ Jutt käib umbes 200 piimatootjast , kellest ligikaudu 30 on tugevad ja hästi toime tulevad talud . </s> <s> Nende ainus häda on , et asuvad piimaringidest liiga eemal , ” ütles nime avaldamist mitte soovinud kommenteerija . </s> </p>
<p> <s> Dairy konkurendid pole väiketootjate piimast enam huvitatud ka seetõttu , et neil poleks seda piima kusagile panna . </s> <s> Raplast tulnud piimakogused on tänavu täitnud teiste töötlejate vajadused , mille katteks tavatalvedel piima ei jätku . </s> </p>
<p> <s> Sundolukorda seatud väiketootjad saavad Raplasse saadetud piima eest vastu juustu . </s> <s> Kui Dairy peaks piima kokkuostu täielikult lõpetama , seisaks neist paljud fakti ees , et teist kokkuostjat pole ja tootmine tuleb lõpetada . </s> </p>
<p> <s> “ Sellist kena asja ei tohi jätta roostetama . </s> <s> Keegi hakkab siin tootmist jätkama . </s> <s> Tööstust ei või päris seisma jätta , ” ütles Dairy ajutine pankrotihaldur Peeter Allikvere , kes on hinnanud Dairy makseraskused ekspordituru äralangemise tõttu püsivaks . </s> </p>
<p> <s> “ Mitte ühelgi teisel Eesti piimatööstusel pole nii head piima vastuvõttu ja nii moodsat ning suurelt välja ehitatud tööstust kui Raplas , ” ütles kommenteerija , kes peab Dairy eripäraks ka seda , et väiketootjad pääsevad samuti löögile ja et tööstus pole piimaliitri hinnast maha arvestanud veokulu . </s> <s> “ Aga kui tööstuse võtavad üle uued omanikud , ei pruugi nemad väiketootjatega enam üldse arvestada . ” </s> </p>
<p> <s> Rapla Dairy varumisdirektor Väino Antons oli teisipäeval sekretäri sõnul haige ja temaga polnud võimalik ühendust saada . </s> </p></div3>
          <div3 type="artikkel"><head> Hädaabiskeem venib </head>
<p> <s> <hi rend="kaldkiri"> 09.01.2003 <bibl> <author> Heino Laiapea </author> </bibl> </hi> </s> </p>
<p> <s> <hi rend="rasvane"> Detsembris käivitunud Rapla Dairy võlgnike abistamise skeem ei võta vedu , sest tootjad ei jõua pakutava raha jagamises kokkuleppele </hi> </s> </p>
<p> <s> Kokkuleppele ei jõuta viies miljonis kroonis , mis on otsustatud jagada Lacto Gruppi mittekuuluvatele piimatootjatele , kellele Rapla Dairy on piima eest võlgu . </s> </p>
<p> <s> Eestimaa Talupidajate Keskliidu ( ETKL ) juhatuse esimees Ilmar Haak toetub Maaelu Edendamise Sihtasutuse ( MES ) nõukogu otsusele , mis lubab selle raha väiketootjatele . </s> <s> “ Nõukogu otsuses on sõnaselgelt kirjas , et vähemalt viis miljonit krooni jagatakse väiketootjatele . </s> <s> Väiketootjad on talunikud ja FIEd , ” selgitas Haak . </s> </p>
<p> <s> Haagi andmetel jätkuks sel juhul võla 50% tasumiseks . </s> <s> ETKL koondas novembri alguse seisuga nii suurte kui väikeste piimatootjate võlanõudeid 6,2 miljoni krooni ulatuses . </s> <s> Sedakaudu piimaraha saamise võimalus muutus aga pankroti väljakuulutamise tõttu nullilähedaseks . </s> </p>
<p> <s> Eestimaa Põllumajandustootjate Liidu ( EPTL ) juhatuse esimees Viktor Sartakov peab aga õigeks , et oma osa viiest miljonist kroonist saaksid ka need tootjad , kes ei kuulu väiketootjate ega Lacto Grupi liikmete hulka . </s> </p>
<p> <s> Kui vaidlusalune raha jagada viimase skeemi järgi , saaks kustutada ligikaudu 25% kogu võlast . </s> <s> MESi andmetel oleks Rapla Dairy võlasumma 22 miljonit krooni . </s> </p>
<p> <s> OÜ Estonia , kellel on Rapla Dairyst saada neli miljonit krooni , ei kuulu põllumajandusminister Jaanus Marrandi sõnul kindlasti väiketootjate hulka ja selle skeemi järgi Äripanga kaudu Rapla Dairyst saamata piimaraha ei anta . </s> </p>
<p> <s> MESi juhatuse esimehe Raul Rosenbergi sõnul lööb välja aastaid kestnud vastuolu kahe organisatsiooni vahel . </s> <s> “ Ükskord peaks sellest eriarvamusest üle saama ja ühiselt asja ajama , ” ütles ta . </s> <s> “ Tootjad peavad ise kokku leppima , kuidas raha jagavad . ” </s> </p>
<p> <s> Tallinna Äripanga nõunik Viljar Veskiväli sõnas , et niipea kui pangale on nimekirjad esitatud , saab raha üle kanda . </s> </p>
<p> <s> MES laenas 23. detsembril sõlmitud lepinguga Tallinna Äripangale 25 miljonit krooni . </s> <s> MESi nõukogu otsuse kohaselt ostab Tallinna Äripank selle raha eest ära Lacto Gruppi kuuluvate suuremate piimatootjate aktsiad ning müüb need edasi . </s> <s> Rapla Dairyst piimaraha ootavad Lacto Gruppi kuuluvad ettevõtted saaksid sel juhul 20 miljonit krooni ja ülejäänud 5 miljonit . </s> <s> Raha tuleb edasi kanda kahe kuu jooksul . </s> </p>
<p> <s> <hi rend="kaldkiri"> Samal teemal : “ Piimatootjad päästaks ime ” , ML , 5. detsember ; “ Väiketootja lootust kaotamas ” , ML , 21. november ja “ Rapla piimatööstuse tulevik tume ” , ML , 14. november 2002 </hi> </s> </p></div3>
          <div3 type="artikkel"><head> Dairy pankrot tõenäone </head>
<p> <s> <hi rend="kaldkiri"> 09.01.2003 <bibl> <author> Viio Aitsam </author> </bibl> </hi> </s> </p>
<p> <s> <hi rend="rasvane"> Teisipäevasel istungil Rapla maakohtus olid kõik asjaosalised , kaasa arvatud Rapla Dairy esindaja Ain Talihärm , Rapla Dairy pankroti väljakuulutamise poolt . </hi> </s> <hi rend="rasvane"> <s> Kohus teeb otsuse 15. jaanuaril . </s> </hi> </p>
<p> <s> Kuigi kohtunik on oma otsust alles langetamas , ütles Peeter Allikvere , et peab pankrotti õigeks lahenduseks . </s> <s> “ Pankrotita saaks kindlasti mõni võlausaldaja oma raha ka kätte , aga kardan , et enamik jääks ilma . </s> <s> Pankroti mõte ongi see , et kõik võlausaldajad muutuvad võrdseks , ” selgitas ta . </s> </p>
<p> <s> Juhul kui kohtunik Ester Reimand Rapla Dairy pankroti välja kuulutab , saab Allikverest pankrotihaldur , kes menetlust jätkab . </s> </p>
<p> <s> Allikvere sõnul on piimatöötlejal lühiajalisi kohustusi ( võlad , liisingumaksed , laenud jms , mille maksetähtaeg on möödas või varsti möödumas ) 164 ja pikaajalisi 88 miljonit krooni . </s> <s> Käibevara on 99 mln kr , aga kuna selle hulgas on hulk nõudeid oma võlgnikele , kes pole pikka aega võlga tasunud , hindas ajutine pankrotihaldur käibevarad alla ligi 89 mln kr võrra . </s> </p>
<p> <s> Põhivara on 131 mln kr , ent seadmed-masinad jääkmaksumusega 53 mln kr on veel Hansa Liising Eesti ASi omanduses . </s> <s> Maa ( kuus kinnistut ) ja hooned on koormatud hüpoteekidega . </s> <s> Rapla Dairy juhtide hinnangul on nende varade väärtus kohustuste summast väiksem vähemalt 111 miljoni krooni võrra . </s> </p></div3>
          <div3 type="artikkel"><head> Hiiumaa piim läheb kallilt Saaremaale </head>
<p> <s> <hi rend="kaldkiri"> 09.01.2003 <bibl> <author> Merike Pitk </author> </bibl> </hi> </s> </p>
<p> <s> Rapla Dairy maksejõuetuse tõttu saadavad hiidlased oma piima eelmise aasta lõpust alates Saaremaa tööstusse . </s> <s> Muret teeb seejuures Hiiumaa Taluliidu esimehele Toomas Remmelkoorele ainult kõrge veohind . </s> <s> Rapla Dairy arvestas hiidlaste piimaveo eest keskmiselt 15 senti liitri kohta , paaril suuremal tootjal ka kõigest 5 s/l kohta . </s> <s> Saaremaale piima vedades tuleb aga veohind umbes 50 s/l kohta , ütles Remmelkoor . </s> </p>
<p> <s> Hinna ajab kõrgeks eeskätt kahekordne praamisõit . </s> <s> Kuna Hiiumaa ja Saaremaa vaheline veetee on jääs , tuleb piim vedada ühelt saarelt teisele ringi : esmalt Heltermaa sadamast Rohukülla ja sealt mööda mandrit Virtsu sadamasse , kus ootab ees uus veelahe . </s> </p>
<p> <s> Kui tavaliselt kestab Heltermaa-Rohuküla vaheline reis poolteist tundi , siis viimasel ajal on see jäätakistuste tõttu veninud isegi viie tunni pikkuseks . </s> </p>
<p> <s> Saaremaa Liha- ja Piimatööstuse peadirektor Ahti Viilup ütles , et Saaremaa põllumehed ei saa doteerida hiidlaste piimavedu . </s> <s> Seda peaks tegema tema sõnul valitsus . </s> </p>
<p> <s> “ Kui rahandusminister ütles , et pole probleem maksta riigi strateegiliste sadamate lahtihoiuks 200 000 kr päevas jäälõhkujale , siis ei tohiks ammugi olla küsimus hüvitada iga kuu mõne tuhande krooni ulatuses hiidlaste piimavedu , ” on Viilupi seisukoht . </s> <s> See on tema sõnul hädavajalik selleks , et säilitada Hiiumaal kui ökoloogiliselt puhtas keskkonnas piimatootmine . </s> <s> “ Saared on muu Eestiga võrreldes eriolukorras , ” toonitas Viilup . </s> </p>
<p> <s> Hiiumaa piimatootjad kavatsevadki lähipäevil teha nii põllumajandusministrile kui ka regionaalministrile palvekirja hüvitada vähemalt pool veokuludest . </s> </p>
<p> <s> Remmelkoor ütles , et Rävala Piim ja Jõhvi Piim oleksid ehk vedanud Hiiumaalt piima ära 10 senti odavamaltki , kuid nende piima eest maksmise tähtaeg on kaks kuud . </s> <s> “ Meil on sedavõrd suur rahapuudus , et pole võimalik nii kaua oodata , ” sõnas Remmelkoor . </s> </p>
<p> <s> Rapla Dairy on hiidlastele piima eest võlgu möödunud maikuust saadik . </s> <s> Saaremaa kombinaat maksab aga piimaraha välja järgmise kuu 10. kuupäevaks , detsembris müüdud piima eest saavad hiidlased raha juba homme . </s> </p>
<p> <s> Viilup peab normaalseks , kui hiidlaste piim töödeldakse naabersaare kombinaadis . </s> <s> “ Kui meil on euronõuetele vastav tööstus , pole mõtet Hiiumaale seda rajama hakata , ” tunnistas Viilup . </s> </p>
<p> <s> Loodetakse , et olukord piimaveol paraneb kevadel , kui õnnestub tuua piim Hiiumaalt praamiga otse Saaremaale . </s> <s> Praegu läheb Saaremaale igal kolmandal päeval üle kümne tonni piima . </s> </p>
<p> <s> Hiiumaal lõpetati piimatöötlemine 2001. aasta kevadel , kui AS Lacto Juust sulges Emmaste juustutööstuse . </s> <s> Sellest ajast kuni möödunud aasta lõpuni veeti hiidlaste piima Raplasse . </s> </p></div3>
          <div3 type="artikkel"><head> Tulutoetused 2003 </head>
<p> <s> <hi rend="kaldkiri"> 09.01.2003 </hi> </s> </p>
<p> <s> Tänavu makstakse põllumajandustootjatele tulutoetusi kokku 244,9 mln kr , see on 16,3 mln kr rohkem kui 2002. a. </s> <s> Uute toetuseliikidena on lisandunud noor- ja nuumveise , puu- ja köögiviljade ning marjade kasvatamise toetus . </s> </p>
<p> <s> Toetused mln kr Piimalehma kasvatamine 100,0 Tera- ja kaunvilja , rapsi , rüpsi ning seemne- ja kiulina kasvatamine 110,0 Ammlehma kasvatamine 4,0 Noor- ja nuumveise kasvatamine 20,0 Ute ja kitse kasvatamine 3,8 Sertifitseeritud seemne tootmine 2,1 Puu- ja köögivilja ning marjade kasvatamine 5,0 <hi rend="kaldkiri"> Allikas : põllumajandusministeerium </hi> </s> </p></div3>
          <div3 type="artikkel"><head> Saaremaa ootab jääteed </head>
<p> <s> <hi rend="kaldkiri"> 09.01.2003 </hi> </s> </p>
<p> <s> Mandrilt Muhusse ja Hiiumaale ei tohi autoga üle jää sõita ilmselt enne tulevat nädalat , ütles Saare teedevalitsuse juhataja Aleksander Kollo . </s> </p>
<p> <s> Jääteed on praegu ainult Vormsi ja Kihnu saarele . </s> <s> Sel nädalavahetusel avatakse tõenäoliselt ka Hiiumaa ja Saaremaa vaheline jäätrass . </s> </p>
<p> <s> Virtsu ja Kuivastu vahel oleks Kollo sõnul võinud juba jäätee olla , kui jõulude ajal liinile tulnud Saaremaa laevakompanii uus parvlaev poleks kavandatavast jäätrassist kogemata üle sõitnud . </s> </p>
<p> <s> Rohuküla-Heltermaa vahel tuleb pragudes jääd kasvatada ja rüsijääd lükata . </s> <s> “ Kolmandik jää-teest on hästi rüsine , ” ütles OÜ Hiiu Teed tee-meister Raivo Kibuspuu . </s> </p>
<p> <s> Viimati oli jäätee Hiiumaale ja Saaremaale 1996. aastal . </s> <s> “ Iga kümne aasta kohta tuleb tavaliselt kaks sellist aastat , kui saab jäätee rajada , ” ütles Saare teedevalitsuse asejuhataja Toomas Magus . </s> <s> 1996. aastal avati Kuivastu ja Virtsu vaheline jäätrass alles 31. jaanuaril . </s> </p></div3>
          <div3 type="artikkel"><head> Eesti loodab lumerekordit </head>
<p> <s> <hi rend="kaldkiri"> 09.01.2003 <bibl> <author> Rein Raudvere </author> </bibl> </hi> </s> </p>
<p> <s> <hi rend="rasvane"> Seapõrn ennustab peatset sooja </hi> </s> </p>
<p> <s> Lõppenud aasta viimastel päevadel ja uue aasta hakul sadanud lumi pani rekordiihalejaid selle paksust mõõtma , senine rekord peab aga veel vastu . </s> </p>
<p> <s> <hi rend="rasvane"> Lumi toob vett </hi> </s> </p>
<p> <s> Uue aasta esimestel päevadel mõõdeti Võrus lumekihi keskmiseks paksuseks 63 cm , Valgas 51 cm . </s> <s> Lumerekordit siiski ei tulnud , sest 1924. aastal pandi Virumaal Pagari külas lume keskmiseks kõrguseks kirja 97 cm . </s> </p>
<p> <s> Kalendri järgi on suurem osa talve veel ees ja alus uue rekordi sünnile on pandud . </s> </p>
<p> <s> Samas on koheval lumel omadus kokku vajuda . </s> <s> Kolmekuningapäevaks oli aga lume paksust Võrus vaid 40 cm ja esikoht läinud üle talvepealinnale Otepääle , kus mõõdeti 43 cm . </s> </p>
<p> <s> Siiski andis lumi end ka Võrus tunda - tänavatelt oli lumi vedamata , lumevallid kõrgusid kohati paari meetrini , autoomanikud kaevasid sõidukeid lumest välja . </s> <s> Lasva valla Puusepa küla memm Luule Melts rookis terve päeva valgest pimedani maja ukse eest ja õuest lund , esialgu ei saanud ta uksest väljagi . </s> </p>
<p> <s> <hi rend="rasvane"> Selle talve külmarekord </hi> </s> </p>
<p> <s> Lisaks lumeuputusele algas uus aasta ka külmaga . </s> <s> Vana-aastaõhtul mõõdeti Jõgeval 30,1 külmakraadi , paar ööd hiljem Jõhvis 31,2 kraadi , esmaspäeval registreeriti Valgas juba 32,6 pügalat . </s> </p>
<p> <s> Selle talve külmarekordit sai Valga kanda vaid ühe päeva , teisipäeval lõi Jõgeva Valgat ja hävitavalt , Jõgeva sai kirja 35,6 külmakraadi . </s> <s> Jõgevale kuulub ka Eesti kõigi aegade külmarekord 43,5 kraadiga , mis mõõdeti seal 17. jaanuaril 1940. </s> </p>
<p> <s> Lõpe põhikoolis õpetajana töötav Pärnumaa ilmatark Ilmar Tiismaa oli üleeile varakult kodus , 85 lapsest tuli kooli vaid kolm . </s> <s> “ Aga eile tuli kolmandik kooli , huvitaval kombel ka just mitmed pahad poisid , kes muidu igal võimalusel poppi teevad , ” lausus Tiismaa . </s> </p>
<p> <s> Seapõrn ennustab Tiismaale , et jaanuari teisel poolel peaks soojaks minema ja veebruaris juba päris sulaks . </s> <s> Aga ilmatargal on ka ports kahtlusi . </s> </p>
<p> <s> Eelmisel suvel ennustasid sipelgad kõrgete pesakuhilate ehitamisega , et suve teisel poolel läheb vihmaseks . </s> <s> Vihm sadas aga Lääne-Euroopas maha . </s> <s> “ Kui nüüd jaanuari lõpus soojaks ei lähe , järgneb 70% tõenäosusega ka külm kevad ja suvi , ” rääkis ta . </s> <s> “ Siga ma veel usun , aga kui tema ka valetab , ei oska enam midagi öelda . ” </s> </p></div3>
          <div3 type="artikkel"><head> Järved jäävad ummuksisse </head>
<p> <s> <hi rend="kaldkiri"> 09.01.2003 <bibl> <author> Rein Raudvere </author> </bibl> </hi> </s> </p>
<p> <s> <hi rend="rasvane"> Teadlased ei tea , mis kõige paremini aitaks </hi> </s> </p>
<p> <s> Jõulupühade paiku leidsid Ruusmäe inimesed Võrumaal kohalikust järvest surnud kalu . </s> <s> Võrumaa keskkonnateenistuse juhataja asetäitja Margo Hurt mõõtis Ruusmäe järves vee hapnikutaset , see osutus nullilähedaseks - 0,6 mg liitri kohta . </s> </p>
<p> <s> “ Seda on väga vähe , ainult koger võib nii hapnikuvaest vett taluda , ” kommenteeris Hurt . </s> <s> Särjel on piiriks 1,5 -2 mg/l , latikal 2,2 mg/l , õrnad on samuti haug ja ahven . </s> </p>
<p> <s> Hurda sõnul hakkas hapnikudefitsiit tänavu üllatavalt vara pihta , tavaliselt jäävad järved ummuksisse alles talve teisel poolel . </s> <s> Mulluse põuase suve tõttu on paljude järvede veetase pool meetrit tavalisest madalam . </s> <s> Lisaks on pakane kaanetanud järved paksu jääga . </s> </p>
<p> <s> Tänavune talv võib häda kaela tuua suurematele järvedelegi . </s> <s> Vagula pärast Hurt ei muretse , sealt voolab läbi suure läbivooluga Võhandu jõgi , aga väiksema veevahetusega Tamula kohta ei julge ta väga optimistlik olla . </s> <s> “ Selle talve puhul on midagi raske ennustada , ilmastik on ju muutlik . ” </s> </p>
<p> <s> Hirm sunnib jääd puurima </s> </p>
<p> <s> Eelmise nädala reedel mõõtis Margo Hurt Lasva vallavalitsuse palvel vee hapnikusisaldust Lasva järves . </s> <s> “ Hirm on , et kalad võivad hapnikupuudusesse jääda , ” põhjendas mõõtmissoovi vallavalitsuse majandusosakonna juhataja Jaan Rüüberg . </s> </p>
<p> <s> Aasta esimesel päeval oli valla meestel kavas järvele minna ja kaladele õhu andmiseks järvejäässe suured augud sisse lõigata . </s> <s> Aga mõtteks see jäigi , kuna maha sadas priske lumi ja tuli minna hoopis teid lahti lükkama . </s> </p>
<p> <s> 1994. a talvel jäi järv ummuksisse ja palju kalu sai otsa . </s> <s> Keskkonnateenistuse abil toodi järve haugi ja ahvenat , nüüdseks on veekogu taas kalarikas . </s> </p>
<p> <s> Et järve nüüdset hapnikuseisu kindlaks teha , sumpab Margo Hurt läbi 60 cm paksuse lume , lükkab kümmekond meetrit kaldast saapaga väikse ringikujulise platsi lumest vabaks ja puurib jäässe augu ning laseb mõõtmissondi meetri jagu vette . </s> <s> Mõni minut ootamist , ja aparaat , mida oksümeetriks ehk hapnikumõõtjaks kutsutakse , näitab tulemust . </s> </p>
<p> <s> “ Ühe meetri peal on pilt praegu korralik , 9,4 mg/l , ” loeb Hurt mõõtjalt . </s> <s> Laseb anduri seejärel kahe meetri sügavusse - 8,7 mg/l . </s> <s> Esialgu ohtu pole , aga edaspidi tuleb uuesti mõõta . </s> <s> Hurt on teinud Võrumaa kriitilisematest järvedest nimekirja ja kavatseb nende vee hapnikusisaldust korra kuus mõõta . </s> </p>
<p> <s> <hi rend="rasvane"> Kindel abi puudub </hi> </s> </p>
<p> <s> Margo Hurda sõnul pole teadlased seni veel suutnud vastata , mis järvi ummuksisse jäämisel kõige enam aitaks . </s> <s> Kirjanduses pakutakse küll mitmeid meetodeid , kuid pole tõestusi , kui palju miski vees hapnikusisaldust tõsta aitab . </s> </p>
<p> <s> Levinud on aukude raiumine jäässe . </s> <s> “ Mingil määral ehk läheb nii ka hapnikku vette , aga väga vähe , ” märgib Hurt . </s> <s> Pigem annab aukude raiumine infot , et kalad on hapnikunäljas , kui nad augu juurde massiliselt hingama tulevad . </s> </p>
<p> <s> Võimalus on kompressori või hapnikuballooniga hapnikku vee alla pumbata . </s> <s> Veel soovitatakse vee väljapumpamist järve ühest august teise nii , et vesi voolaks mõnda aega jääl , sel ajal seoks ta õhust hapnikku . </s> </p>
<p> <s> Levinud on osalt järvejäält lume lükkamine , et veekogu taimestik ja fütoplankton saaks valgusega hapnikku toota . </s> <s> Selle efekt on suurem kevade poole , mil päiksevalgust rohkem . </s> <s> Ka on pilliroopunte vette pistetud , et läbi pilliroo õhk vee alla läheks . </s> <s> “ Lihtsam oleks midagi ette võtta talve lõpus , praegu aga on veel kolm kuud ees , ” sõnas Hurt . </s> </p>
<p> <s> <hi rend="rasvane"> Ain Järvelt , Võrtsjärve limnoloogiajaama juhataja : </hi> </s> </p>
<p> <s> Ummuksisse jäämine on juba paljudes järvedes mureks . </s> <s> Kuu aja jooksul võib see kujuneda väga teravaks probleemiks , kui ilm ei muutu . </s> <s> Lahenduseks oleksid suured sulad , kus vesi hakkab jääpragudest alla jooksma , segades niiviisi vett ning rikastades seda hapnikuga . </s> </p>
<p> <s> Suurematel järvedel pole ka lume lükkamisest või vee pumpamisest ühest august teise erilist abi . </s> <s> Need tööd maksavad palju , et tulu tõuseks . </s> <s> Ka pole teada nende kasutegur . </s> </p>
<p> <s> Loodame saada raha seireprojekti käivitamiseks , et käia läbi paljud järved , hinnata nende seisundit ja olulisemate järvede juures jälgida , kuidas need protsessid kulgevad . </s> </p>
<p> <s> Pühapäeval mõõtsime Võrtsjärve seisundit , see on seni üsna hea . </s> <s> Kuid madala veeseisu tõttu võib hapnikuvaru praeguste ilmade jätkudes veebruari lõpus olla juba otsakorral . </s> <s> Kõige ohtlikum on aga see , et suur osa järve madalast lõunaosast võib põhjani külmuda . </s> <s> Praegu on seal jääd 45 cm , vett aga vaid 0,5 -1 meeter . </s> <s> Seal on aga suured angerjate talvitusalad , angerjad võivad hukkuda . </s> </p>
<p> <s> Järved on ka ammustel aegadel ummuksisse jäänud . </s> <s> Kahju kaladest , kuid kuna kalad liiguvad edasi-tagasi , siis mõne aastaga kalastik taastub . </s> <s> Küll võib see palju aega võtta umbjärvedes , kus üldse väljavoolu pole . </s> </p></div3>
          <div3 type="artikkel"><head> Küttepuu kallineb külmatagi </head>
<p> <s> <hi rend="kaldkiri"> 09.01.2003 <bibl> <author> Viio Aitsam </author> </bibl> </hi> </s> </p>
<p> <s> <hi rend="rasvane"> Metsas lausa vedelenud küttepuust hakkab saama kaup , mille hind kaupmehe rõõmuks , kuid tarbija kurvastuseks tõuseb </hi> </s> </p>
<p> <s> Pealinna küttepuumüüjad saavad praegu tööd rabada . </s> <s> “ Nii hullu tellimist pole varem olnud , ” ütles kuulutustelehest Kuldne Börs leitud telefoninumbril tellimuste vastuvõtja . </s> <s> Tallinnas tegutsevalt müüjalt nõuavad puid isegi 50 km eemal elavad maainimesed . </s> </p>
<p> <s> Tavaliselt uurivat tellijad põhjalikult , kas pakutav küttepuu on ikka küllalt kuiv , aga praegu öeldakse : olgu mis tahes puu , andke ainult ruttu kätte . </s> </p>
<p> <s> <hi rend="rasvane"> Eksport mõjutab hinda </hi> </s> </p>
<p> <s> Puude hinnad kõiguvad hooajati , olles praegu kõrged . </s> <s> Varem 240-270 kr/rm maksnud lepa eest tuleb maksta 270-290 kr/rm , kase ruumimeetri hind on tõusnud 350 kroonini . </s> <s> Lisandub veotasu , mis sellel müüjal on Tallinnast välja viidava koorma puhul 100 krooni iga 15 kilomeetri pealt . </s> </p>
<p> <s> Lõhutud segaküttepuud pakuti Kuldses Börsis sügisel 220 krooniga ruumimeetri eest , ent aasta lõpu poole juba ka 250 krooniga , mis sisaldas veokulu . </s> </p>
<p> <s> Jaak Soosalu rääkis , et küttepuu hind hakkas tõusma eelmise aasta teisel poolel , kui Pärnu sadamast hakkas eksportküttepuu välja minema hinnaga 200 kr/tm varasema 140-150 krooni asemel ( nõudlus kasvas ka sellepärast , et kuiv suvi vähendas Skandi-naavia hüdroenergiajaamade võimsust ) . </s> </p>
<p> <s> Põhilised eksportöörid on Skandinaavia tselluloositööstusi toormega varustavad suured puidufirmad , näiteks Stora Enso , Södra või Holmen Mets , kes paberipuu kõrval ostavad kokku ka küttepuud . </s> </p>
<p> <s> “ Soomlased ja rootslased on nõus kallimat küttepuud ostma ja see mõjutab oluliselt meie siseturu hinda . </s> <s> Inimesed peavad lihtsalt selle olukorraga leppima , ” ütles Soosalu . </s> </p>
<p> <s> Samas nentis ta , et mulje , nagu tähendaks hinnatõus ka ülestöötaja kasumi kasvu , on petlik . </s> <s> Näiteks küttepuu valmistajate-vedajate töötasu pole OÜs Sallu olnud võimalik tõsta . </s> </p>
<p> <s> Hinnatõusust saavad Soo-salu sõnul ainsana kasu erametsaomanikud , kes teevad küttepuud omast metsast . </s> <s> Varem tähendas küttepuutegu igal juhul 30-40kroonist miinust ( varem veelgi suuremat ) iga tihumeetri pealt . </s> <s> Tema hinnangul saaks ettevõte normaalselt tegutseda , kui ruumimeetri hind oleks veel 10-15 krooni kõrgem . </s> <s> “ Midagi pole aga teha , sest peame arvestama ka kohaliku ostja ostujõuga , ” ütles ta . </s> </p>
<p> <s> <hi rend="rasvane"> Metsamees ei pääse metsa </hi> </s> </p>
<p> <s> Tallinnast umbes 80 kilomeetri kaugusel Valgu külas tegutsev küttepuu ülestöötaja ja müüja Elmur Pärtel müüs viimati oma kaupa hinnaga 150 kr/rm , mis on 30 krooni võrra rohkem kui eelmisel hooajal . </s> <s> Samas sai ta Märjamaal tegutsevatelt konkurentidelt sõimata - ei tohi nii odava kaubaga turgu rikkuda . </s> </p>
<p> <s> Praegu võiks ta hinda kruvida , kuna Tallinna , Märjamaa ja teiste kohtade hädalised helistavad järjest . </s> <s> “ Aga mul on kuiv puu ammu ära müüdud , ” ütles Pärtel , kes tervise tõttu tahab oma äri veidi koomale tõmmata . </s> </p>
<p> <s> Selleks aastaks peab Pärtel paratamatult kalkuleerima kõrgema hinna , kuna metskond on tõstnud tihumeetri hinda 30 krooni võrra . </s> <s> Pärtel ostab riigimetsast juba ülestöötatud 2- või 3meetrist metsamaterjali , mille siis saeb-lõhub küttepuudeks . </s> </p>
<p> <s> Riigimetsa ise üles töötama Pärtel ei pääse . </s> <s> “ Kuigi olen kümme aastat metsavaht olnud ja igasugustel kursustel käinud , vaatab riigimetsanduse pool mind ja teisi siinseid erategijaid nagu vargaid , et nagunii võtavad ühe lubatud puu asemel kolm , ” jagas Pärtel oma hämmingut . </s> </p>
<p> <s> Pealinnast kaugemal , Vändras tegutseva ettevõtte OÜ Sallu JS juht Jaak Soosalu rääkis , et nende elu on praegu väga rahulik . </s> <s> Ei ole järjest küttepuid nõudvaid telefonikõnesid , ehkki laos on kuiv kaup olemas . </s> <s> “ Hind on praeguseks palju tõusnud . </s> <s> Enne maksis ruum 130-140 krooni , nüüd 170 , ” ütles Soosalu . </s> </p>
<p> <s> Suurt vaikust küttepuurindel nentis ka Ida-Virumaa Maidla valla Nõmme talu perenaine Heli Vilumets . </s> <s> Puidutöötlusega tegelevale Nõmme talule on kütte müük kõrvaltegevusharu . </s> <s> “ Müüme keskmiselt 200 krooni ruum . </s> <s> Praegu on küttepuu otsas , ” ütles Vilumets . </s> </p>
<p> <s> Misso metsaülem Kalev Kuldnokk ütles aga , et neil saavad kõik kohalikud inimesed , kel küttepuuhuvi , riigimetsas sanitaarraie korras ise endale küttepuud üles töötada . </s> <s> “ Nii on lihtsalt odavam . </s> <s> Olenevalt mahust maksavad nad 30-35 krooni kasvava metsa tihumeetrist . </s> <s> Kui metskonnast valmismaterjali osta , on hind 100 krooni ringis , ” kommenteeris Kuldnokk metskonna otsust . </s> </p>
<p> <s> <hi rend="rasvane"> Kel metsa , sel sooja </hi> </s> </p>
<p> <s> Kuldokk nentis , et küttepuuhuvilisi on aina vähemaks jäänud - kes omad metsad kätte saanud , saab ise hakkama . </s> <s> “ Linnalähedastes metskondades on olukord loomulikult hoopis teine , ” rääkis metsaülem . </s> </p>
<p> <s> Laeva metsaülem Rein Antsmäe märkis , et Laeval ületab nõudmine pakkumist . </s> <s> Neil pole nii palju sanitaarraiet pakkuda kui Missos , kus on okaspuumetsad . </s> <s> Ülestöötatud küttepuumaterjali hind on eelmise aastaga võrreldes 20-30 krooni kallim . </s> <s> “ Saab , kes rohkem maksta jõuab , ” ütles metsaülem . </s> </p>
<p> <s> <hi rend="rasvane"> Mis piiraks hinnatõusu ? </hi> </s> </p>
<p> <s> <hi rend="rasvane"> Ulvar Kaubi , Riigimetsa Majandamise Keskuse turundusjuht : </hi> </s> </p>
<p> <s> Olen nõus , et küttepuu hind möödunud sügisest ekspordi mõjul tõusis . </s> <s> Aga küttepuud pole jätkunud ka sõltumata eksportööride huvist . </s> </p>
<p> <s> Riigimetsast on võimalik küttepuud saada metskondade kaudu , väga vähesel määral pisikeste sanitaarraielankidega , rohkem ülestöötatud materjalina . </s> <s> Mõlemal juhul kehtib kokkuleppehind , oksjonile paneme küttepuu vaid siis , kui huvitab müük suuremas mahus . </s> </p>
<p> <s> Praegu on kindlasti metskondades järjekorrad . </s> <s> Kuna raiutakse rohkem sortimente välja , on küttepuu osa üldse vähenenud . </s> <s> Hetkel takistab raiet suur lumi . </s> </p>
<p> <s> Metskondadel on oma küttepuuklientuur välja kujunenud . </s> <s> Hind kujuneb turul , sõltub väga palju asustustihedusest , ühtset hinnakirja ei ole . </s> <s> Linnade lähedal on küttepuu kallim , mujal , eriti Kagu-Eestis , odavam . </s> <s> 3meetrise segaküttepuu valmismaterjali hind on vahemikus 80-150 kr/tm . </s> </p>
<p> <s> Keskmine hind tõuseb sel aastal kindlasti veelgi . </s> <s> Kui palju täpselt , on raske öelda , aga trend on tõusujoonel . </s> <s> Ühelt poolt tingib seda nõudluse kasv , teisalt see , et küttepuu osa sortimendis järjest väheneb . </s> <s> Puidu väärindajad võtavad üha rohkem eri sortimenti välja . </s> </p>
<p> <s> Kus hinna lagi on , sõltub ka sellest , kas riigis hakatakse taastuvkütuste kasutamist maksupoliitikaga mõjutama . </s> <s> Küttepuu osa kütusena peaks tõusma , maksupoliitika muutmiseta seda ei saavuta . </s> <s> Kui taastuvkütustest rääkida , siis muidugi on puidu kõrval ka puitbrikett , turvas jms. </s> </p>
<p> <s> Küttepuukogust suurendada iseenesest pole võimalik . </s> <s> Mõistlikum oleks ilmselt soodustada puidu töötlemist ja kütteks kasutada rohkem töötlemisjääke . </s> </p>
<p> <s> <hi rend="rasvane"> Märt Riistop , metsatööstusliidu asedirektor : </hi> </s> </p>
<p> <s> Mujal maailmas soodustatakse puidukütte kasutamist sellega , et fossiilsed kütused on maksustatud kõrgema maksuga . </s> <s> Meil nii pole , meil saaks kasutust käibemaksuga reguleerida . </s> </p>
<p> <s> Praegu kehtib elanike küttepuule 5% käibemaks , 2005. aastast plaanitakse 18% käibemaksu . </s> <s> Aga tegelikult tuleks küttepuu käibemaksust vabastada . </s> </p>
<p> <s> Teine asi on see , et kuni ümbritsevad riigid meie küttepuu eest rohkem maksavad , ei aita vist maksustamise muutmine ka midagi . </s> <s> Justkui polegi väljapääsu . </s> </p>
<p> <s> <hi rend="rasvane"> Küttepuu hindu Eestis : </hi> Tallinn : 250-350 kr/rm Võrumaa : alates 150 kr/rm Pärnumaa : 170 kr/rm Raplamaa : 150 kr/rm Ida-Virumaa : 200 kr/rm <hi rend="kaldkiri"> Allikas : Kuldne Börs , Maaleht </hi> </s> </p>
<p> <s> 1 tihumeeter = 1,42 ruumimeetrit </s> </p></div3>
        </div2>
        <div2 type="rubriik">
          <head> Uudised </head>
          <div3 type="artikkel"><head> Piimatootja ei huvitu kvoodist </head>
<p> <s> <hi rend="kaldkiri"> 09.01.2003 <bibl> <author> Silja Lättemäe </author> </bibl> </hi> </s> </p>
<p> <s> <hi rend="rasvane"> Paljude kvooditaotlused pole PRIAsse jõudnud </hi> </s> </p>
<p> <s> Nädala algul oli Põllumajanduse Registrite ja Informatsiooni Ametis ( PRIA ) vormistatud vaevalt kümnendik piimatootjate taotlustest , ehkki viimane tähtaeg täidetud taotluse PRIAsse saatmiseks on 15. jaanuar . </s> </p>
<p> <s> PRIA saatis juba vana aasta lõpul kvooditaotluse blanketid 7120 piimatootjale . </s> <s> Kvoodipakkumine on tehtud 622 205 tonnile piimale . </s> <s> Samas oli nädala algul tootjate täidetud blankette PRIA andmebaasides vormistatud ainult 165. </s> </p>
<p> <s> “ Postiga on tulnud päris palju vigaseid blankette , kus numbrid on kirjutatud valesse lahtrisse , nii et summad ei klapi ja meie ei saa andmeid arvutisse sisestada , ” ütles PRIA arengutoetuste büroo juhataja Andres Paris . </s> </p>
<p> <s> Ehkki mitu päeva on veel aega , kahtles Paris , kas nii vähese ajaga suudavad kõik inimesed oma pabereid õigesti vormistada . </s> <s> Seetõttu soovitab Paris kõigil tootjatel , kel on veel eeltäidetud blankett esitama-ta , minna ise oma paberitega PRIA piirkondlikku kontorisse , et kohapeal oleks võimalik vigade parandust teha . </s> </p>
<p> <s> Tootjatele saadetud taotlusvormil on kirjas loomapidaja andmed , Eesti keskmine piimatoodang jõudluskontrolli all olnud lehma kohta referentsperioodil ( 5591 kg ) , toorpiima rasvasisaldus ( 4,31% ) ja tootjale pakutava kvoodi suurus . </s> </p>
<p> <s> Loomaomanikud said lisaks eeltäidetud taotlusvormile ka lisablanketi , mis tuleb täita juhul , kui soovitakse pakutud kvooti suurendada või vähendada . </s> </p>
<p> <s> PRIA büroojuhataja Andres Paris kinnitas , et vastu võetakse ka veidi hilinenud taotlusi , ehkki 15. jaanuar on piimatootjale taotluse esitamise lõpptähtaeg . </s> <s> “ Kes veidi hilineb , see kvoodist ilma ei jää , samas hilineja kvooti suurendada ka ei saa , ” ütles Paris . </s> </p>
<p> <s> Loomaomanikel tuleb täidetud ja allkirjastatud taotlus tagastada PRIA piirkondlikku büroosse hiljemalt 15. jaanuariks 2003. </s> <s> Tootjatele määratakse kvoodid 14. veebruaril . </s> </p>
<p> <s> Ehkki taotlusvormid saadeti kõigile loomaomanikele , määratakse tootmiskvoot ainult neile , kes on ennast 15. jaanuariks maksuametis või äriregistris ettevõtjana registreerinud . </s> </p></div3>
          <div3 type="artikkel"><head> Põllumees läheb ise Brüsselisse </head>
<p> <s> <hi rend="kaldkiri"> 09.01.2003 <bibl> <author> Silja Lättemäe </author> </bibl> </hi> </s> </p>
<p> <s> <hi rend="rasvane"> Põllumajandustootjad käivad Euroopa Liidus ise oma huve kaitsmas </hi> </s> </p>
<p> <s> “ Euroopas on selline traditsioon , et põllumeeste nõupidamistel Brüsselis on ELi liikmesmaade tootjad ise kohal , et teha oma ettepanekuid , ” selgitas tootjate esindaja Brüsselis Aivar Niinemägi teisipäeval Põllumajandus-Kaubanduskoja piimatoimkonnas . </s> <s> Ta rõhutas , et ametnikke või tööstuste juhte sinna saata ei saa , sest oodatakse tegevtootjaid . </s> </p>
<p> <s> Seega peavad piimatootjad harjuma mõttega , et valitsuse ja põllumajandusministeeriumi kõrval tehakse nüüd lobitööd ka Brüsselis rahvusvahelises talunike ja ühistute organisatsioonis COPA/COGECA , mille liikmeks said Eesti põllumehed mullu sügisel . </s> </p>
<p> <s> “ 2003 on piimakvoodi harjutamise aasta ja on väga oluline esitada oma seisukohad rahvusvahelisel tasandil , ” rõhutas Niinemägi . </s> <s> “ Kui 2004. aastal Eesti ELi liikmeks saab , siis on meie tootjal võimalus kaasa rääkida juba Euroopa Komisjoni nõuandekomiteedes läbi COPA/COGECA . ” </s> </p>
<p> <s> COPA/COGECA-l on üle 60 töörühma , meie põhjanaabrid soomlased osalevad neist 15s , kaasa arvatud piimandus . </s> </p>
<p> <s> <hi rend="rasvane"> Euroopasse parimad piimatootjad </hi> </s> </p>
<p> <s> Parimad piimakarjakasvatajad - Hillar Pulk Lääne-Virumaalt ja Andres Tamm Tartumaalt , kellele tehti ettepanek hakata esindama Eestit COPA/COGECA piimatoimkonnas - , suhtusid uude ametisse kahtlevalt . </s> </p>
<p> <s> Tamm ei usu , et ta saaks oma talupidamise nii pikalt üksi jätta , et hakata Brüsseli vahet käima . </s> <s> Kõhkleval seisukohal oli ka Hillar Pulk , sest Eesti piimatootjate esindamine Brüsselis eeldab ka mahuka eurodokumentatsiooniga tutvumist ja oma tootjatele materjali tutvustamist . </s> </p>
<p> <s> Piimatootjate välisesindajaks soovitatakse ka Kalev Kreegipuud Põlva POÜst . </s> <s> Kõik mehed on võtnud mõtlemisaega , sest esimene tööistung Brüsselis peaks toimuma alles 19. märtsil . </s> </p>
<p> <s> “ COPA/COGECA on väga tõsine lobikoht , me ei saa jätta võimalust kasutamata , et Euroopas toimuvaga paremini kursis olla , ” rõhutas E-Piima juht Jaanus Murakas . </s> </p>
<p> <s> Muraka sõnul on EL praegu kiirelt alustanud piimaturu n-ö jahutamisega , kärpides viimase kahe kuuga eksporditoetusi . </s> <s> Samas loodab Eesti piimandus edu just uutelt turgudelt , aastaga on piimatoodete eksport ELi kasvanud 111 mln kr. </s> </p>
<p> <s> Eelmise aasta kümne kuu põllumajandussaaduste eksport Eestist oli 3,8 miljardit krooni , sellest piimatooteid 862 miljoni krooni eest . </s> </p>
<p> <s> <hi rend="rasvane"> Tootjad nõuavad kvoodinõukogu </hi> </s> </p>
<p> <s> Brüsseli toimkondade kõrval on meie piimatootjatel hoopis pakilisem moodustada oma kvoodinõukogu , kes hakkaks kureerima kvootide jaotust tootjate vahel . </s> <s> Kuna piimakvoot jääb ELis kehtima vähemalt 2008. aastani , tahavad tootjad ise otsustamise juures olla . </s> </p>
<p> <s> EPKK esitas ministeeriumile kinnitamiseks 10-liikmelise tootjate esinduse kvoodinõukoguks . </s> <s> Ministri nõuniku Siim Olderi sõnul on veel aega lisaettepanekuid teha , sest kvoodinõukogu kinnitab põllumajandusminister alles jaanuari lõpus . </s> </p></div3>
          <div3 type="artikkel"><head> Rahvaliit täiustas sümboolikat </head>
<p> <s> <hi rend="kaldkiri"> 09.01.2003 </hi> </s> </p>
<p> <s> Tõusev päike ja selle foonil rukkilill - nii näeb välja Rahvaliidu uus logo , mida erakond esmaspäeval Estonia Talveaias esitles . </s> <s> Samu sümboleid kasutati ka eelmisel märgil , aga nüüd on nad hoopis erksamad , ütles erakonna infojuht Agu Uudelepp . </s> </p>
<p> <s> Riigikogu valimiste üleriigilise nimekirja esinumbrid on Rahvaliidul Villu Reiljan , Jaan Õunapuu ja Janno Reiljan . </s> </p>
<p> <s> Erakond loodab saada parlamendis 20 kohta ( praegusest kaheksa rohkem ) ja olla üks valitsuse moodustajatest . </s> <s> “ Ilma meieta ei sünni seal midagi , ” ennustas Rahvaliidu esimees Villu Reiljan . </s> </p></div3>
        </div2>
        <div2 type="rubriik">
          <head> Juhtkiri </head>
          <div3 type="artikkel"><head> Ei külm meid võta </head>
<p> <s> <hi rend="kaldkiri"> 09.01.2003 </hi> </s> </p>
<p> <s> Muidu räägitakse ilmast enamasti siis , kui muust eriti rääkida pole , aga seekord oli asjal teine jume . </s> <s> Nädalapäevad näitas külmataat Eestimaal oma karmimat nägu , tegi küllaga kurja ning oli rahva hulgas kindlalt esimene jututeema . </s> </p>
<p> <s> Kiruti mis kiruti , ometi leiab halvalgi asjal vahel mõne hea poole . </s> <s> Kuna pakasega võitlemine võttis paljudel suure osa ajast ja energiast , polnud niisama ärplemiseks ja tühjaks tülitsemiseks mahti . </s> <s> Ehk andis see ka valimisteks valmistuvatele poliitikutele mõne vastuse , millega tuleb esimeses järjekorras tegelda ja mis on niisama mullikeste ajamine . </s> </p>
<p> <s> Meie esivanemad , kes siia karmile põhjamaale kolisid , said aastatuhandeid hakkama hoopis kasinamate vahenditega , kui meil on . </s> <s> Torusid , mis katki külmuvad , või autosid , mis hommikul käima ei lähe , neil lihtsalt polnud . </s> <s> See-eest oli tublil taluperel talveks alati paras puuriit valmis , vili salves ja praegusest kangema külmaga metsa minek polnud mingi kangelastegu . </s> </p>
<p> <s> Aga ega hädadest pääse . </s> <s> Seda , kui palju külm seekord kurja korda saatis , ei oska vist keegi kokku arvutada . </s> <s> Nii mõnegi pere eelarvesse lõi see augu kindlasti . </s> <s> Kui suviste põuakahjude korvamiseks mingi summa leiti , siis vaevalt pakase patte põllumehelegi kompenseerima hakatakse . </s> <s> Kuigi võibolla peaks . </s> </p>
<p> <s> Külmapühasid pidanud koolilapsed said kodus passida , kuna haridusministeerium ei suutnud koolimineku suhtes selget otsust vastu võtta , jättes selle lapsevanemate endi teha . </s> </p>
<p> <s> Samas näitas tigedaks läinud talv kätte ka Eesti riigi nõrku kohti . </s> <s> Kus polnud õigel ajal või õiges koguses kütet varutud , kus ei suudetud teid lumest puhtaks lükata või lasti külmal lohakuse tõttu riigivara rikkuda . </s> <s> Ja oli siis just sel suvel nii väga vaja ühte kahest Eesti jäälõhkujast maha müüa . </s> </p>
<p> <s> Aga isegi omamoodi soojust oli selles külmalaines . </s> <s> Kui naabrid või sugulased hätta sattunule peavarju või puid pakkusid või sõber katki läinud elektriradiaatori asemele enda oma laenas , siis see liitis inimesi . </s> <s> Sõpra tuntakse hädas . </s> </p>
<p> <s> Maainimesed on looduse kapriisidega hoopis rohkem harjunud kui linnarahvas , võtavad seda kõike loomulikuna . </s> <s> Kuigi tuisanud teed kiusavad ju tegelikult neid kõige enam . </s> <s> Aga kui õuest õhetavate põskedega tulla ja kuuma köögipliidi ette istuda ning tuld vaadata , siis eks sealtki hingerahu tule . </s> </p>
<p> <s> Huvitav on mõelda sellegi üle , kui suur on Eesti tegelikult : temperatuur Tallinnas ja Valgas erineb viieteist kraadi võrra , mõnes paigas veelgi rohkem . </s> </p>
<p> <s> Miski ei kesta igavesti . </s> <s> Igal juhul selles võib küll kindel olla , et ei enam mingi külmalaine Eesti riiki rivist välja löö . </s> <s> Ka rahvatarkus ütleb , et mis ei tapa , teeb tugevamaks . </s> </p></div3>
        </div2>
        <div2 type="rubriik">
          <head> Arvamus </head>
          <div3 type="artikkel"><head> Rohkem huvi ! </head>
<p> <s> Märtsi esimesel pühapäeval on valimised . </s> <s> Enne seda leiab too teema ajakirjanduses ülekaalukalt kajastamist . </s> <s> Paljud inimesed ütlevad , et nad on poliitikast tüdinud , et see ei huvita neid ja et nad ei taha sellest kuuldagi . </s> </p>
<p> <s> Ka novembri alguses avalikustatud uuringufirma ES Turu-uuringute ASi Eesti trükiajakirjandust puudutava küsitluse tulemused näitasid , et Eesti inimene soovib lehest vähem poliitikateemalist lugeda . </s> </p>
<p> <s> Ma loodan , et need tüdinud oma huvipuudusest moe pärast räägivad . </s> <s> Aidaku nii loota tõik , et juba rahvatarkus ütleb : statistika on teatud liiki vale . </s> </p>
<p> <s> Kuid mingit ohumärki need uuringutulemused endas kannavad . </s> </p>
<p> <s> Kahtlemata on meeldiv lugeda toredaid lugusid nii- ja naasugustest tublidest inimestest , kõrvataha panemist võimaldavaid lugusid tervisest . </s> <s> Aga kui väheneb huvi poliitika vastu , koguvad jõudu emotsioonidel põhinevad , mitte kuskile viivad arusaamad , nagu ah , kõik poliitikud on nagunii kas lollid või pätid . </s> </p>
<p> <s> Või sellised juhtumid , nagu paari aasta eest Kuku raadios kohalikke valimisi kajastavas öösaates : stuudiosse helistas naisterahvas , kes pakkus välja idee , et valijal võiks olla võimalus valida mitme kandidaadi vahel . </s> <s> Ta ei teinud nalja . </s> </p>
<p> <s> Enne kui kiruda ja kolkida , tuleks püüda vaadata nähtava taga olevat . </s> <s> Nii väheneksid ka populismi pakkuvate poliitikute võimalused . </s> </p>
<p> <s> Nii kaua kui inimene aru saada püüab , on ta osa maailmast , ja hirm , et Nemad kuskil jälle midagi ära otsustavad , väiksem . </s> </p></div3>
          <div3 type="artikkel"><head> Nädala nägu </head>
<p> <s> <hi rend="kaldkiri"> 09.01.2003 </hi> </s> </p>
<p> <s> <hi rend="rasvane"> Pühapäeval valiti Leedu presidendiks endine peaminister ja kunagine vigurlendur Rolandas Paksas ( 46 ) , kes teises voorus üllatuslikult võitis senist riigipead Valdas Adamkust ( 76 ) häälte suhtega 55 : 45. </hi> </s> </p>
<p> <s> Kui tulemust silmitses Paksas , siis asi ei olnudki vaksas , ja poiss polnud papist , sest jagu sest papist pea meetriga saada ta jaksas . </s> <s> <hi rend="rasvane"> A. Itskok </hi> </s> </p></div3>
          <div3 type="artikkel"><head> Mäng ühte väravasse </head>
<p> <s> <hi rend="kaldkiri"> 09.01.2003 </hi> </s> </p>
<p> <s> <hi rend="rasvane"> Valter Aasmäe majandusteadlane </hi> </s> </p>
<p> <s> <hi rend="rasvane"> Teen ettepaneku moodustada mittetulundusühing , mille tinglik nimetus võiks olla hoiustajate ühistu </hi> </s> </p>
<p> <s> Hiljuti avaldati andmed pankade kasumi kohta . </s> <s> Numbrid olid soliidsed . </s> <s> Ühelt poolt kajastab see meie pankade head tööd . </s> <s> Teisest küljest aga näitab , et pangad koorivad pangatarvitajaid üpris halastamatult . </s> </p>
<p> <s> Õnnetuseks on mind teenindav pank “ eesrindlane ” , makstes arvelduskontolt lähimast konkurendist 2,5 korda vähem intressi ning saades kvartalis 573 miljonit krooni kasumit ( vt Postimees , 26. okt 2002 ) . </s> </p>
<p> <s> Hoiustajate jaoks on meie pankadest suhteliselt lühikese ajaga saanud käsipakkide hoiuruumi tüüpi pangad . </s> </p>
<p> <s> Nõukogude ajal erines hoiukassa käsipakkide hoiuruumist selle poolest , et hoiukassas maksti aastas 2% intressi peale , käsipaki hoidmise eest aga võeti 15 kopikat kolme päeva eest . </s> <s> Nüüd on panga ja hoiuruumi erinevus kadumas . </s> <s> Raha omanik hakkab pangale peale maksma . </s> </p>
<p> <s> <hi rend="rasvane"> Võrdsed ja võrdsemad </hi> </s> </p>
<p> <s> Meie põhiseaduse § 12 keelab diskrimineerimise “ ... varalise ja sotsiaalse seisundi või muude asjaolude tõttu ” . </s> <s> On raske mõista , kuidas on põhiseadusega kooskõlas panga ühepoolselt kehtestatud hinnakiri , mille kohaselt intress eraisikule arvestatakse “ ... kuu keskmiselt jäägilt , mis on suurem kui 5000 kr ” . </s> <s> Kas see pole varaline diskrimineerimine ? </s> </p>
<p> <s> Alates mullu 1. juulist on panga hinnakirja kohaselt arvelduskonto intress 0,2% aastas . </s> <s> Tõsi , selline intressi ühepoolne muutmine põhineb 5. juunil 2002 vastu võetud “ Võlaõigusseaduse , tsiviilseadustiku üldosa seaduse ja rahvusvahelise eraõiguse seaduse rakendamise seaduse ” ( RT I 2002 , 53 , 336 ) paragrahvil 13 , mis sätestab krediidiasutuse tüüptingimuste muutmise . </s> </p>
<p> <s> See raskesti loetav säte andis teenritele õiguse käsutada peremehe vara . </s> <s> Tuli ainult teavitada raha omanikku . </s> <s> Mind finantsteenuse osutaja tüüptingimuste muutmisest ei teavitanud . </s> <s> Väidetavalt riputati mõnes pangakontoris vastav silt teadetetahvlile . </s> <s> Kas see oligi teavitamine nimetatud seaduse mõttes ? </s> </p>
<p> <s> Osa minu varast on pangas . </s> <s> “ Tsiviilseadustiku üldosa seaduse ” ( RT I 2002 , 35 , 216 ) § 66 kohaselt : “ Vara on isikule kuuluvate rahaliselt hinnatavate õiguste ja kohustuste kogum , kui seadusest ei tulene teisiti . ” </s> <s> Leian , et intressi määra alandades vähendas pank minu vara ( rahaliselt hinnatavate õiguste ja kohustuste kogumit ) . </s> <s> Kas sellega ei rikkunud pank põhiseaduse § 32 sätteid ? </s> </p>
<p> <s> Pangandus põhineb usaldusel , mitte selle kuritarvitamisel . </s> <s> Raha omaniku poolt vaadates on hoiustamine raha kasutusvaldusesse andmine panga omanikule . </s> <s> Praegu toimub see praktiliselt tasuta . </s> </p>
<p> <s> <hi rend="rasvane"> Omandisuhted selgeks </hi> </s> </p>
<p> <s> Minu arvates käib panga omanik tema kätte usaldatud rahaga ümber nii , nagu oleks see tema raha . </s> <s> Raha omanikule ei meeldi , et teda tema enda raha eest kooritakse . </s> <s> Minu meelest pole mingit vahet , kas pangas käivad röövlid või kaob minu raha muul viisil võõrasse taskusse . </s> </p>
<p> <s> Läbirääkimised üksikisiku ( füüsiline isik ) ja organisatsiooni ( panga ) vahel on ette lootusetu üritus . </s> <s> Veelgi lootusetum on panga kohtusse andmine . </s> <s> Selleks et rahaomanike huve kaitsta , teen ettepaneku moodustada mittetulundusühing , mille tinglik nimetus võiks olla hoiustajate ühistu . </s> </p>
<p> <s> Ühistu juhatuse ülesanne oleks pidada võrdväärseid läbirääkimisi pankade omanikega intressimäära ja teenustasude üle . </s> <s> Et mitte päris tühja laua äärde istuda , pakun läbirääkimiste algseisuks võrdse kasumi jaotuse panga- ja rahaomanike vahel . </s> </p>
<p> <s> Näiteks kavatseb Hansapank maksta aktsionäridele 30% dividende . </s> <s> Hoiustaja pole alaväärtuslik koorimise objekt . </s> <s> Ta väärib aktsionäriga võrdset hüvitist . </s> </p>
<p> <s> Kui finantsteenuse osutaja ( panga ) ja raha omanike ( hoiustajate ) volitatud esindajad kokku lepivad , on mõlemale poolele tagatud kindlus ühepoolsete otsuste vältimiseks . </s> <s> Kui kokkulepet ei tule , pole ka midagi lahti . </s> <s> Hoiustajad ( raha omanikud ) võtavad loetud päevade jooksul sularaha pangast välja . </s> <s> Mis rahata pangast saab , see on hoiustajale võõras mure . </s> </p>
<p> <s> Lugupeetud hoiustajad ! </s> <s> Ma ei ole pankade , vaid koorimise vastu . </s> <s> Kui ettepanek meeldib , siis hakkame peale . </s> <s> Pange oma mõtted kirja . </s> <s> Kas hakkame oma rahakotti ise kaitsma või jätame selle tarbijakaitse hooleks ? </s> </p>
<p> <s> <hi rend="kaldkiri"> Autor on Keskerakonna liige </hi> </s> </p></div3>
          <div3 type="artikkel"><head> Välispoliitikas igavaks ei lähe </head>
<p> <s> <hi rend="kaldkiri"> 09.01.2003 </hi> </s> </p>
<p> <s> <hi rend="rasvane"> Peeter Kaldre </hi> </s> </p>
<p> <s> Pärast Eesti kutsumist NATOsse ja liitumiskõneluste lõppemist Euroopa Liiduga on avaldatud arvamust , et Eesti välispoliitika muutub nüüd igavaks ja rutiinseks , kus meil endil erilist mänguruumi pole . </s> <s> Et kõik otsustatakse ära mõlema organisatsiooni peakorteris Brüsselis ning Eestil jääb üle vaid sulg tindipotti kasta ja sõna lausumata allkiri anda . </s> <s> Päris nii see siiski ei ole . </s> </p>
<p> <s> <hi rend="rasvane"> Liitlaste otsingud ELis ja NATOs </hi> </s> </p>
<p> <s> Tegelikult on teada , et Eesti on kõik viimased aastad üritanud järgida sellist välispoliitilist joont , mis ei läheks vastuollu ELi ja NATO omaga . </s> <s> Ometigi oli n-ö kõrvalseisjana seda teha palju hõlpsam . </s> <s> Eestilt eeldati küll üldliini hoidmist , kuid ei hakatud väga peale käima delikaatsemates küsimustes . </s> </p>
<p> <s> Eesti võis küll tahta kaasa rääkida ELi tuleviku kujundamises , kuid tema häält ei võtnud keegi kuulda . </s> <s> Eestil võis küll olla oma seisukoht Euroopa ja USA vahelistes lahkhelides , tal võis olla oma arvamus NATO uuest rollist maailmas ning ta võis arvata , et just tema tunneb Venemaad kõige paremini , kuid nende ettekujutustega ei olnud suurt midagi peale hakata - neil puudus väljund ja kaal . </s> </p>
<p> <s> Nüüd asjad muutuvad . </s> <s> Ühest küljest saab Eesti oma seisukoha kuuldavale tuua ja sellega arvestatakse . </s> <s> Teisalt ei ole kumbki organisatsioon täielikult homogeenne nähtus . </s> <s> Eri riikidel ja riikide gruppidel on oma huvid ning sageli lähevad need vastuollu teiste riikide gruppide huvidega . </s> </p>
<p> <s> Seega hakatakse Eestis nägema potentsiaalset liitlast ning siis on juba Eesti otsustada , kellega ühinemisest me ise kõige rohkem võidame . </s> <s> Aeg-ajalt on meil juba arutatud , kas oleks mõttekas kampa lüüa Põhjamaadega või hoopis teiste Ida-Euroopa riikidega , kes ei ole meile küll vaimselt nii lähedased , kuid kelle ajalugu ja arengustaadium on meie omaga sarnane . </s> <s> Või on hoopis õigem end mitte kellegagi kindlalt siduda ja koaleeruda eri riikidega probleemist lähtuvalt . </s> </p>
<p> <s> NATOs on otsustusmehhanism mõnevõrra selgem ehk siis konsensuslik . </s> <s> Samal ajal on ajaloost teada , kui ränki jõupingutusi üksmeelele jõudmine on sageli nõudnud . </s> <s> Näiteks NATO tippkohtumise eel Madridis 1997. a , kus lõpuks otsustati kutsuda ühinema Poola , Ungari ja Tšehhi Vabariik . </s> </p>
<p> <s> Toona olid viimase hetkeni rängas vastasseisus USA ja Prantsusmaa leer , kes tahtis kutset ka Rumeeniale ja Sloveeniale ning Baltimaad üldse mainimata jätta . </s> </p>
<p> <s> Eeldatavasti laieneb NATO ka tulevikus ning siis on juba väga oluline ka Eesti seisukoht . </s> <s> Täiesti vabalt võib tekkida dilemma , kus Eesti peab valima : kas olla ühel nõul NATO juhtiva jõu ja meie allianssi toomise mootori USAga või on vastuolude korral otstarbekam hoida meile lähemal asuvate eurooplaste poole . </s> <s> Seesugune sundvalik võib tekkida üsna varsti - teatavasti on paljud eurooplased selle vastu , et USA ründaks Iraaki . </s> </p>
<p> <s> <hi rend="rasvane"> Eesti kui Venemaa tundja </hi> </s> </p>
<p> <s> Venemaaga võib ette tulla veelgi delikaatsemaid olukordi . </s> <s> On juba vihjatud , et kunagi tulevikus võiks Venemaa kuuluda nii NATOsse kui ka ELi . </s> <s> Millise seisukoha võtab Eesti , kui on teada , et vähemalt osaliselt liitusime me nende organisatsioonidega just Venemaa kartuses ? </s> </p>
<p> <s> Lihtsameelsust lääneriikide suhtumises Venemaasse on jäänud küll vähemaks , kuid päriselt kadunud see ei ole . </s> <s> Kas Eestil jätkub julgust hoiatada oma partnereid rumaluste tegemise eest Venemaaga või kardame end näidata liigsete russofoobidena , kes ei ole oma minevikust lahti saanud ? </s> </p>
<p> <s> Samas võiks just Eestist tänu oma ajaloole saada selline Venemaa tundja , kes oskab soovitada abinõusid ja käitumist , kuidas selle riigi demokratiseerimisele ja positiivsele hõlvamisele kaasa aidata . </s> <s> Selleks ei sobi loosung “ Ärge usaldege venelasi ! ” samamoodi kui NATO ja ELi Venemaa-poliitika järel sörkimine . </s> </p>
<p> <s> Eesti suurärimehi on sageli kritiseeritud selle pärast , et nad tahavad Venemaaga liiga aktiivselt äri ajada , kuid fakt on see , et neil on päris häid kogemusi kapitalistliku Venemaaga suhtlemisel . </s> <s> Miks mitte neid kogemusi osaliselt välispoliitika keelde kodeerida . </s> </p>
<p> <s> Seega on suures osas tõsi , et Eesti välispoliitika tulevik on selginenud , kuid eelmainitud väljakutsed näitavad , et igavaks ei tohiks selle poliitika ajamine küll muutuda . </s> </p></div3>
          <div3 type="artikkel"><head> Toompeale paras palk </head>
<p> <s> <hi rend="kaldkiri"> 09.01.2003 </hi> </s> </p>
<p> <s> <hi rend="rasvane"> Uno Maasikas lihtpensionär ( 1842 krooni ) </hi> </s> </p>
<p> <s> <hi rend="rasvane"> Valitud vabatahtlike palk olgu tähtajaline ja avalik </hi> </s> </p>
<p> <s> Parteitu lihtvalija Variku külast Enn Anupõld võrdles meie Riigikogu palganumbreid Soome Eduskunna omadega . </s> <s> Kõik näitajad ja arvutused on aritmeetiliselt õiged : suhe üleriigilise keskmise palgaga on 4 : 2 eestlaste kasuks . </s> </p>
<p> <s> Riigikogulaste niisugune sissetulek puudutab meis aastasadu kasvatatud õiglustunnet . </s> <s> Kummatigi on meie õiglustunde aluseks , vähemalt viimase viiekümne aasta jooksul , kujundatud hoiak : ela ise ja lase teistel elada . </s> </p>
<p> <s> Siit järeldus , et kui iga lihtvalija saaks meie hinnataseme juures nii 15 000 kr ja vanaduspuhkaja 7000-8000 kr kuus , ei ärritaks 30 000kr rahvaesindaja palk kedagi . </s> <s> Kuidas siis seda suhet saavutada ? </s> <s> Lihtvalija jaoks on kõik asjad lihtsad : tõmbame riigikogulase palga 12 000 peale ja asi mutt . </s> </p>
<p> <s> Ja see ongi põhjus , miks ma oma kirjatükki veeretan . </s> <s> Nii Soomes 1947. a kui ka meil 1992 lähtuti eelkõige sellest , et rahvaesindaja palk võimaldaks väärika äraelamise talle ja perele , väikeste argimurede kõrvalejätmise ja pühendumise ametikohustuste täitmisele . </s> </p>
<p> <s> Lahe mõlemal kaldal oli otsustushetkel üldine palgatase äärmiselt madal . </s> <s> ( Muuseas , tollases Eesti Ülemnõukogus olid palga- ja iseäranis eripensionide määramise mootoriks need , kellel edaspidi seaduseandjate hulka asja polnud : intrid ja sõjaväelased . ) </s> </p>
<p> <s> <hi rend="rasvane"> Kõik ei ole nagu Soomes </hi> </s> </p>
<p> <s> Edasi , soomlastel on olnud üldise elujärje parandamiseks aega üle 50 aasta , meil napp 10 aastat . </s> <s> Kui Soomes igamehe kõva tööga jõuti ka kõva palgani , hakati sealgi arvama , et ega nad seal Eduskunnas ikka oma palka väärt ole . </s> <s> Võttis hulga aastaid närimist , kuni 2000. a sügiseks sõltumatute asjatundjate komisjon Eduskun-nale uued palgad kinnitas . </s> </p>
<p> <s> Nüanss , mille Enn Anupõld märkamata jätab , on asjaolu , et protestijate meelepahaks palganumbrid mitte ei vähenenud , vaid hoopis tõusid ! </s> </p>
<p> <s> Kuidas siis meil käituda ? </s> <s> Anupõld meenutab Soome Maaliidu esimehe Veikko Ven-namo räuskamist Edukunnas , mille eest ta saalist välja kanti . </s> <s> Tema partei , mis robinal hääli juurde sai , ei püsinud võimu juures kuigi kaua ning Soome arengu parimatel aastakümnetel pole selle järglastel otsustajate hulka asja olnud . </s> <s> Tundub , et meie ainult protestimisest elavat lihtvalijat selline saatus ei rahulda . </s> </p>
<p> <s> Väljakujunenud ( ja järjest õhutatav ) vastuseis valija ja seaduseandja vahel nõuab tõesti lahendamist . </s> <s> Riigikogulase pensionikorraldus on juba paar muutust läbi teinud . </s> <s> On vähenenud ja maksustatav . </s> <s> Palk on aga endiselt seotud metoodika valikust sõltuva keskmise palgaga . </s> </p>
<p> <s> Siia ongi koer maetud , kuna saadiku palk tõuseb neli korda kiiremini tavatöötaja omast , see pole kohe kuidagi õigustatud . </s> <s> Samas tasub mõelda ka sellele , et kui meiegi sissetulek tõuseks samas tempos , lämbuksime inflatsiooni kätte . </s> </p>
<p> <s> <hi rend="rasvane"> Peab kontrollima </hi> </s> </p>
<p> <s> Seega võiks/peaks Riigikogus olema kindel tähtajaline palk , mis võiks olla mõne kõrge riigiametniku astmel nagu Soomeski . </s> <s> Põhjanaabrite eeskujul olgu ka kõik ametialased lisakulud kontrolli all . </s> </p>
<p> <s> Senist asjade kulgu jälginu märkab , et just nende küsimuste ümber arutelu Riigikogus keerlebki . </s> <s> Kuhu tulemus maandub , pole veel teada , kuid kirveihumise võiksime seisma jätta . </s> <s> Seda enam , et lihtvalijat võib sõltumatute asjatundjate poolt oodata samasugune pettumus nagu Soomeski . </s> <s> Ja palk ei lange kohe kindlasti alla kõrgkooli professori palga , sest just nendest ongi Riigikogus puudu . </s> </p>
<p> <s> <hi rend="kaldkiri"> Samal teemal : <gap rend="viited"/> ML , 14. november 2002 </hi> </s> </p></div3>
          <div3 type="artikkel"><head> Mida toob lamba-aasta maale ? </head>
<p> <s> <hi rend="kaldkiri"> 09.01.2003 </hi> </s> </p>
<p> <s> <hi rend="rasvane"> Marko Pomerants Lääne-Viru maavanem </hi> </s> </p>
<p> <s> <hi rend="rasvane"> Maal ei ela mitte kõigest kolmandik , vaid tervelt kolmandik Eesti rahvast </hi> </s> </p>
<p> <s> Oleme jälle uude aastasse jõudnud . </s> <s> Seljataga on põllumehele murelik põuasuvi , mis valitsusele 101miljonilise erakorralise põuatoetuse tekitas . </s> <s> Käes on sügav talv , aga suvise põua mõjud on madalate kaevudega maainimestel siiamaani tunda . </s> </p>
<p> <s> Kaevud on kuivad ja vallad seatud olukorda , kus ligimene tahab veeveol aitamist . </s> <s> Kui suureks kujunevad erakorralised veeveo kulud , näitab lähiaeg . </s> </p>
<p> <s> Mis siis algav lamba- või kitseaasta maainimesele toob ? </s> <s> Lamba- ja kitsekasvatajale kindlasti ute- ja kitsetoetuse . </s> <s> Eelmisel aastal said näiteks 902 karjakasvatajat oma 13 002-le sõralisele ute- või kitsetoetust . </s> <s> Nii et teadaanne linnarahvale : maal on veel lambad täiesti olemas . </s> </p>
<p> <s> <hi rend="rasvane"> Toetustest raske sotti saada </hi> </s> </p>
<p> <s> Pole küll sellekohast võrdlevat statistikat riikide lõikes , aga kui oleks nimekirjad eri toetuseliikide osas , siis kindlasti poleks Eesti viimasel kohal . </s> <s> See puudutab ka maaelu- ja põllumajandustoetusi , mida on liigiti planeeritud kolmekümne ümber . </s> </p>
<p> <s> Kogu sellest infohulgast selguse saamiseks on loodud mitmeid Interneti-portaale , aga päris täit sotti on sellest kõigest raske saada . </s> <s> Ja kui on võimalikki selgusele jõuda , milline oli toetuste rahaline väärtus kokku ja kuidas see jagunes , siis neid numbreid kommenteeriv lisainfo räägib meile toetust saanute arvust ja rahuldamata avalduste arvust , mitte aga sellest , mida kvalitatiivselt saavutati . </s> <s> Kas ja kui palju me liikusime võetud eesmärkidele lähemale . </s> </p>
<p> <s> Euroopa Liitu minekuks oleme me peaaegu et valmis . </s> <s> On olemas maaelu arengukava ja Eesti põllumajanduse arengu strateegia . </s> <s> Samas pole ma kindel , et täna Eestis on ühist poliitilist arusaama sellest , milline peaks olema siseriiklik põllumajanduspoliitika ning kas tehtud ja tehtavad poliitilised otsused on tagatud ka meie majanduslike võimalustega . </s> </p>
<p> <s> Populaarne on võrrelda kulutusi eri sektoritele Euroopa Liidus ja Eestis . </s> <s> Kaitsekulutuste osas võeti 2% SKPst Eestis küll nurinaga , aga siiski omaks . </s> <s> Võrreldakse hariduse ja tervishoiu kulutusi . </s> </p>
<p> <s> Maaelu ja põllumajanduse kohta aga keegi midagi ei ütle . </s> <s> Kui , siis ehk seda , kui palju maksab EL uutele tulijatele võrreldes vanade olijatega otsetoetusi . </s> <s> Ilmselt on paljude jaoks tegemist hoomamatu asjaga . </s> <s> Põllumajandus iseenesest on küllaltki konkreetne värk , kuigi võtab järjest hägusamaid piirjooni . </s> <s> Saa sa aru , kus põllumajandus maaeluks või lihtsalt ettevõtluseks üle läheb . </s> </p>
<p> <s> 2001. aasta põllumajandusloenduse järgi on minulgi Rakvere linnas oma 900m² krundi ja viie õunapuuga põllumajanduslik kodumajapidamine . </s> <s> Ega maaelu kui olemise ja elamise viisi saagi vist riikide vahel võrrelda , selleks on asustustihedus ja konkreetsed olud liiga erinevad . </s> </p>
<p> <s> Maapiirkonnast on valitsuse tasemel vähemasti kaks arusaama : maaelu ja põllumajandusturu korraldamise seaduse järgi on maapiirkond küla , alevi ja aleviku territoorium . </s> <s> Vabariigi valitsusel on õigus kehtestada nende linnade loetelu , mille territoorium käesoleva seaduse tähenduses loetakse maapiirkonnaks . </s> </p>
<p> <s> Nii et ka linn võib olla natuke küla või alevik , mida tegelikult vähemasti pooled Eesti linnad oma olemuselt ongi . </s> </p>
<p> <s> Eesti regionaalarengu strateegia järgi on aga maapiirkonnad kõik asulad , välja arvatud üle 2500 elanikuga linnalised asulad ning keskmiste ja suurlinnade lähitagamaad . </s> <s> Mis räägib omakorda sellest , et iga küla ei ole küla , vaid on natuke linn . </s> </p>
<p> <s> Maal elavaid inimesi elab vähemuses , kõigest 30% eestimaalastest - kas neist peabki hoolima ? </s> <s> Võiks ju võtta hoiaku , et mis te seal maal vahite , tulge ära linna . </s> <s> Tegelikult on see mitte kõigest , vaid tervelt kolmandik Eesti elanikkonnast ja enamik territooriumist . </s> </p>
<p> <s> Regionaalminister Toivo Asmer on avaldanud arvamust , et sellisel portfellitul kujul on pea võimatu regionaalpoliitikat koordineerida nii , et sellest ka silmanähtavat tulu oleks . </s> <s> Jagan tema arvamust . </s> <s> Ta ise on pakkunud välja regionaalministeeriumi idee . </s> </p>
<p> <s> See moodustuks mitte täiendava ametnikkonna , vaid eri ministeeriumides töös olevate ametnike baasil . </s> <s> Või oleks üheks lahenduseks maaelu ministeeriumi loomine , mis tegeleks ühelt poolt põllumajandusega , teisalt aga ka Eesti maaeluga laiemalt , koordineerides regionaal- , või siis ühe väljapakutud mõistena piirkonnapoliitikat . </s> </p>
<p> <s> <hi rend="rasvane"> Ehk jõuaks kokkuleppele </hi> </s> </p>
<p> <s> Ehk jõuaks nii ühe ja selge arusaamani maapiirkonnast ning sellest , mida meil siin Eesti riigis vaatamata ELi pakutavatele võimalustele ikka vaja teha on , et maal elu jätkuks . </s> </p>
<p> <s> Presidendi algatatud rahvuslikule leppele on sisu otsitud . </s> <s> Üks selle leppe osi võiks olla kokkulepe , kui palju on linnamees maamehele nõus läbi riigieelarve peale maksma tingimustes , kus ta ei ole ise nõus minema näiteks Tali valda elama . </s> </p>
<p> <s> Mitte just nii , et kroonid pihku , aga teed korda , arvutiside toimima , bussiga liikumise võimalused paremaks . </s> <s> Mida see lamba-aasta siis maainimesele ikkagi toob , ja mitte ainult algav aasta , vaid neli järgmist , sellest hakkab aimu saama alates märtsist , kui uus valitsus moodustub . </s> <s> Sina ise saad oma saatuse kujunemisele valima minnes kaasa aidata , nii et jälgi mängu ! </s> </p>
<p> <s> <hi rend="kaldkiri"> Autor on Res Publica liige </hi> </s> </p></div3>
          <div3 type="artikkel"><head> Väikerahva valikutest </head>
<p> <s> <hi rend="kaldkiri"> 09.01.2003 </hi> </s> </p>
<p> <s> <hi rend="rasvane"> Villu Reiljan Eestimaa Rahvaliidu esimees </hi> </s> </p>
<p> <s> <hi rend="rasvane"> Vaja on laiapõhjalist kokkulepet inimese , perekonna , eestluse väärtustamiseks </hi> </s> </p>
<p> <s> Maailmas on 8000-10 000 rahvast või rahvakildu . </s> <s> Neist umbes kahesajal on oma riik . </s> <s> Oma riiki ei ole kurdidel ega baskidel , ei ole Hiinas elavatel uiguuridel , keda on 15-20 miljonit . </s> <s> Oma riik puudub veel paljudel mit-mekümnemiljonistel rahvastel Indias ja Hiinas . </s> </p>
<p> <s> Näikse , et tänapäevases maailmas hakkab 150 aasta eest alanud rahvusriikide jõuline tekkimine tasapisi ümber saama ja üha enam omandavad väge riigid , mida on õigem nimetada poliitilisteks ühendusteks . </s> <s> Nii muutuvad üha vähem tõenäoliseks võimalused ka eestlastest oluliselt arvukamatel rahvastel saavutada oma riiklik iseseisvus . </s> </p>
<p> <s> Eesti on selle taustal erand - oleme valitud rahvas oma riigiga . </s> </p>
<p> <s> <hi rend="rasvane"> Kiirete muutuste mõju </hi> </s> </p>
<p> <s> Samas on Eesti kiirete muutuste vallas . </s> <s> 1989. aasta rahvaloenduse tulemuste järgi elas meie maal 1,573 miljonit inimest , nüüdseks on see arv langenud 1,36 miljonini . </s> <s> Rängad üleminekuaastad ja ebakindlus ühiskonnas on mõjutanud iga kodu , iga peret . </s> </p>
<p> <s> Selle üheks tagajärjeks on sündide langus 25 000-lt 12 500ni . </s> <s> 70 000-80 000 muulast on meie riigist lahkunud , 60 000-70 000 eestlast otsivad tööd ja leiba teistes riikides . </s> <s> Noortest vaid 56% seostab oma tulevikku Eestiga , 22% seevastu arvab , et neil pole Eestis midagi peale hakata . </s> </p>
<p> <s> Eesti Vabariigi presidendil on tuhat korda õigus , kui ta kõneleb üleminekuaja lõhest sotsiaalvallas . </s> <s> Olukorras , kus Eesti on tõstnud oma mainet riikidevahelisel suhtlemisel , ei ole me suutnud väärtustada eesti inimest ja eesti perekonda . </s> </p>
<p> <s> Eesti on oma palgasaajate hulgas kujundanud laias laastus kaks klassi . </s> <s> Esimene on sügavvaeste klass , need inimesed saavad kuus kätte keskmiselt 3200 krooni ja peavad selle eest tasuma oma elamiskulud ning koolitama lapsi . </s> <s> Teine on rikkam osa , kelle keskmine sissetulek on 13 000 krooni kuus . </s> </p>
<p> <s> Esimesi on kolm neljandikku elanikkonnast , teisi ligikaudu kuuendik . </s> <s> Nood paljukõneldud keskmise palga saajad on nagu olemata , olemata on need , kes peaksid aitama ühiskonnast tervikut luua . </s> </p>
<p> <s> Nüüd , kus Eesti on saanud kutse liituda NATOga ja ühinemiseks Euroopa Liiduga 2004. aastal , on viimane aeg pühenduda Eesti Vabariigi põhiseaduses toodud kaunilt kõlavate eesmärkide saavutamisele . </s> </p>
<p> <s> Põhiseaduses on kirjas : “ Kõikumatus usus ja vankumatus tahtes kindlustada ja arendada riiki , /---/ , mis on rajatud vabadusele , õiglusele ja õigusele , mis on kaitseks sisemisele ja välisele rahule ning pandiks praegustele ja tulevastele põlvedele nende ühiskondlikus elus ja üldises kasus , mis peab tagama eesti rahvuse ja kultuuri säilimise läbi aegade ... ” </s> </p>
<p> <s> Täna ja praegu on see tekst meie ühiskondlikuks leppeks , peaks olema kogu riiki ja rahvast hõlmavaks kokkuleppeks . </s> <s> Selle leppe täitmises või täitmatajätmises peegeldub meie suhtumine Eesti riiki , eestlusesse , oma kaaskodanikesse . </s> </p>
<p> <s> Ilmselt pole täna aeg targutada , kes oli ja on süüdi praegu Eestis valitseva olukorra tekkimises . </s> <s> Kiiresti on vaja laiapõhjalist ja pikaajalist kokkulepet inimese , perekonna , eestluse väärtustamiseks . </s> </p>
<p> <s> Eesti ühiskond peab oma tuleviku nimel tegema selged otsused , kuidas meie käsutuses olevat vara ja väärtusi õigesti tarvitada . </s> <s> Siis saavad sisulise väärtuse ka arutelud , kas ühineda Euroopa Liidu ning NATOga või jätta see tegemata . </s> </p>
<p> <s> <hi rend="rasvane"> Ühiskonna tasumata võlg </hi> </s> </p>
<p> <s> Meie ühiskonna demograafilised kaotused üleminekuaja jooksul on olnud 100 000 olemata sündi . </s> <s> Ei ole päris aluseta küsida : milleks on ühiskond kasutanud seda ressurssi , mis oleks pidanud kuluma 100 000 lapse kasvatamiseks ? </s> </p>
<p> <s> Ühiskonna ees on see võlg , mis tuleb tasuda ja aeg tasumiseks on tulnud . </s> <s> Ühiskond peab oma võla tulevikule tagasi maksma . </s> <s> Üks võimalus selleks on korraldada meie maksupoliitika ümber lapsesõbralikuks . </s> </p>
<p> <s> Lühidalt on Rahvaliidu tulumaksuseaduse eelnõu mõte järgmine : maksuvaba tulu peaks olema 2000 krooni kuus ja siis veel iga lapse pealt perele 2000 maksuvaba krooni juurde . </s> <s> Äraseletatult tähendaks see , et kolmelapselise pere vanemad , kes teenivad kokku 10 000 krooni , saavad selle summa maksuvabalt kätte . </s> </p>
<p> <s> Paraku on mitme erakonna maksupoliitilised ettepanekud niisugused , mis ajavad riigieelarve uppi või teevad rikkad veel rikkamaks ja vaesed veel vaesemaks , lapsevanematel ei ole neist mingisugust kasu . </s> <s> Selline mõttemall on rahvuse elujõudu väärtustavale Rahvaliidule vastuvõetamatu , kuna see ei teeni rahva kõige pakilisemate probleemide lahendamist . </s> </p>
<p> <s> Tähtsad välispoliitilised eesmärgid on saavutatud . </s> <s> Nüüd on viimane aeg vaadata ringi ka meie oma riigi sees ja asuda lahendama neid probleeme , mis on viimase kümne aastaga tekkinud . </s> </p>
<p> <s> Riigi välisjulgeolekust ei ole kasu , kui sellel riigil ei ole enam elanikke . </s> <s> Rahvaliit on kindlalt seda meelt , et lähiaastate peamine ülesanne on teha riigi edu igale inimesele kättesaadavaks . </s> <s> Eesti on maailmas tunnustatud riik , nüüd on aeg , et iga inimene tunneks end Eestis tunnustatu ja vajalikuna . </s> </p></div3>
        </div2>
        <div2 type="rubriik">
          <head> Maamajandus </head>
          <div3 type="artikkel"><head> Ahtra lehma võib asendada </head>
<p> <s> <hi rend="kaldkiri"> 08.01.2003 </hi> </s> </p>
<p> <s> Teisipäeval valitsuse kinnituse saanud piimalehmakasvatamise toetuse määruse järgi võib toetuse taotleja mittevajalikud loomad karjast välja viia enne toetuse väljamaksmist . </s> <s> “ Looma asendamise võimalus välistab ahtrate lehmade karjas hoidmise vajaduse , ” selgitas põllumajandusministri nõunik Maris Lehtmets . </s> </p>
<p> <s> Nõutava pidamisperioodi jooksul , kuid mitte hiljem kui 1. aprillil , võib taotleja asendada looma teise vastava loomaga ( kes vastab toetuse saamiseks esitatud nõuetele ) , kaotamata õigust saada toetust taotletud mahus . </s> </p>
<p> <s> Piimalehma kasvatamise toetuse saamiseks tuleb taotluses nimetatud loomi pidada karjas taotluse esitamisest kuni toetussumma laekumiseni taotleja arveldusarvele . </s> </p>
<p> <s> Nõutava pidamisperioodi rikkumiseks ei loeta seda , kui loomade arv on vähenenud taotleja surma või pikaajalise töövõimetuse , loodusõnnetuse , loomataudi puhkemise või looma taotleja tahtest sõltumatult karjast väljaviimise tõttu ja sellest on PRIA-le teatatud seitsme päeva jooksul . </s> </p></div3>
        </div2>
        <div2 type="rubriik">
          <head> Turg </head>
          <div3 type="artikkel"><head> Kadaka turg kolis kolkasse </head>
<p> <s> <hi rend="kaldkiri"> 08.01.2003 </hi> </s> </p>
<p> <s> Oktoobris , kui avas uksed uus Prisma kaubamaja , suleti Kadaka kaubanduskeskuses toiduainete turu ruumid . </s> <s> Kuid turg päriselt ära ei kadunud . </s> </p>
<p> <s> Kes viitsib minna suure kaubandusehoone taha , avastab 5-6 kioskit , kus äri käib edasi . </s> </p>
<p> <s> Kunagine Eesti turu lipulaev on nüüd väiksem kui Viljandi turg . </s> <s> Muist kala- ja lihatooteid on siin odavamad kui suurtes kaubamajades ja Keskturul . </s> <s> Pealegi kauplevad siin lihaga Eesti omad talunikud . </s> </p>
<p> <s> Igat köögivilja ei tasu Kadaka turult aga osta . </s> <s> Näiteks kapsas oli siin eelmisel nädalal krooni võrra kallim kui Keskturul . </s> </p>
<p> <s> Vaatamata külmale ja müüjate vähesusele , ei ole köögivilja hinnad enamikul pealinna turgudel viimase nädalaga eriti tõusnud . </s> <s> Piiri seab ostjate madal ostuvõime ja kõva konkurents supermarketite poolelt . </s> </p>
<p> <s> Näiteks mandariine ei tasu üheltki pealinna turult osta , säästu- ja supermarketitest saab odavamalt . </s> <s> Ainult banaanid ja kodumaine köögivili on turul üldjuhul odavam . </s> </p>
<p> <s> Harjumaalt pärit talunik Anne ei olnud rahul Keskturul jõuluhanede ja -partide müügiga . </s> <s> Hane hinnaga 125-200 ja parti 70-80 kr/kg õnnestus tal müüa vaid paarkümmend tükki . </s> </p>
<p> <s> “ Kaks aastat ei olnud turul käinud ja selgus , et rahvas on vaesemaks jäänud , ” imestas Anne . </s> <s> Kalleid jõululinde ostsid peamiselt venelased , vaesemad eestlased piirdusid verivorsti ja import-kanakoibadega . </s> <s> Kogenenumad turukauplejad usuvad aga , et rikkam rahvas on turu vahetanud supermarketite vastu . </s> </p>
<p> <s> Kuuse eest taheti Keskturul keskmiselt 90 kr/jm , hiljem hind langes veelgi . </s> <s> Talunikud , kes müüsid kuuski pealinna elamurajoonides , said jõulupuu eest 25-50 kr/jm . </s> </p>
<p> <s> <hi rend="rasvane"> Jaan Räni </hi> </s> </p></div3>
        </div2>
        <div2 type="rubriik">
          <head> Ilm </head>
          <div3 type="artikkel"><head> Kes tegi mullu Eestis ilma ? </head>
<p> <s> <hi rend="kaldkiri"> 08.01.2003 </hi> </s> </p>
<p> <s> <hi rend="rasvane"> Tavatult põuane , soe ja päikeseline oli meil mullune aasta </hi> </s> </p>
<p> <s> Aasta lõpul tehakse ikka kokkuvõtteid . </s> <s> Ilmataadi tegemisi meenutatakse enamasti kui pahategusid : arvutatakse kokku tormides hukkunuid ning rahalist kahju . </s> </p>
<p> <s> Möödunud aasta jääb Eesti kliima ajalukku kui rekordiliselt päikesepaisteline ning väga kuiv . </s> </p>
<p> <s> <hi rend="rasvane"> Päevitusrõivaist otse kasukasse </hi> </s> </p>
<p> <s> Päikesepaiste tegi aasta keskkoha puhkajatele , linnainimestele ja turistidele lausa unelmate suveks , maainimestele jääb pea terve aasta meelde kui üks suur mure veega . </s> </p>
<p> <s> Suve lõpul oli Eestimaa täis külasid , kus kaevud tilgatumaks ammutatud , karjamaad kolletasid juba juulis . </s> <s> Viljapuud ei jõudnudki talveks valmistuda , loodus kargas päevitusriideist kohe kasukasse . </s> <s> Poldki õieti teist , öelnuks “ Kevade ” Tõnisson sügise kohta . </s> </p>
<p> <s> Aasta haku kohta ei saanud paha sõna öelda : kogu Eesti keskmine talvine õhutemperatuur oli küll madalam normist ehk pikaajalisest keskmisest , sademeid tuli aga ligi 40% rohkem . </s> </p>
<p> <s> Edasi algas põud . </s> <s> Eriti kuivad olid aprill-mai ( kummalgi kuul sademeid keskeltläbi vaid 15 mm ! ) . </s> </p>
<p> <s> Suvised vihmad tulid kohati , hooti ning juhuslikult : mõni maalapp oli üle ujutatud , naabril aga põld lausa kärssas päikese käes . </s> <s> Juulis sadas Järvamaal 130 mm , Tartu- ja Valgamaal aga 25-30 mm , augustis oli lugu veelgi kontrastsem : Kuusikul 88 mm , Valgas mõõtmatult kordi vähem , s.t mitte midagi . </s> </p>
<p> <s> Juuli alguse tugevad tormid ning tromb Keilas laastasid sadu hektareid metsa ning lammutasid katuseid . </s> <s> Kogukahjusid majandusele annab siiani kokku arvestada . </s> </p>
<p> <s> Aastast kokkuvõtet tehes selgus , et Tartus oli 2002. aasta keskmine õhutemperatuur 6,3 ° ( norm 5,0 ° ) ja päikest paistis rekordiliselt palju : üle 2100 tunni . </s> <s> Sademeid igal kujul langes aga 533 mm ehk 88% tavalisest . </s> </p>
<p> <s> Vegetatsiooniperioodil ( mai-september ) sadas 184 mm vihma , millega aasta jäi kuivuselt viimasel poolsajandil kolmandale kohale . </s> <s> Põuasemad on olnud siinkandis 1992 ja 1999 ( 165 ja 180 mm ) . </s> </p>
<p> <s> Põua mõjust Eesti põllundusele on kirjutanud agrometeoroloog Laine Keppart detsembrikuu Maamajanduses . </s> </p>
<p> <s> Siia sobiksid read Priit Aimla luuletusest “ Ilma ei lasta meil valida ” kuiva 1999. aasta oktoobri Maalehest . </s> </p>
<p> <s> <hi rend="kaldkiri"> Ei ammu enam loodust </hi> </s> </p>
<p> <s> juulikuist . </s> </p>
<p> <s> Vaid mälestused suise </s> </p>
<p> <s> päeva mudelist : </s> </p>
<p> <s> Kõik käisid meres , </s> </p>
<p> <s> - vähemasti muist . </s> </p>
<p> <s> Põld ootas vett . </s> <s> Ma </s> </p>
<p> <s> vahel andsin , pudelist . </s> </p>
<p> <s> <hi rend="rasvane"> Globaalselt soe </hi> </s> </p>
<p> <s> Ka globaalselt oli 2002. aasta soe ja paljudes maades põuane . </s> <s> Eri hinnanguil oli lõppenud aasta soojuselt 1998. a järel teisel kohal , ületades võrdluseks oleva perioodi 1961-1990 keskmist temperatuuri 0,5 -0,57 kraadi võrra . </s> </p>
<p> <s> Looduskatastroofide ( sealhulgas maavärinad ) arv oli 700 ümber , surma sai ligi 11 000 inimest . </s> <s> Üle tuhande tappis kuumalaine Indias , ligi 800 uppus Hiina üleujutustes . </s> </p>
<p> <s> Vähe hukkunuid , seevastu suurt majanduslikku kahju põhjustasid kaks Kesk-Euroopa uputust . </s> </p>
<p> <s> Mis saab edasi ? </s> <s> Millal see jube pakane lõpeb , aina küsitakse sünoptikuilt . </s> <s> Mis saab suvest ? </s> <s> Vaatame , näeme . </s> </p>
<p> <s> Eestis on soojadele suvedele järgnenud nii pakaselisi kui pehmeid talvesid . </s> <s> Näiteks kuumale suvele 1941 järgnes jahe november ning külm detsember . </s> </p>
<p> <s> Pakaselised olid 1942. a ilmad kuni aprillini välja . </s> <s> Ja suvi tuli jahe , nagu ka rekordiliselt külmale 1987. a talvele järgnenud suvi . </s> <s> Aga vanarahvas teab , et mida külmem jõul , seda palavam jaan. </s> <s> Nii et ... </s> </p>
<p> <s> Rõõmsamaks ilmasündmuseks oli 2002. aastal Eesti Loodusuurijate Seltsi juurde loodud ilmahuviliste keskus , mille tuumik asub Jõgeva meteoroloogiajaamas . </s> </p>
<p> <s> Veel peaks huvi pakkuma Pärnu kandi ilmatarga Ilmar Tiismaa initsiatiivil käima lükatud ilmavaatlejate päevade jätk , sel suvel loodetavasti Tõraveres . </s> </p>
<p> <s> <hi rend="rasvane"> Ain Kallis </hi> </s> </p></div3>
        </div2>
        <div2 type="rubriik">
          <head> Inimene </head>
          <div3 type="artikkel"><head> Vanaema Laine Paslepast </head>
<p> <s> <hi rend="kaldkiri"> 10.01.2003 </hi> </s> </p>
<p> <s> <hi rend="rasvane"> Laine Rajasalu on helde käega mammi </hi> </s> </p>
<p> <s> “ See on sul nagu paha abikaasa , kes ei lähe ära ega jäta rahule , lahti sa temast ei saa , ” mäletab Smentsi talu vanaperenaine Laine Rajasalu hallipäise professori paarikümne aasta taguseid sõnu , kui Laine seljavalu tõttu liikumisvõimetuks jäi . </s> </p>
<p> <s> Professor ütles tookord veel , et mida rohkem Laine liigub , seda tervem ta on . </s> </p>
<p> <s> Nüüd lasebki Smentsi talu vanaperenaine nagu orav lauda ja toa vahet . </s> <s> Ta on üks Noarootsi valla neljast karjakasvatajast , kes piima tööstusele saadab . </s> </p>
<p> <s> Smentsi talu lehmad uitavad mõnikord Paslepa rannas lausa mereni välja . </s> <s> Üks talu maatükk on lausa president Lennart Meri suvekodu külje all . </s> <s> Sealt aia tagant lehmi ära ajama läinud Lainet tervitas president kui head tuttavat . </s> </p>
<p> <s> Naisel on kahju , et president Arnold Rüütel tema lehmi ei näe . </s> <s> Nüüd on ehitatud suured suvilad ette ja loomad enam nii kaugele ei pääse . </s> <s> Mõnel kurjad koeradki võõraid eemal hoidmas . </s> </p>
<p> <s> Paslepa küla Smentsi talu on rajatud möödunud aastasaja 20. aastatel asundustaluna . </s> </p>
<p> <s> Maja ühel seinapalgil on aga aastaarv 1802. </s> <s> See pärineb tsaariaegse piirivalvekordoni hoonest , mille Laine isa Andrus Peedu oli ostnud ja lahti võtnud ning maja uues kohas püsti pannud . </s> </p>
<p> <s> Isa teenis tsaariajal jäälõhkuja Jermak peal motoristina . </s> <s> Ta oli Lenini kätt surunud . </s> <s> Too oli ülesrivistunud meeskonnale rääkinud , et laeval võivad olla pikad mastid ja suured purjed , aga kui ei ole tuult , siis see ei liigu . </s> <s> Kutsus mehi üles teda toetama , olema see tuul , mis laeva liikuma paneb . </s> </p>
<p> <s> Oma talust Andrus Peedut ükski tuul minema ei viinud . </s> <s> Paslepa küla läks tükkis talude ja maadega Lenini-nimelise kolhoosi alla . </s> </p>
<p> <s> Sõja ajal läksid kolm Laine venda ära Rootsi . </s> <s> Kaks venda läksid ühel ajal sõtta ja jõudsid ühel ajal tagasi . </s> <s> Nende eluteegi lõppes nii , et vaid mõni päev vahet . </s> </p>
<p> <s> Pere noorim , Laine , jäi isatallu . </s> </p>
<p> <s> Kolhoosiajal elas ta Tallinnas . </s> <s> Kasvatas üksi nelja last , sest mees , Vormsi saarelt pärit Alfred Rajasalu , oli kalalaevakaptenina tihti merel . </s> </p>
<p> <s> Kui lapsed suuremad , läks Laine tööle Pirita sanatoorsesse kooli . </s> <s> Oli seal öövalvur ja asenduslüpsja . </s> </p>
<p> <s> “ Nõrga tervisega lastele ei tahetud poepiima anda . </s> <s> Sellepärast peeti kooli abimajandis lehmi . </s> <s> 12 lehma tuli käsitsi lüpsta . </s> <s> Seda linnainimesed ei osanud , aga mina olin ju maatüdruk , ” meenutab Rajasalu memm . </s> </p>
<p> <s> Päriselt koju tagasi tuli Laine Rajasalu siis , kui isal läks üksi maal hakkama saamine raskeks . </s> </p>
<p> <s> Nüüd käivad 13 lapselast ja 4 lapselapselast maal mammat vaatamas . </s> <s> Jõulu eel oli kolm tütretütart juba kohal , teised tulid hiljem . </s> </p>
<p> <s> Laine Rajasalu on helde käega mammi : annab ikka midagi , kui anda on . </s> <s> Kellele porgandiämber , kellele kapsapea . </s> <s> Ei jäta oma küla inimest ilma piimata ka siis , kui tol tasumiseks raha ei ole . </s> </p>
<p> <s> Samas on Smentsi perenaisel raske leppida sellega , et nüüd peavad teda rahaga toetama lapsed , kel endal suured pered . </s> </p>
<p> <s> Ta usub ja loodab , et Rapla piimatööstus Dairy siiski maksab juunikuust tasumata piimavõla ära . </s> <s> Laine Rootsis elavad sugulased ei mõista , kuidas saab üks partner teisele nii kaua võlgu olla . </s> <s> “ Kui Rootsis jääb piimaauto tund aega hiljaks , tehakse sellest palju juttu . ” </s> </p>
<p> <s> Praegu läheb üle kolme päeva sada kilo tööstuse poole teele . </s> <s> Jaanuaris hakkavad lehmad jälle lüpsma tulema ja siis on piima rohkem . </s> </p>
<p> <s> “ Kui on raske , ega ma seda siis välja näita . </s> <s> Lähen metsa ja nutan peatäie ära , ” ütleb Laine rahamure kohta . </s> </p>
<p> <s> Seda pattu , et tiineid loomi tapale saata , pole perenaisel mõtteski . </s> </p>
<p> <s> Laine Rajasalu ei kujuta ette , et tal pole lastelastele pakkuda oma talu mune , kartulit , porgandit , kapsast , liha ja piima . </s> </p></div3>
        </div2>
        <div2 type="rubriik">
          <head> Kultuur </head>
          <div3 type="artikkel"><head> Näitus maalitud muusikast </head>
<p> <s> <hi rend="kaldkiri"> 08.01.2003 </hi> </s> </p>
<p> <s> Kunstnik Valli Lember-Bogatkinal on nii Ida-Virumaal Mäetaguse mõisas kui ka Tallinnas Õpetajate Majas väljas muusikast inspireeritud tööde näitused , mis jäävad avatuks selle kuu keskpaigani . </s> </p>
<p> <s> Muusika on Valli Lember-Bogatkinale alati tähtis ja lähedane olnud . </s> <s> Esimest korda püüdis ta muusikaelamusi akvarellis kujutada 1978. aastal , kui maalis noorele orelikunstnikule Urmas Taniloole konservatooriumi lõpetamise puhul pildi . </s> </p>
<p> <s> “ See on ju muusika ! ” lausus tookord Taniloo õpetaja Hugo Lepnurm akvarelli vaadates . </s> </p>
<p> <s> Nüüdseks on Lember-Bogatkina teinud paarkümmend abstraktset valguse-varju kontrastidele ja värvide omapärasele liikumisele-sulamisele rajatud akvarelli , millest osa viitab konkreetsetele muusikapaladele . </s> <s> Nendes töödes avaldub parimal viisil kunstniku spontaanne maalimislaad . </s> </p>
<p> <s> Õpetajate Maja näituse avamisele kogunes hulk kunstniku sõpru ja loomingu austajaid ning kogu sündmus oli teemakohaselt musikaalne . </s> </p>
<p> <s> Olga Bunder laulis vene romansse , Johannes Võerahansu abikaasa Erna Saar mängis Chopini prelüüdi “ Vihmapiisad ” , mida kunstnik on kujutanud ka kahel välja pandud akvarellil . </s> </p>
<p> <s> <hi rend="rasvane"> Elle Anupõld </hi> </s> </p></div3>
        </div2>
        <div2 type="rubriik">
          <head> Naeris </head>
          <div3 type="artikkel"><head> Peaasi et külmarohu hind ei tõuseks </head>
<p> <s> <hi rend="kaldkiri"> 08.01.2003 </hi> <hi rend="rasvane"> Rõõm suurest lumest </hi> </s> </p>
<p> <s> <hi rend="kaldkiri"> ilmataat meilt viimaks hirmsa palja külma kaotas üle maa ta pehme armsa lumevaiba laotas vaiba mille alla peitund kriibi-kraabi kruusad kuid ma pisut olen heitund uppusid ka suusad siiski olen omajagu ka heatujuline mulle meeldib ala nagu lumes ujumine poest ei pea ka enam tooma kallist vorstijuppi tasuta sest teha saan ma lumepallisuppi nüüd apteekrid ei saa panna tasku vatitulu või sealt taevast tuli manna mõnus pudrupuru ja kui sulale ilm läheb rahvastikulisaks lumememmed-lumemehed saavad emaks-isaks </hi> <hi rend="rasvane"> Contra </hi> </s> </p>
<p> <s> <hi rend="rasvane"> Laulame neid laule jälle </hi> </s> </p>
<p> <s> <hi rend="rasvane"> Euromoori maja </hi> </s> </p>
<p> <s> <hi rend="kaldkiri"> Viina joo , kui Eestis oled sa , küll euroliidus aega on maksa ravida . </hi> </s> <hi rend="kaldkiri"> <s> Oh , milleks meile vaja seda euro-elu jama , lähme raiskame raha , lähme NATOsse elama . </s> <s> Suitsu tee , kui Eestis oled sa , küll euroliidus aega on kopse ravida . </s> <s> Oh , milleks meile vaja ... </s> <s> Litsi löö , kui Eestis oled sa , küll euroliidus aega on aidsi ravida . </s> <s> Oh , milleks meile vaja ... </s> <s> Röövi ka , kui Eestis oled sa , küll euroliidus aega on kinni istuda . </s> <s> Oh , milleks meile vaja ... </s> </hi> <s> <hi rend="rasvane"> Inna Aeg </hi> </s> </p>
<p> <s> <hi rend="rasvane"> Tõsi taga </hi> </s> </p>
<p> <s> - Rikkale rootsi laud , vaesele armulaud . - Mõnel kurikaelal on kogu aeg käerauad tules . - Kui keelekandjad ühise keele leiavad , siis on neil seda koos kergem kanda . - Mõni tähtis nina kõlbab ainult nokkimiseks . - Joodikutele toob lapsi Valge Kurg . </s> <s> <hi rend="rasvane"> Andres Ülviste </hi> </s> </p>
<p> <s> <hi rend="rasvane"> Ausõna ! </hi> </s> <s> <hi rend="rasvane"> Amet ei riku </hi> </s> </p>
<p> <s> - Katlakütjal oli vesi ahjus . - Suitsumehel läks toss välja . - Muusikakooli õpilane pani pausi . - Neegril oli kere hele . - Koristaja pühkis tolmu jalgadelt . - Pöialpoiss näitas keskmist sõrme . - Maaharimine läks vastu taevast . </s> </p>
<p> <s> <hi rend="rasvane"> Anekdoot </hi> </s> </p>
<p> <s> Indiaanlased küsivad sügisel pealikult , kas talv tuleb külm . </s> <s> Pealikul pole õrna aimugi , aga igaks juhuks ütleb , et puid peab ikka varuma . </s> </p>
<p> <s> Mõne päeva pärast helistab pealik riigi ilmajaama ja küsib : “ Kas tuleb külm talv ? ” </s> </p>
<p> <s> Ilmajaamast vastatakse : “ Tuleb külm talv . ” </s> </p>
<p> <s> Pealik kutsub rahva uuesti kokku ja käsib puid tublisti rohkem varuda . </s> </p>
<p> <s> Nädala pärast helistab ta uuesti ilmajaama ja küsib : “ Kas tuleb väga külm talv ? ” </s> </p>
<p> <s> Ilmajaam kostab . </s> <s> “ Tuleb tõesti väga külm . ” </s> </p>
<p> <s> Pealik kutsub rahva taas koosolekule ja käsib kokku kraapida iga viimase kui puutüki . </s> </p>
<p> <s> Paari nädala pärast helistab ta veel kord ilmajaama : “ Olete ikka täitsa kindel , et väga külm talv tuleb ? ” </s> </p>
<p> <s> “ Muidugi , ” vastab ilmajaam , “ indiaanlased korjavad puid nagu hullud . ” </s> </p>
<p> <s> <hi rend="rasvane"> Tõsi taga </hi> </s> </p>
<p> <s> “ Emme , mida teeb kurg siis , kui ta on lapse kohale toonud ? ” </s> <s> “ Keerab näo seina poole ja hakkab norskama . ” </s> <s> <hi rend="rasvane"> Neti Rent </hi> </s> </p>
<p> <s> <hi rend="rasvane"> Laul tädi Maalist ja Butros Butros-Ghalist </hi> </s> </p>
<p> <s> <hi rend="kaldkiri"> Litsmetsast tädi Maalil on sõber Butros-Ghali . </hi> </s> <hi rend="kaldkiri"> <s> Kord külakooli saalis nad korraldasid vaalid* . </s> <s> Seal Maali valis Ghalit ja Butros jälle Maalit . </s> <s> Kui läbi saivad vaalid , siis valituks said Maali , ja Butros Butros-Ghali . </s> <s> Kuid väsind oli Maali ja tüdind traali-vaalist . </s> <s> Nüüd ütles Butros-Ghali : Ma tahaksin , et saali sa jääksid , kallis Maali . </s> <s> Siis pintsli haaras Ghali ja maalis Maalist maali ja alla nurka maalis , et autoriks on Ghali . </s> <s> Ja publik lõugas saalis , et geenius on see Ghali , kes vanaeidest Maalist sai valmis seandse maali . </s> <s> Seejärel mindi saalist ja kätel kanti Ghalit , kultuurne tädi Maali läks otseteed Von Krahli . </s> <s> Nii lõppesid seal saalis need kohalikud vaalid . </s> </hi> <s> <hi rend="rasvane"> Lembit Remmelgas </hi> *Vaalit tähendab soome keeli valimisi </s> </p>
<p> <s> <hi rend="rasvane"> Ausõna ! </hi> </s> <s> <hi rend="rasvane"> Retroviisor </hi> </s> </p>
<p> <s> Alles see oli , kui kõikvõimalikud nähtavad kohad olid valimisreklaame täis riputatud . </s> <s> Ikka et meie lubame seda ja et meie jälle seda ja et meiega võidad . </s> <s> Terve riik oli justkui suurest malesimultaanist osavõtja . </s> <s> Ometi sai valgetega mänginud malekogemuseta rahvas peksa . </s> <s> Esimaletaja võitis . </s> <s> Mida sellest järeldada ? </s> <s> Tarvis hankida Kerese maleõpik ja vähemasti tähtsamad gambiidid selgeks õppida . </s> </p>
<p> <s> Jõulude ajal kehastus malemeister piparkoogimeistriks . </s> <s> Rullis ja vormis ja küpsetas , siis istus Coca-Cola moodi tuledega kaunistatud saani ja kimas lume tuisates rahva hulka , tuues enesega kaasa ennenägematu külmalaine . </s> <s> Koolilapsed muidugi rõõmustasid . </s> </p>
<p> <s> Nüüd lubaduste juurde tagasi . </s> <s> Jälle hakkavad kõikvõimalikud nähtavad kohad täituma lubadusi sisaldavate valimisreklaamidega . </s> <s> Reklaamitavad teavad , et rahvas on eelmised lubadused suuremalt jaolt juba unustada jõudnud , sest rahva mälu on lühike . </s> </p>
<p> <s> Haugi mälu olevat 4 sekundit , teavad kalauurijad rääkida , Eesti rahval ehk mõnevõrra pikem - nii umbes neli nädalat . </s> <s> Mõned üksikud isendid mäletavad asju kauem ja üritavad ajakirjanduse vahendusel ka teistele meenutada , et asi pole päris nii . </s> <s> Teised küll loevad ja vangutavad pead , et paha lugu küll , aga mida ei mäleta , seda ei mäleta . </s> <s> Leht ajuhiiglase looga läheb tulehakatiseks . </s> </p>
<p> <s> Nojah , poliitikud peavadki rahvale igasugu jama lubama ja pärast selle täitmisest ära viilima . </s> <s> See poliitiku amet . </s> <s> Aga vaadake , mind häiris möödunud aastavahetuse juures vast kõige enam see , et ka lihtinimesed oma lubadusi ei pea . </s> <s> Või kas saab näiteks Anu Saagimit lihtinimeseks pidada . </s> <s> Mis elukutse tal on ? </s> <s> Seltskonnadaam või suurilmadaam või kaanetüdruk ? </s> <s> Ei mina tea . </s> <s> Igatahes lubas Saagim millalgi enne jõule ajakirjanduse vahendusel , et tema enam tissi ei näita . </s> <s> Hakkab nii-öelda korralikuks . </s> <s> Ilmub avalikku kohta vaid kaetud kopsupiirkonnaga . </s> </p>
<p> <s> Võta näpust . </s> <s> Looduse vastu ei saa . </s> <s> Kohe uue aasta alguses olid tähtsamad kollalehed täis paljaste tissidega Saagimit , kes sellisel moel üht noorkunstnikku Soome sokutas . </s> <s> Mis mul sest , miks ja kuidas , aga kui ikka lubad , siis oma lubadust ka pea . </s> <s> Ega sa , Saagim , miski poliitik ole . </s> </p>
<p> <s> <hi rend="rasvane"> Lembit Remmelgas </hi> </s> </p>
<p> <s> <hi rend="rasvane"> Päevaraamat </hi> </s> </p>
<p> <s> <hi rend="rasvane"> Inna Aeg </hi> </s> </p>
<p> <s> 3. jaanuar </s> </p>
<p> <s> Siim Kallas andis ka minule hundipassi . </s> <s> Oli teine ilusate siniste kaantega . </s> </p>
<p> <s> Ma pean Aivar Mäest väga lugu ja mul hea meel , et ta Pärnu Aasta Meheks valiti . </s> <s> Andsin oma vanamehele idee . </s> <s> Selleks et Aasta Meheks saada , tuleb ehitada kontserdimaja . </s> <s> Kõige kavalam on käia maakonnast maakonda ja igal pool kontserdimaja üles lüüa . </s> <s> Nagu Figaro - Aasta Mees siin , Aasta Mees seal . </s> </p>
<p> <s> 4. </s> </p>
<p> <s> Enne euroliitu ja natusse astumist võeti meid sõbralikku Põhjamaade perre , külm on . </s> <s> Tagumik jääb naks ja naks diivanile kinni . </s> </p>
<p> <s> Külm näpistab kintsust ja ninast . </s> <s> Peaks külma seksuaalse ahistamise pärast kohtusse andma . </s> </p>
<p> <s> Linnainimesed räägivad sellist juttu : hea , et põuda ega üleujutust ole , muidu hakka põllumeestele veel ikaldustoetust maksma . </s> <s> Või mine sa tea - valimised tulemas , vaja äkki külmatoetust maksta . </s> </p>
<p> <s> 5. </s> </p>
<p> <s> Nägin unes , et kiirabiautos on taksomeeter . </s> <s> Ärkasin selle õuduka peale üles , olin kõvasti higistanud . </s> <s> Nüüd saab saunaraha jälle kokku hoida . </s> </p>
<p> <s> Arutasime õhtul vanamehega , et pensioni võiks tõsta krooni kaupa , siis saab valitsus tihti öelda , et näete , olge head , jälle tõstsime . </s> <s> ( Muide , Siim ja Siiri , ma patenteerisin selle idee ära . ) </s> </p>
<p> <s> 6. </s> </p>
<p> <s> Saatsin vanamehe selle suure külmaga töötukassasse raha järele . </s> <s> Et mitte külmetuda , tõmbas ta endale pangaröövli maski ( paks villane müts , kus silmaaugud sees ) pähe . </s> </p>
<p> <s> Õhtul helistas ta mulle mobiili pealt ja ütles , et jääb vist hommikuni - varsti jõuab järjekord temani . </s> </p>
<p> <s> AKs on uus poiss ning koolides külmapühad . </s> </p>
<p> <s> 7. </s> </p>
<p> <s> Käisin Tallinnas vanamehel järel . </s> <s> Võtsin raha enda kätte . </s> </p>
<p> <s> Nägin linnas reklaame : “ Tulevane Signe Kivi ... ” , “ Tulevane Märt Rask ... ” . </s> <s> Aga kes on tulevane Inna Aeg ? </s> <s> Ootan pakkumisi . </s> </p>
<p> <s> Bussijaamas tulid mingid mehed ligi ja küsisid tugeva vene aktsendiga : “ Narva ? </s> <s> Jõhvi ? ” </s> <s> Ütlesin , et ei ole ma mingi Narva ega Jõhvi , mina olen Inna . </s> <s> Vanamees ütles , et ärgu ma nende meestega nalja tehku , need ju piraadid . </s> </p>
<p> <s> 8. </s> </p>
<p> <s> Olen kahe käega selle poolt , et astmeline tulumaks kehtestataks tagantjärele . </s> </p>
<p> <s> Pensionid võiksid ka astmelised olla . </s> <s> Mida vanemaks saad , seda vähem saad . </s> <s> Kuni lõpuks ongi sent surmale võlgu . </s> </p>
<p> <s> Kui juba märulipolitsei läheb sel nädalavahetusel Otepääle , küllap tuleb siis mul ka minna . </s> <s> Enne tahan aga näha , kuidas suusatajad Soomest ja Norrast mööda jääteed Eestisse tulevad . </s> </p></div3>
        </div2>
        <div2 type="rubriik">
          <head> Tuna ja täna </head>
          <div3 type="artikkel"><head> Tuna ja täna </head>
<p> <s> <hi rend="kaldkiri"> 08.01.2003 <bibl> <author> Mati Soomre </author> </bibl> </hi> <hi rend="rasvane"> 6 . </hi> </s> <hi rend="rasvane"> <s> I </s> </hi> </p>
<p> <s> 1923 lõppesid esimesed Eesti meistrivõistlused males . </s> <s> 8,5 punktiga <hi rend="rasvane"> tuli esimeseks Eesti malemeistriks Paul Rinne </hi> . </s> </p>
<p> <s> <hi rend="rasvane"> 7. I </hi> </s> </p>
<p> <s> 1994 <hi rend="rasvane"> püstitas </hi> austerlanna <hi rend="rasvane"> Eva Ganster </hi> Austrias Bischofshofenis naiste <hi rend="rasvane"> suusahüppe maailmarekordi 112 m </hi> . </s> </p>
<p> <s> <hi rend="rasvane"> 8. I </hi> </s> </p>
<p> <s> 1967 <hi rend="rasvane"> tuli </hi> Inglismaal <hi rend="rasvane"> ekraanile </hi> seriaali <hi rend="rasvane"> “ Forsyte'ide saaga ” </hi> esimene osa . </s> <s> John Galsworthy kuulsa triloogia järgi BBC 2s tehtud 26osaline TV-seriaal , mida näidati kuni 1. VII 1967 , sai nii populaarseks , et paljud kirikud pidid muutma oma jumalateenistuse aega . </s> <s> See oli ka esimene teleseriaal , mille NSV Liit BBC-lt ostis . </s> </p>
<p> <s> <hi rend="rasvane"> 9. I </hi> </s> </p>
<p> <s> Itaalia laulja <hi rend="rasvane"> Domenico Modugno </hi> *1928 </s> </p>
<p> <s> <hi rend="kaldkiri"> Volare oh , oh cantare oh , oh nel blu dipinto di blu felice di stare lassù </hi> </s> </p>
<p> <s> 1935 <hi rend="rasvane"> tuli </hi> 19aastane <hi rend="rasvane"> Paul Keres </hi> esimest korda <hi rend="rasvane"> Eesti malemeistriks </hi> . </s> <s> Põhiturniiril jagas Keres esikohta Gunnar Friedemanniga , kelle ta alistas kolmepartiilises lisakohtumises 2 : 1. </s> </p>
<p> <s> <hi rend="rasvane"> 10. I </hi> </s> </p>
<p> <s> 2002 <hi rend="rasvane"> jõudis lõunapoolusele </hi> Tšiilist startinud lennukiga 11 aastat ja 211 päeva vana <hi rend="rasvane"> Jonathan Silverman </hi> ( sündinud 13. VI 1990 ) , kellest sai <hi rend="rasvane"> noorim inimene , kes on käinud mõlemal poolusel </hi> . </s> <s> Põhjapoolusele jõudis ta 25. VII 1999 Vene jäälõhkuja pardal . </s> </p>
<p> <s> <hi rend="rasvane"> 11. I </hi> </s> </p>
<p> <s> Näitleja ja lavastaja <hi rend="rasvane"> Sulev Nõmmik </hi> *1931 ( EPL : “ Saarlane teab , et häda korral tuleb hüüda : “ Töll , Töll , töuse üles ! ” </s> <s> Siis kargab muistne vägimees hauast püsti , et vaenlast tuuseldada . </s> <s> Muudel Eesti inimestel tasuks täbaras olukorras proovida hüüatust “ Ärni , Ärni , tõuse üles ! ” , et va vembumees ja väikese vimkaga tõerääkija Kärna Ärni legendaarse Sulev Nõmmiku kehastuses taas rahvast kaitsma asuks . ” ) </s> </p>
<p> <s> 1964 avalikustas <hi rend="rasvane"> USA peaarst </hi> Luther Terry uurimuse suitsetamise mõjust tervisele , mille oli 1962 tellinud president John Kennedy . </s> <s> Terry <hi rend="rasvane"> teatas </hi> , et meditsiiniajakirjades sel teemal ilmunud rohkem kui 7000 artikli põhjal võib kinnitada , <hi rend="rasvane"> et sigaretisuitsetamine tekitab kopsu- ja kõrivähki </hi> ning kroonilist bronhiiti . </s> <s> ( Pildil suitsetaja ja mittesuitsetaja kopsud . ) </s> </p>
<p> <s> • Suitsetav kõrge vererõhuga mees on 26 korda tõenäosemalt impotentne kui mittesuitsetaja . • Suitsetamine toob naise näkku kortsud , sest hävitab naha elastsust hoidvat kollageeni . • Tubakasuits sisaldab üle 4000 kemikaali , millest vähemalt 400 on mürgised ja vähemalt 43 kantserogeensed ( tekitavad vähki ) . • Sigaret põhjustab rohkem surmasid kui alkohol , kokaiin , heroiin , mõrvad , enesetapud , tulekahjud , liiklusõnnetused , tuberkuloos ja aids kokku . • Kopsuvähki haigestunud inimestest 90% on suitsetajad . • Philip Morrise teadlane William Dunn : “ Sigaretti tuleb tõlgendada mitte kui toodet , vaid kui pakendit . </s> <s> Tegelik toode on nikotiin . </s> <s> Mõelge suitsumahvile kui nikotiinidoosi andjale . ” </s> <s> • WHO peadirektor Gro Harlem Brundtland : “ Sigaret on eufemism kurikavalalt loodud toote kohta , mis jagab just sellise annuse nikotiini , et enne kui see tarbija tapab , saaks tollest eluaegne sõltlane . ” </s> </p>
<p> <s> <hi rend="rasvane"> 12. I </hi> </s> </p>
<p> <s> 2000 <hi rend="rasvane"> vastas </hi> USA San Diego tudeng <hi rend="rasvane"> Shannon McGehee </hi> saates “ Kes tahab saada miljonäriks ” <hi rend="rasvane"> väledate näppude küsimusele 0,87 sekundiga </hi> . </s> <s> Alates varasemast abielust , tuli järjekorda panna neli Elizabeth Taylori meest ( seitsmest ) . </s> <s> Õigupoolest vajutas McGehee nuppudele umbes . </s> <s> Mängus võitis ta 1000 dollarit . </s> </p></div3>
        </div2>
        <div2 type="rubriik">
          <head> Auto </head>
          <div3 type="artikkel"><head> Lätis parim Nissani diiler </head>
<p> <s> <hi rend="rasvane"> Baltikumi parim Nissani sõidukite edasimüüja on Läti diiler Norde Auto SIA . </hi> </s> </p>
<p> <s> Aastavahetuse eel Tallinnas toimunud Nissan Balti diilerite aastakoosolekul tehti teatavaks 2002. aasta parim Nissani sõidukite edasimüüja Balti riikides . </s> <s> Selleks tunnistati Läti diiler Norde Auto SIA . </s> </p>
<p> <s> Norde Auto SIA on kahest Nissani Lätis asuvast edasimüüjast noorim . </s> <s> Riias tegutsev ettevõte alustas tööd Nissani edasimüüjana 2001. aasta kevadel . </s> </p>
<p> <s> Nissan Balti selgitas oma parima edasimüüja äsjalõppenud aasta saavutuste põhjal . </s> <s> Tähtsaim kriteerium on püstitatud eesmärkide täitmise maht . </s> <s> Seekordne valik tuli teha kümne Eesti , kahe Läti ja kolme Leedu edasimüüja vahel . </s> </p>
<p> <s> 2002. a tulemuste põhjal pälvis enim auhindu kõrgeima autode ja varuosamüügi äriplaani täitmise protsendiga Läti edasimüüja Norde Auto SIA . </s> <s> Parima sõidukite ja parima varuosade edasimüüja positsiooni saavutanud Norde Auto pälvis lõppkokkuvõttes ka Baltikumi parima Nissani diileri tiitli . </s> </p>
<p> <s> Kaheksast kategooriast jäid kaks esikohta ka Eestisse . </s> <s> Parima turundusaktsiooni korraldaja tiitli pälvis Fakto Mustamäe Auto AS , kes oma esimese tegevusaasta täitumise puhul korraldas ettevõtte fassaadil Toomas Altnurme 30m2 hiigelteose maalimise . </s> </p>
<p> <s> Parima hulgitehingu auhinna sai Fakto Auto AS , kellel õnnestus võita päästeameti korraldatud sõiduautode riigihanke konkurss . </s> </p>
<p> <s> Tänavu kümnendat tegutsemisjuubelit tähistavale Nissan Balti ASile kujunes 2002. aasta rekordiliseks : Nissani sõidukeid müüdi Baltikumis üle 1500. </s> </p></div3>
          <div3 type="artikkel"><head> Kardispordil jalad kindlalt maas </head>
<p> <s> <hi rend="kaldkiri"> 08.01.2003 </hi> </s> </p>
<p> <s> Kardisport on aasta-aastalt tõestanud oma elujõulisust ning hakkab saavutama ka Eestis samasugust positsiooni nagu edukates autospordiriikides . </s> </p>
<p> <s> Koduse kardielu olulisemateks sündmusteks võib tänavu lugeda Aravete kardiraja asfalteerimist ning Rotax Maxi klassi jõulist arengut . </s> </p>
<p> <s> <hi rend="rasvane"> Meeskonnaga maailmameistriks </hi> </s> </p>
<p> <s> Eesti kardisportlaste välistulemused ei olnud sel aastal ehk nii säravad kui loodeti . </s> <s> Eesti parimat , Marko Asmerit seiranud ebaõnn ei võimaldanud MMi kokkuvõttes kirkamate kohtade pärast heidelda . </s> </p>
<p> <s> Plusspoolele jäävad tõusmine Belgias ja Soomes poodiumi teisele astmele , miinuspoolele aga tervelt neli katkestamist kümnest sõidust . </s> <s> Kokkuvõttes andis hüplik seeria 8. koha . </s> </p>
<p> <s> Siiski on hea teada , et Eestis on sedavõrd ambitsioonikas auto- ja kardisportlane , keda koos itaallase Davide Forega saavutatud meeskondlik maailmameistritiitel kuigivõrd ei rahulda . </s> </p>
<p> <s> Positiivseima üllatuse valmistasid meie Rotax Maxi sõitjad . </s> <s> Esmakordselt Viinis sõidetud Rotax Max Challenge'i Euroopa finaalis osalenud viiest eestlasest jõudsid finaalsõitudesse 34 parema hulka nii Hanno Rajamets kui Raivo Tamm . </s> </p>
<p> <s> Võistlustmööda paranesid tulemused veelgi ning finaalsõidu lõpetas Rajamets juba 6. ja Tamm 11. kohal . </s> <s> Kuna Rajamets ja Tamm olid Ida-Euroopa regiooni võidusõitjatest kaks esimest , ootab mõlemat 2003. a jaanuaris Lõuna-Aafrika Vabariigis toimuv Rotax Max Challenge Grand Final ehk Rotax Maxi maailmakarikavõistlused . </s> </p>
<p> <s> Tänavu peamiselt Soome meistrivõistlustele keskendunud Henry Kiviorg jõudis ICA-Juniori kvalifikatsioonisõitudes tihti kiireimate hulka , kuid finaalides potentsiaali tulemuseks vormida ei õnnestunud . </s> </p>
<p> <s> Samas klassis sõitnud Ranno Kallas sai lisaks viimase etapi punktidele juurde hädavajalikke kogemusi . </s> </p>
<p> <s> Soome karikavõistluste läbi aegade parima koha eest hoolitses Anton Pankratov , 10. koht konkurentsitihedas Raketi klassis julgustab noormehelt lootma tulevikus veelgi säravamaid tulemusi . </s> </p>
<p> <s> <hi rend="rasvane"> Leedu pelgas võistelda </hi> </s> </p>
<p> <s> Kurb , et leedulaste vastuseisu tõttu jäi pidamata Balti matš . </s> <s> Põhjuseks Leedu viimaste aastate stabiilselt kolmas koht riikide arvestuses . </s> </p>
<p> <s> Kuna sel aastal oli neil välja panna veel nõrgem koondis , otsisid nad põhjendusi , et ei peaks osalema tulema . </s> <s> Lätlastega on nüüd kokku lepitud , et 2003. a toimub matš igal juhul , isegi siis , kui Leedu jätab üldjuhendi allkirjastamata . </s> </p>
<p> <s> Traditsioonilistel kuueetapilistel Eesti meistrivõistlustel nägi läbi hooaja kestnud haaravat heitlust kõigis klassides . </s> <s> Kuigi rahvusvahelistes klassides ICA-Junior ja ICA oleks ilmselt mõistlik etappide arvu selle aasta neljalt veelgi vähendada . </s> </p>
<p> <s> Noorimate osalejatega Micro klassis valitses hooaega siin viimast aastat sõitnud Oskar Pedosk . </s> <s> Duellis teisele kohale edestas Valdur Komp Johannes Moori . </s> </p>
<p> <s> Rõõmustav , et Microsse lisandus rohkelt uusi sõitjaid . </s> <s> Üldarv küll ei tõusnud , kuid need , kes proovima tulid , ka jäid . </s> <s> Hooaja parimaks nooreks uustulnukaks tuli samuti Micro sõitja , kokkuvõttes kaheksandana lõpetanud Kenneth Pohl . </s> </p>
<p> <s> Yamahas oli meistritiitel lahtine viimase etapini . </s> <s> Hendrik Käo suutis selle lisaks kiirele sõidule ka lõpetada , Ingvar Sinilaid aga mitte . </s> <s> Kolmandaks tuli hooaja alguses juhtinud Martin Täht . </s> </p>
<p> <s> Raketis otsustati esikoht hooaja keskel , kui Anton Pankratov loobus pärast kahte ebaõnnestunud võistlust duellist Alex Kivioruga . </s> <s> Teisest kohast alates oli aga kõik lahtine ja võistlus kompromissitu . </s> <s> Viimase etapi võit tõstis Kristjan Urmi teiseks ning teine koht omakorda Kert Vellama kolmandaks . </s> </p>
<p> <s> ICA-Junioris võitis Ranno Kallas juba esimesel hooajal maksimumpunktidega meistritiitli . </s> <s> Teise ja kolmanda koha said aasta võrra kogenumad Jegor Popov ja Dmitri Janis . </s> </p>
<p> <s> ICAs läks esikoht jälle soomlasele Martti Pietiläle . </s> <s> Edu tõi peamiselt stabiilsus , kuna erinevalt teisena lõpetanud Konstantin Gordijenkost ja kolmandana lõpetanud Madis Laivist ei jäänud talle kokkuvõttes punktitabelisse ühtegi nulli . </s> </p>
<p> <s> Alles teist aastat kavas oleva , kuid juba 19 sõitjaga arvukaimaks tõusnud Rotax Maxi võitis terve hooaja stabiilselt ja kiirelt sõitnud Ain Adamson . </s> </p>
<p> <s> Hanno Rajamets oli küll väga kiire , kuid peamiselt kogenematutest konkurenti-dest tingitud kokkupõrked teisest kohast enamat ei võimaldanud . </s> <s> Oskus kõik sõidud lõpetada tõi Arne Rehile kolmanda koha . </s> </p>
<p> <s> <hi rend="rasvane"> Hooldevabamad klassid </hi> </s> </p>
<p> <s> Rotax Max klassi kiire käivitumine nii meil kui mujal maailmas näitab , et kardi-maailm on liikumas järjest hooldevabamate klasside poole . </s> </p>
<p> <s> CIK-FIA plaanitavat neljataktilistele mootoritele üleminekut ei ole suurtootjad siiski veel toetama asunud . </s> </p>
<p> <s> Kardisõitjaid kõige enam rõõmustanud sündmus oli kindlasti Aravete kardiraja rekonstrueerimine . </s> <s> Lisaks uue , spetsiaalselt võidusõiduks mõeldud asfaltkatte paigaldamisele ehitati rajale uus stardisirge . </s> </p>
<p> <s> Uueks rajapikkuseks saa-dud 1002 m annab võimaluse taotleda CIK-FIA rahvusvahelist B-litsentsi . </s> <s> Aravete raja ametlik avamine on planeeritud 2003. a hooaja algusesse . </s> <s> Olulise panuse raja valmimisse andsid läbi Eesti Kardiliidu toetusfondi kardispordihuvilised ise . </s> </p>
<p> <s> <hi rend="rasvane"> Heikki Hõbemägi </hi> </s> </p></div3>
          <div3 type="artikkel"><head> Ringrajal läks edukalt </head>
<p> <s> <hi rend="kaldkiri"> 08.01.2003 </hi> </s> </p>
<p> <s> <hi rend="rasvane"> Mootorrataste ringrajasõidus jätkus põnevust igaks võistluseks </hi> </s> </p>
<p> <s> Kui möödunud hooajale tagasi vaadata , siis on üsna raske tõsta esiplaanile ühtki kindlat võistlust või võidusõitjat . </s> <s> Kõik sõidud pakkusid rohkemal või vähemal määral närvikõdi ning võimalus särada oli paljudel . </s> </p>
<p> <s> Klassis Supersport 600 Dunlop läks ilmse favoriidina võistlustulle Marko Rohtlaan NGK Racing Teamist . </s> <s> Vaatamata oma noorele eale - vaid 18 aastat - võib tegevsõitjatest autasude arvukuses temaga võistelda vaid 39 aastat vanem Lembit Teesalu . </s> </p>
<p> <s> Lisaks Eesti ja Balti meistrivõistlustele ning Ida-Euroopa karikavõistlustele osales Rohtlaan juba neljandat aastat järjest ka Scandinavian Openil . </s> <s> Tema kõige ohtlikum konkurent oli Agris Neija Lätist . </s> </p>
<p> <s> Lisaks kogenud lätlasele võis Rohtlaane rivaalide hulka kindlasti lugeda ka Joel Videse Pilot Racing Teamist , Yamamoto klubi võidusõitja Maanus Jeršovi ning Anti Jaaksoni Sliki meeskonnast . </s> </p>
<p> <s> <hi rend="rasvane"> Marko Rohtlaane aasta </hi> </s> </p>
<p> <s> Marko Rohtlaan võitis aastal 2002 kõik Baltimaades peetud võistlused , ning vaatamata sellele , et ta ei saanud kõikidel Eesti MV etappidel osaleda , võttis ikkagi oma 14. </s> <s> Eesti meistritiitli . </s> </p>
<p> <s> Kui Rohtlaan võistles Skandinaavias , hoolitsesid meie võidusõiduradadel põnevuse eest eelnimetatud võistlejad . </s> <s> Lõppkokkuvõttes saavutas Joel Vides Eesti MV-l teise koha ning Anti Jaakson kolmanda . </s> </p>
<p> <s> Rohtlaan seadis sel hooajal eesmärgiks võimalikult kõrge koha Scandinavian Openil ning see ka tuli : ta võitis ning sai kõigi aegade noorimana Põhjamaade meistritiitli . </s> </p>
<p> <s> Hooajal 2003 Rohtlaan Eestis enam ei võistle - ees on Scandinavian Open ning ka Euroopa etapid . </s> <s> Tõenäoliselt pretendeerivad järgmisel aastal Supersport 600 Dunlop klassi esikohale Neija , Vides , Jaakson ning Jeršov . </s> </p>
<p> <s> <hi rend="rasvane"> Teistes masinaklassides </hi> </s> </p>
<p> <s> Kui Supersport 600 Dunlop klassis oli Agris Neijal tõsiseid raskusi Rohtlaane alistamisega , siis Superbike Estrella klassis ta niisugust konkurentsi paraku ei leidnud . </s> </p>
<p> <s> Ainsad võidusõitjad , kes vähegi Neija positsiooni ohustasid , olid Yamamoto meeskonna Aivar Osa , Joel Vides ning Leedu võidusõitja Šarunas Pladas . </s> </p>
<p> <s> Hooaeg algas eriti edukalt Videsele ning Osale , kes avavõistlusel Riias olid vastavalt teine ja kolmas . </s> <s> Üks hooaja põnevamatest sõitudest oli kindlasti Ida-Euroopa KV osavõistlus Pärnu EST-Ringil augustis , kus tõsise duelli pidasid maha Osa ning Neija . </s> </p>
<p> <s> Pjedestaali kõrgeimale astmele tõusis Neija . </s> <s> Neija võitis Balti MV ning Ida-Euroopa KV . </s> <s> Eesti MV arvestuses oli parim Vides , kes 20 punktiga edestas Jeršovi . </s> <s> Kolmanda koha Eesti MV arvestuses pälvis Aivar Osa , kes ei osalenud kõikidel etappidel , kuna käis võistlemas ka Soomes . </s> </p>
<p> <s> Supersport 1000 TM-klassi tähed aastal 2002 olid kahtlemata Hanno Velt Yamamoto klubist ning Risto Klausen Bike World Racing Teamist . </s> <s> Üks hooaja suurfavoriite oli ka Läti staar Bruno Rožkalns . </s> </p>
<p> <s> Klausen alustas hooaega suurepärase võiduga Rožkalnsi kodurajal - Riia Bikerniekil . </s> <s> Järgmistel võistlustel ning eelkõige hooaja teisel poolel pakkusid aga põnevust Veldi ning Klauseni duellid . </s> </p>
<p> <s> Konstantselt kolmandal kohal sõitis Klauseni tiimikaaslane , kogenud Mait Seger . </s> <s> Eesti MV võitis Velt Klauseni ning Segeri ees . </s> <s> Ida-Euroopa KV võitis aga Rožkalns Klauseni ning Veldi ees . </s> </p>
<p> <s> Hooajal 2003 ühendatakse Superbike'i ning Superspordi masinaklassid üheks Superbike'i masinaklassiks . </s> <s> Küllap lisandub meie võidusõiduradadele siis veelgi põnevust . </s> </p>
<p> <s> <hi rend="rasvane"> Esper Linask </hi> </s> </p></div3>
          <div3 type="artikkel"><head> Viiskümmend hetke lõppenud rallihooajast 2. </head>
<p> <s> <hi rend="kaldkiri"> 08.01.2003 </hi> </s> </p>
<p> <s> <hi rend="rasvane"> Viimase aasta jooksul on ralli muutunud pealtvaatajate seas väga populaarseks </hi> </s> </p>
<p> <s> <hi rend="rasvane"> Rahvusvaheline EOSi ralli 2002 </hi> </s> </p>
<p> <s> 26.-27. juuli 2002 , Tartu </s> </p>
<p> <s> •Ralli on Eesti meistrivõistluste etapp ainult A- ja N-rühma autodele . </s> </p>
<p> <s> •Aastase vaheaja järel stardib kodumaal Fordi tehasemeeskonna sõitja Markko Märtin koos kaardilugeja Michael Parkiga . </s> <s> Auto on ette valmistanud Itaalia erameeskond . </s> <s> Publikut koguneb kuni 25 000 inimest , stardis on kuus WRC autot . </s> </p>
<p> <s> •Esimese kahe katse järel kaotab Märtin Norra rallipaarile Henning Solberg/Cato Mengerud . </s> <s> Hiljem selgub , et norralased olid ühes mahapöördes rada lõiganud ja nende ajale lisatakse 20 sekundit trahvi . </s> <s> Lõppkokkuvõttes võtab Märtin ootuspäraselt Solbergi ees ralli üldvõidu . </s> </p>
<p> <s> •Margus Murakas/Toomas Kitsing ei võta esimesele kahele asfaltkatsele kaasa varuratast . </s> <s> Esimesel katsel puruneb rehv ja teist korda tuleb katse läbida sisuliselt velje peal . </s> <s> Murakas kaotab sellega ligi pool minutit . </s> </p>
<p> <s> •Ralli lõpus võidab Urmo Aava esimest korda vahetus konkurentsis Margus Murakat . </s> </p>
<p> <s> •N-rühmas konkurentidest oluliselt kiiremini sõitnud Raidam/Lepikson diskvalifitseeritakse . </s> <s> Auto käigukast oli komplekteeritud kahe erineva käigukasti hammasratastest , see on reeglitega keelatud . </s> </p>
<p> <s> •Selguvad Eesti meistrid masinaklassides A 2000+ ( Murakas/Kitsing ) , N 2000+ ( Meriloo/Pihel ) ja F2 ( Tõldsepp/Veerus ) . </s> </p>
<p> <s> •Andrus Laur/Toomas Valter stardivad parempoolse rooliga Peugeot 206-l . </s> <s> Katkestavad . </s> </p>
<p> <s> •E-7 masinaklassi võitjad Kimmo Jalava/Martti Lukka saabuvad finišisse oma šampanjaga , kuna tavaliselt rahvuslike klasside võitjatele seda ei anta . </s> <s> Seekord antakse . </s> </p>
<p> <s> •Kogenud Tartu rallisõitja Alo Hintser ( VW Golf ) jõuab koos kaardilugeja Roman Sokoloviga elus esimest korda finišisse . </s> </p>
<p> <s> <hi rend="rasvane"> Paide ralli 2002 </hi> </s> </p>
<p> <s> 6.-7. september 2002 , Paide </s> </p>
<p> <s> •Paide ralli on Eesti meistrivõistluste etapiks ainult rahvusliku masinaklassi võistlejatele . </s> </p>
<p> <s> •Urmo Aava ja Toomas Kitsing ( Ford Focus WRC ) kasutasid võistlust koostöö lihvimiseks enne Inglismaa MM-etappi . </s> </p>
<p> <s> •Aava ja Kitsing võidavad ralli Martin Rauami/Peeter Poomi ( Subaru Impreza 555 ) ja Ramon Lindali/Aivar Heinola ( Mitsubishi Lancer EVO7 ) ees . </s> </p>
<p> <s> •Absoluutarvestuse viies kuni üheksas koht lähevad Lada VFTSidele . </s> <s> Neist kaks esimest ( Ahu/Ahu ; Laipaik/Värv ) võistlevad klassis E2000 ja ülejäänud klassis E1600 . </s> <s> Väikese rahvusliku masinaklassi võitjaks tulevad Einar Valdmaa ja Tigran Sultanjants . </s> <s> Valdmaale oli see elu esimene ralli . </s> </p>
<p> <s> •Rava kiiruskatse lõpus paiknev muutuva raadiusega kurv , mida nimetatakse ka Rahvaste Sõpruse auguks , neelas seekord viis ekipaaži . </s> <s> Nende hulgas ka Riivo Pappeli/Janek Kokla ( Mitsubishi Colt ) , kes oleks ralli lõpetamise korral tulnud tõenäoliselt Eesti meistriks . </s> <s> Pappel ja Kokla eksisid katse teistkordsel läbisõidul . </s> <s> See oli ralli eelviimane kiiruskatse . </s> </p>
<p> <s> <hi rend="rasvane"> Rahvusvaheline Saaremaa ralli </hi> </s> </p>
<p> <s> 18.-19. oktoober , Kuressaare </s> </p>
<p> <s> •Rallile oodatakse rekordarvu võistlejaid ja publikut , seda põhiliselt tänu uue Oriküla paarisraja valmimisele . </s> <s> Oriküla kiiruskatset tuleb vaatama üle nelja tuhande inimese , publiku koguarv ületab kahtteist tuhandet . </s> <s> Stardis on kuus WRC autot . </s> </p>
<p> <s> •Esimese nelja kiiruskatse järel juhivad Aleksander Käo ja Riho Luik , edestades Murakat-Kitsingut 26 sekundiga . </s> <s> Käo katkestab pärast seitsmendat kiiruskatset ja ralli võidab Murakas . </s> </p>
<p> <s> •Urmo Aava ja Peep Kallaste teevad viimasel kiiruskatsel meeleheitliku pingutuse ja napsavad nelja sekundiga esikoha Jouni Ampuja ja Mika Ovaskaineni ees ( Soome , Toyota Corolla WRC ) . </s> </p>
<p> <s> •Martin Rauam/Eero Uustalu saavad ralli suurüllatajaks N-rühma võidu ja absoluutarvestuse 9. kohaga . </s> </p>
<p> <s> •Meistrivõistluste seis on lahtine veel kahes masinaklassis . </s> <s> Klassis E2000 võidavad lõpuks Ago ja Kalle Ahu ( Lada VFTS ) . </s> <s> Samuti tiitlile pretendeerinud Einar Laipaik/Kristjan Värv katkestavad rajalt väljasõidu tõttu eelviimasel kiiruskatsel . </s> <s> Kolmas tiitlile pretendeerinud paar Riivo Pappel/Janek Kokla saab kõrvalise abi kasutamise eest minuti trahvi , mis kukutab nad ralli arvestuses kolmandaks . </s> <s> Sellest piisab , et meistritiitlist ilma jääda . </s> </p>
<p> <s> •Veoautode klassis võidavad Aare Müil-Tiit Vanamölder , aga meistritiitel läheb Raul Viigile ja Henn Jürgenthalile ( mõlemad GAZ 51 ) . </s> </p>
<p> <s> •Lõuna-Eesti ralli treeningul raske avarii üle elanud Gunnar Tamm ja Rasmus Allikvee on rajal tagasi ja lõpetavad 19. kohaga . </s> <s> Kuna arstid ei luba Tammel haigele jalale toetuda , konsulteerib ta enne starti tehnilise komisjoniga kargu autosse kinnitamise üksikasjades . </s> </p>
<p> <s> <hi rend="rasvane"> Hooaja lõpetamine </hi> </s> </p>
<p> <s> 6. detsember 2002 , ööklubi Opium </s> </p>
<p> <s> •Autospordiliit autasustab hooaja parimaid . </s> <s> Hakatakse mõtlema järgmise hooaja peale . </s> </p>
<p> <s> <hi rend="rasvane"> Jaan Tamerlaan </hi> </s> </p>
<p> <s> <hi rend="kaldkiri"> Loe esimest osa <gap rend="viited"/> </hi> </s> </p></div3>
          <div3 type="artikkel"><head> Mida teha vanade asjadega </head>
<p> <s> <hi rend="rasvane"> Eelmises lehenumbris rääkis mittetulundusühingu Eesti Mootorispordi Ajalugu juht Arno Sillat sellest , kuidas ta talletab mootorispordi ajalugu . </hi> </s> </p>
<p> <s> Mitmed lugejad võtsid toimetusega ühendust ning soovisid teada , kuhu ja kelle poole pöörduda , kui on säilinud vanu pilte , fotosid , tehnikat jms vanavara , millega endal pole midagi peale hakata . </s> </p>
<p> * * * </p>
<p> <s> <hi rend="rasvane"> Voldemar Trei , olete vanavaraga tegelnud palju aastaid . </hi> </s> <hi rend="rasvane"> <s> Mida vastate ? </s> </hi> </p>
<p> <s> Asju , mis tunduvad liigsed , ei tasu kohe minema visata . </s> <s> Neist võivad olla huvitatud muuseumid ja kollektsionäärid . </s> </p>
<p> <s> Äraviskamine oleks muidugi kõige lihtsam lahendus , kuid helistades asjatundjale , võib selguda , et prügimäele määratud esemetel on kultuurilooline väärtus ning nende eest ollakse nõus isegi maksma . </s> </p>
<p> <s> <hi rend="rasvane"> Mida inimesed üldse kollektsioneerivad ? </hi> </s> </p>
<p> <s> Võib öelda , et kogutakse peaaegu kõike . </s> <s> Markide , müntide ja märkide kollektsioneerimisest on kõik kuulnud . </s> </p>
<p> <s> On aga palju inimesi , kes koguvad vanu autosid , mootorrattaid , jalgrattaid , fotoaparaate , kelli , raadioid , televiisoreid , telefoniaparaate , triikraudu , õmblusmasinaid , apteegiriistu , põllutööriistu , õmblusmasinaid jne ning nende juurde kuuluvat kirjandust , fotosid , postkaarte , tehnilisi passe ja dokumentatsiooni . </s> <s> Loetelu ei ole sugugi lõplik . </s> </p>
<p> <s> Kahjuks on inimeste teadmatusest hävinud palju huvitavat materjali . </s> <s> Toon ühe näite tehnikaspordist . </s> <s> Möödunud sajandi 70ndatel ja 80ndatel sõitsid meie rallisportlased Nõukogude Liidu koondises Leedus valmistatud spetsiaalautodel Lada VFTS ning saavutasid rahvusvahelistel võistlustel arvestatavaid tulemusi . </s> <s> Selliseid autosid oli Eestis kümneid . </s> </p>
<p> <s> Kui 90ndatel võeti kasutusele Lääne autod , hakati neid ümber ehitama või lihtsalt lammutati . </s> <s> Praegu pole teadaolevalt Eestis enam ühtegi originaaldetailidega komplekteeritud Lada VFTSi . </s> </p>
<p> <s> <hi rend="rasvane"> Mida kollektsioneerimine kogujale annab ? </hi> </s> </p>
<p> <s> Kindlasti saab inimene targemaks . </s> <s> Leides vanu fotosid , tekib soov teada saada , mida on jäädvustatud , kes on fotograaf ning millal ülesvõte on tehtud . </s> </p>
<p> <s> Huvitav on uurida , kuidas on läbi aastate muutunud tehnika , mida töötegemisel kasutati , milline nägi välja esimene 1895. aastal Eestisse ostetud mootorratas või esimene auto , mis osteti 1902. </s> </p>
<p> <s> Sellel oli hobujõude 2,5 ning maksimaalne kiirus 25 km/h . </s> </p>
<p> <s> Säilinud on fotosid esimestest autode ja mootorrataste võidusõitudest . </s> <s> Avastada on palju põnevat . </s> </p>
<p> <s> <hi rend="rasvane"> Millist praktilist kasu on kogumine teile andnud ? </hi> </s> </p>
<p> <s> Minu kogus olevate fotode järgi on taastatud autosid ja muud tehnikat , samuti restaureeritud maju . </s> </p>
<p> <s> <hi rend="rasvane"> Kellega tuleks ühendust võtta , kui on soov ära anda või müüa vanavara ? </hi> </s> </p>
<p> <s> Haruldasemad Eestiga seotud esemed võiksid väärika koha leida näiteks Eesti Rahva Muuseumis , Eesti Spordimuuseumis või filmiarhiivis . </s> <s> Eelarve piires on neil ette nähtud ka raha eksponaatide ostmiseks . </s> </p>
<p> <s> On olemas antiigiärid ja antikvariaadid , mis vanavara kokkuostmisega tegelevadki . </s> </p>
<p> <s> Olen ise alati nõus abivajajaid konsulteerima ja aitama . </s> <s> Soovi ja vajaduse korral võin ka koju esemeid vaatama tulla . </s> </p>
<p> <s> Arno Sillat , MTÜ Eesti Mootorispordi Ajalugu , tel ( 0 ) 655 1457 , 050 18 808 , <gap rend="viited"/> Voldemar Trei , tel ( 0 ) 631 4719 , 050 55 811 , <gap rend="viited"/> Indrek Ilomets , tel ( 0 ) 644 1794 , 050 47 881 , <gap rend="viited"/> </s> </p></div3>
          <div3 type="artikkel"><head> Suzuki esitles Pariisis ideeautot </head>
<p> <s> <hi rend="rasvane"> Esmakordselt toodi Euroopa publiku ette ideeauto Suzuki Concept-S </hi> </s> </p>
<p> <s> Kuhu mujale kui väikeautosid armastavate prantslaste juurde tuli tuua legendaarse Swifti mantlipärija kandidaat , et näidata : selline saabki olema Suzuki järgmine väikeauto . </s> </p>
<p> <s> Minimahtuniversaali jäljendamisest loobuti täiesti teadlikult , sest autotootjal on olnud hea käsi , loomaks silmale kaunist luukpära , mida suudetakse pakkuda tavakohaselt moodsa ja dünaamilisena . </s> </p>
<p> <s> <hi rend="rasvane"> Oma nägu püüab pilku </hi> </s> </p>
<p> <s> Mudeli omanäolisus avaldub nii akende kujus kui ka vertikaalsetes esituledes . </s> <s> Kõik kokku muudab vastse sõiduriista tõeliseks pilgupüüdjaks . </s> </p>
<p> <s> Salongis särab harjatud ning poleeritud alumiinium . </s> <s> Roolile on lisaks käiguvahetusele toodud seisupiduri , suunatulede ja kojameeste juhtnupud , nii et juht saab kõik põhitoimingud sooritada käsi roolilt eemaldamata . </s> </p>
<p> <s> Hea abiline on monitor , mille toel saab juhtida kliimaseadet , stereosüsteemi ja navigatsiooniseadet . </s> </p>
<p> <s> Uudne Advanced Navigation System jälgib teed , laeb automaatselt Internetist või e-postiga saabunud uusimat infot ja ka MP3-muusikat , võimaldades autos pidada mahukat fonoteeki . </s> </p>
<p> <s> Ent seegi pole veel kõik - intelligentne kiipkaart avab ja sulgeb autouksed , käivitab mootori . </s> </p>
<p> <s> Ning sõrmejälgede tuvastamise süsteem seadistab pärast juhi kontrollimist vedrustuse sama juhi poolt viimati valitud jäikusesse . </s> </p>
<p> <s> Üldse on võrdlemisi väike ( 3650x1730x1450 mm , teljevahe 2390 mm ) ja kompaktne Concept-S ninast sabani täis uusimat tehnikat . </s> <s> Kogu seda kaunidust veab 1,6 -liitrine 16klapine jõuallikas , mis pakub ca 200 hj . </s> <s> Sõidumõnu lisavad pidev nelikvedu , kuuekäiguline manuaalkast ja 18tollised rattad . </s> </p>
<p> <s> Lisaks said pariislased ja külalised uudistada ka ülevaatlikku Suzuki nelikveoliste valikut . </s> </p>
<p> <s> Ent Pariisis ei esitletud pelgalt autosid , vaid ka Suzuki uut programmi SER - Suzuki European Renaissance , mis pakub ohtralt uuendusi nii mudelivalikus , turunduses kui ka autotootja Euroopa infrastruktuuris . </s> </p>
<p> <s> Lähema nelja aasta jooksul tuleb Euroopas turule kümme uut mudelit . </s> <s> Frankfurdis alustas tööd Suzuki uus Euroopa keskus , Ungaris asuva tehase võimsust kahekordistati . </s> </p>
<p> <s> <hi rend="rasvane"> Sõidumõnu lubajad </hi> </s> </p>
<p> <s> Autohuvilisi ei jätnud ükskõikseks efektselt jõuallikat ja topeltõõtsharkidega vedrustust eksponeeriv Suzuki GSX-R 4 , mis sündis n-ö superbike'i ja rodsteri abielust . </s> </p>
<p> <s> Ülikergele alumiiniumkandmikule ehitatud , vaid 640 kg kaaluv agressiivne kilomeetriteneelaja liigub eelsõitjaist mööda legendihõnguliselt supertsiklilt Suzuki GSX 1300R Hayabusa pärit mootori jõul . </s> </p>
<p> <s> Auto välimusele vastavat liikumist võimaldab jõuallika pakutav 129 kW ehk 175 hj/9800 p/min . </s> </p>
<p> <s> Pariisis tutvustati mõndagi , mida Eestis veel ei müüda . </s> <s> Kohal olid uus Suzuki Alto , uuenenud viiekohaline Suzuki Wagon R+2WD/4WD ning Suzuki Ignis 3d/5d 2WD/4WD . </s> </p>
<p> <s> Näidati sedagi , mida küll toodetakse , kuid meie turupiirkonda loota pole - Suzuki Jimny Cabrio . </s> <s> Auto on ju tuttav , küllap kujutate ette - soojeneks meie kliima ometi rutem . </s> </p>
<p> <s> Lisaks olid väljas Suzuki Samurai ja Samurai Cabrio ega puudunud ka Suzuki Vitara Cabrio . </s> </p>
<p> <s> Reisida armastav eestlane saab viimasesse loetellu kuuluvaid kindlasti siin-seal rentida , nii et sõidumõnu ei jää kogemata . </s> </p>
<p> <s> <hi rend="rasvane"> 17 riigist 170-sse </hi> </s> </p>
<p> <s> Julgust hoogsalt tulevikusihte seada annab autotootjale kindlale alusele toetuv tänane päev . </s> <s> Meenutagem : Suzukide tootmine algas aastal 1951 mudeliga Suzulight , esimene maastur sündis aastal 1968. </s> </p>
<p> <s> Ekspordiga tehti algust 1961 ning praegu sünnivad Suzukid 17 riigis 22 tehases , millest lisaks emamaale on suurimad Kanadas , Indias ja Ungaris . </s> <s> 170 riiki on eksporditud viisteist ja pool miljonit autot . </s> </p></div3>
          <div3 type="artikkel"><head> Oodatud tõeline talv </head>
<p> <s> Õues on nüüd selline talv nagu vanasti . </s> <s> Võibolla isegi natuke liiga külm ja lumine . </s> <s> Üks Eesti rikkusi on see , et erinevalt paljudest teistest riikidest on meil kõik neli aastaaega ilusasti olemas . </s> <s> Kliima ei olegi veel muutunud sarnaseks Kanaaride omaga , nagu möödunud kuumal suvel arvati . </s> <s> Mulle see meeldib . </s> </p>
<p> <s> Mullu müüdi uusi sõiduautosid taas rohkem kui eelmisel aastal : peaaegu 15 000. </s> <s> Arvatavasti kõrvaldasid need kasutusest mitmedki tossavad autod . </s> </p>
<p> <s> “ Auto ja tehnika ” ei propageeri liigset tarbimist . </s> <s> Pigem püüame tutvustada teile tehnika uuemaid saavutusi , mis on ökonoomsemad , töökindlamad ja seega ka loodussõbralikumad . </s> <s> Meie rikkust , loodust , tuleb hoida . </s> <s> Loodan , et kõik selle peale natukenegi mõtlevad . </s> </p>
<p> <s> Tänavused ilmastikuolud annavad võimaluse oma sõiduoskusi oluliselt parandada . </s> </p>
<p> <s> Kõik roolikeerajad peaksid lausa kohustuslikus korras proovima suletud lume- või jäärajal külglibisemise ohte ja mõnusid . </s> <s> Suurematel huvilistel tasuks pilk peal hoida Eesti Autospordi Liidu võistluskalendril , mis asub <gap rend="viited"/> Seal leidub küllaldaselt võistlusi ka asjaarmastajatele . </s> </p>
<p> <s> Rõõmupäevad on ka mootorkelkude omanikel . </s> <s> Neilegi jagub võistlusi . </s> <s> Samuti on kena talvise sõiduriistaga järvejääl või metsas oma lõbuks ringi tuisata . </s> <s> Miks mitte viia toitu hädasolevatele loomadele . </s> </p>
<p> <s> Aastavahetus ei toonud kaasa suuremaid liiklusõnnetusi . </s> <s> Võibolla on karmid ilmastikutingimused jätnud liikvele tehniliselt korras autod ning muutnud juhte tähelepanelikumaks . </s> <s> Seda enam tuleb jääradadel ning metsateedel jälgida kehtestatud eeskirju ja ohutusnõudeid . </s> </p>
<p> <s> Kellele tõeline talv ei meeldi , neile ütlen lohutuseks , et ilmataadi üle kurtmine ei muuda meie asupaika ega paranda ilmastikuolusid ning et mõne kuu pärast saabub kevad . </s> </p>
<p> <s> Nautige tõelist talve ! </s> </p></div3>
          <div3 type="artikkel"><head> Diiselmootor teeb imet </head>
<p> <s> <hi rend="kaldkiri"> 08.01.2003 </hi> </s> </p>
<p> <s> <hi rend="rasvane"> Opel Astra 1,7 DTI - 50 liitriga üle tuhande kilomeetri ! </hi> </s> </p>
<p> <s> Pikka aega on diiselmootorite esmane ja enamasti ainus eelis bensiinimootorite ees olnud nende kütusesäästlikkus . </s> </p>
<p> <s> Mootoritehnoloogia arenedes on diiselmootorid muutunud üha ökonoomsemaks ja vaiksemaks ning sõiduautodega paremini kokkusobivamaks . </s> <s> Seega on lisandunud sõidumõnu . </s> </p>
<p> <s> Kui varem ei olnud sõiduautoomanike hulgas diiselmootor eriti populaarne , siis nüüd on suuremat sorti võimsa (turbo)diiselautoga sõitmine muutunud juba prestiiži küsimuseks . </s> </p>
<p> <s> Pahatihti sunnib auto soetamisel bensiinimootori kasuks otsustama diiselmootori tunduvalt kõrgem hind . </s> </p>
<p> <s> Vaatame lähemalt , milline on olukord väike-kesklassi autode seas . </s> <s> Peaaegu kõigil Jaapani ja Euroopa markidel on väike-keskklassi diiselmootoriga sõiduk bensiinimootoriga analoogist 20 000-30 000 krooni kallim . </s> </p>
<p> <s> Ainus erand on Opel Astra , millel bensiini- ja diiselmootori hinnavahe peaaegu puudub . </s> </p>
<p> <s> Näiteks on turbodiiselmootoriga Astra 1,7 DTI viieukselise luukpära baasmudeli hind 179 100 kr , samaväärse sooritusvõimega bensiinimootoriga Astra 1,6 16V maksab 178 900 kr. </s> </p>
<p> <s> Lõuna-Eestis on sel aastal uute autode müügis diiselmootoriga Opel Astra osakaal Opel Astra kogumüügis , võrreldes mullusega , suurenenud 50% . </s> <s> Üks suure tõusu põhjus on kindlasti diiselmootori soodne hind . </s> </p>
<p> <s> <hi rend="rasvane"> Keerulised küsimused , lihtsad vastused </hi> </s> </p>
<p> <s> Peamine argument Astra 1,7 DTI kasuks otsustamisel on eelkõige ökonoomsus . </s> </p>
<p> <s> Küsimus : milline auto võib läbida 50 liitriga 1000 kilomeetrit ? </s> <s> Vastus : Opel Astra , sest Astra 1,7 DTI tarbib keskmiselt ainult 4,8 l/100 km , suurema ja raskema universaalkerega Astra Caravan 4,9 l/100km . </s> </p>
<p> <s> Veelgi väiksem on kütusekulu Opel Astra erimudelil ECO 4 , mille kütusekulu 100 km kohta on keskmiselt 4,4 liitrit , linnas 6,6 ja maanteel kõigest 3,5 liitrit . </s> <s> Nende väga heade näitajatega on Astra ECO 4 väike-klassi autodest kõige ökonoomsem . </s> </p>
<p> <s> Väliselt on Astra ECO 4 tavalisest luukpära kerega Astrast eristatav stiilse tagaspoileri ja eesmise kaitseraua väiksemate õhuvõtuavade järgi . </s> </p>
<p> <s> Peale selle on aerodünaamika parandamiseks auto varustatud põhjakattega kere tagaosas , mis vähendab õhutakistust tagasilla ja väljalasketorustiku piirkonnas . </s> </p>
<p> <s> Kõige selle tulemusena on Opel Astra õhutakistustegur Cw vähendatud kuni väärtuseni 0,28 . </s> <s> Madalamate pööretega , säästlikuks maanteesõiduks on vähendatud 4. ja 5. käigu ülekandearve . </s> <s> Tehas on Astra ECO 4 varustanud madala veeretakistusega rehvidega . </s> <s> Ülejäänud osas , sh hinnas on Astra ECO 4 identne 3- või 5ukselise standardmudeliga Astra 1,7 DTI 16V . </s> </p>
<p> <s> Nii Astra 1,7 DTI standardmudeli kui ka ECO 4 jõuallikas on 1,7 -liitrise töömahuga , 55kW ( 75 hj ) elektrooniliselt juhitava otsesissepritsega turbodiiselmootor , mille suurim pöördemoment 165 Nm on saadaval pöörete vahemikus 1800-3000 p/min . </s> </p>
<p> <s> <hi rend="rasvane"> Optimaalne mootor </hi> </s> </p>
<p> <s> Lühend DTI tähistab diiselmootorit , millel on kasutusel otsesissepritse ja turbolaadimine ( i.k direct “ turbocharged } injection ) . </s> <s> Otsesissepritsega mootoritel pihustatakse kütus otse põlemiskambrisse ( silindrisse ) , mis võimaldab kütusekogust täpsemini doseerida ja vähendab kütusekulu . </s> </p>
<p> <s> Nagu kõigil ECOTEC põlvkonna mootoritel , on ka 1,7 DTI turbodiislil neli klappi silindri kohta . </s> <s> Mootori töö muudab sujuvamaks pilootsissepritse , s.t kütuse sissepritse toimub kahes järgus : esmalt väike kogus ja seejärel ülejäänud kütusekogus . </s> </p>
<p> <s> Silindri parem täitumine tagatakse turbolaadimisega ( kuni 1 bar ) . </s> <s> Hapnikusisalduse vähenemise vältimiseks ja võimsuse suurendamiseks siseneb laadimisõhk põlemiskambrisse läbi vahejahuti . </s> </p>
<p> <s> <hi rend="rasvane"> Mida toob tulevik </hi> </s> </p>
<p> <s> Üsna ebaharilikul viisil esitleti Genfi autonäitusel Opeli diisliperekonna uut liiget . </s> <s> 1,3 liitrine ECOTEC turbodiiselmootor kombineerituna Easytronic® automaatkäigukastiga paigaldati kergmetallist ja süsinikkiust valmistatud , kõigest 660 kg kaaluvale ning aerodünaamiliselt viimistletud ( Cw=0 , 2 ) Eco-Speedster prototüübile . </s> </p>
<p> <s> Väliselt ülisportlikku rodsterit Speedster meenutav katseauto saavutas 82kW ( 112 hj ) turbodiisliga varustatuna maksimaalkiiruseks 250 km/h , kuid vastavalt MVEG tingimustele tarbis keskmiselt kütust kõigest 2,5 liitrit 100 kilomeetrile . </s> </p>
<p> <s> 1,3 liitrine CDTI on varustatud lisaks Common Raili sissepritsesüsteemile uudse Multijeti tehnoloogiaga . </s> <s> Varieeruva geomeetriaga turbo tagab optimaalse laadimisrõhu eri pööretel ning väldib nn turboaugu tekkimist kiirendamisel . </s> </p>
<p> <s> Analoogse mootori kasutamine seeriasõidukites on plaanitud 2003. aasta sügiseks . </s> <s> Võib öelda , et DTI teeb imet . </s> </p>
<p> <s> <hi rend="rasvane"> Richo Freivald , Carring ASi autode müügijuht </hi> </s> </p></div3>
        </div2>
        <div2 type="rubriik">
          <head> TeRa </head>
          <div3 type="artikkel"><head> Aarne Ruben : Mind häirib igasugune tilulilu </head>
<p> <s> <hi rend="kaldkiri"> 08.01.2003 <bibl> <author> Maarius Suviste </author> </bibl> </hi> </s> </p>
<p> <s> <hi rend="rasvane"> Kirjanik Aarne Ruben , mida tähendab teile televisioon ? </hi> </s> </p>
<p> <s> Teleuudised on mulle oluline infoallikas . </s> <s> Filme ei vaata ma televisioonist peaaegu kunagi , sest ma jään filmi alguseks alati hiljaks ja ei taipa , mis suhted on tegelaste vahel käimas . </s> </p>
<p> <s> Samuti häirib mind amerikaniseerumine . </s> <s> Televisiooniga on mul ka üks negatiivne kogemus nelja aasta tagusest ajast , mil ma andsin Kanal 2-le nõu näidata filmi “ Surma hinda küsi surnutelt ” . </s> </p>
<p> <s> See film on väga asjatundlikult tehtud . </s> <s> Seal on 20ndate olme kohta niisugust informatsiooni , mida mina ei teadnud . </s> <s> Filmiarhiivis seda vaadata ei saanud ja autor Kaljo Kiisal seda samuti videos ei olnud . </s> </p>
<p> <s> Minu nõuanne Kanal 2-le oli täitsa asjatu , sest see telekanal pole toda linateost mitte kunagi näidanud . </s> <s> Selline asi mulle ei meeldi : kui kellegi käsutada on mingi hüve , mida ainult endale pidada pole mõtet , siis tuleb see laiali jagada . </s> </p>
<p> <s> <hi rend="rasvane"> Mida arvate meie kultuurisaadetest ? </hi> </s> </p>
<p> <s> Mulle ei meeldi läbinisti kultuurisaated . </s> <s> Massimeedium peab kogu aja paljastama valupunkte , olema sündmuste keskel , kui vaja , siis viibima ka narkomaanide seltskonnas jms. </s> <s> Kultuur võib ka olla , aga ainult üks teemadest . </s> </p>
<p> <s> <hi rend="rasvane"> Mida soovitate vaadata ? </hi> </s> </p>
<p> <s> “ Maahommikut ” . </s> </p>
<p> <s> <hi rend="rasvane"> Mis teid meie telekanalites häirib ? </hi> </s> </p>
<p> <s> Mind häirib igasugune tilulilu . </s> <s> Mis infot ma saan sellisest saatest , kus kaks meest mängivad klaverit ja siis mingi seltskond püüab laulusõnu ära arvata ? </s> <s> Mitte mingit . </s> </p>
<p> <s> <hi rend="rasvane"> Millist nõu annaksite avalik-õiguslikule televisioonile ? </hi> </s> </p>
<p> <s> Kaks saadet on ETVs puudu . </s> <s> Esimene oleks nõuandev saade , kus arstid ja psühholoogid seletaksid noortele , et tõsiselt armuda tohib siis , kui teatav küpsusaste vaimsel tasandil on saavutatud . </s> <s> Võiks palju juttu teha esimesest vahekorrast , abielust ja perekonna loomisest . </s> </p>
<p> <s> Võiks rääkida ka Andreas Capellanusest , kes juba XII sajandil nende probleemidega tegeles , ja näidata , kui vähe on sest ajast saati neis asjus muutunud . </s> <s> See ei tohiks olla liiga näpuga näitav . </s> </p>
<p> <s> Kindlasti peaks avalik-õiguslikus telekanalis olema ka tarbijakaitse alane saade , nagu oli “ Knopka ” . </s> </p>
<p> <s> <hi rend="rasvane"> Miks meil nii palju Soome ja Vene telekanaleid vaadatakse ? </hi> </s> </p>
<p> <s> Soomet sellepärast , et Soome televisioon on hea . </s> <s> Venet sellepärast , et meil on palju venelasi . </s> </p>
<p> <s> <hi rend="rasvane"> Mida te raadiost kuulate ? </hi> </s> </p>
<p> <s> “ Keskpäevatundi ” , “ Olukorrast riigis ” , uudiseid , “ Litterit ” , “ Kuula rändajat ” , Vaba Euroopa pooltundi . </s> </p>
<p> <s> <hi rend="rasvane"> Mis teid meie raadiokanalites häirib ? </hi> </s> </p>
<p> <s> Kui häirib , siis panen kinni . </s> <s> Me ei ela veel ju Okeaania-nimelises riigis aastal 1984 , kus raadiokanalid teatasid pidevalt IX viisaastakuplaani täitmisest ja hooplesid , et teadmatus on jõud . </s> </p></div3>
          <div3 type="artikkel"><head> Vikerraadio ja Elmar eesotsas </head>
<p> <s> <hi rend="kaldkiri"> 08.01.2003 </hi> </s> </p>
<p> <s> Emor Gallup Media septembrist detsembrini tehtud uuringu järgi on eestlaste seas jätkuvalt turuliider ( ehk omades suurimat kuulamisaega inimese kohta päevas ) Vikerraadio - 24,4% ehk 54 minutit keskmiselt inimese kohta päevas . </s> <s> Järgnevad Raadio Elmar 21%ga , Sky Plus 9,6% ga ning Raadio 2 , kel 8,4% . </s> </p>
<p> <s> Kokku kuulasid eestlased päevas raadiot keskmiselt 3 tundi ja 33 minutit . </s> <s> Mitte-eestlased kuulasid raadiot päevas keskmiselt 2 tundi ja 46 minutit ning nende kuulatavaim raadiojaam on Raadio 4 , mille üldauditoorium on 184 000 inimest . </s> </p>
<p> <s> Kuulajate koguarv ( ehk need , kes vähemalt kord nädalas veerandtunniks jaamale lülituvad ) oli uuringu järgi suurim Raadio Elmaril - 259 000 inimest , Vikerraadiol 241 000 , Sky Plusil 178 000 ja Raadio 2-l 173 000. </s> </p>
<p> <s> Raadio Elmar peatoimetaja Andres Panksepp ütles uue aasta plaanide kohta , et erilisi muudatusi saatekavas ei tule . </s> </p>
<p> <s> “ Pisike muudatus on see , et hommikuprogrammi pooltundidel on nüüd eetris liiklusuudised , milles info liiklusõnnetuste ja ärandatud autode kohta , ning värske maanteeinfo , ” rääkis Panksepp . </s> <s> Tema sõnul raadiohäältes muudatusi ei ole - tegijatena jätkavad kõik , kes Elmari sagedustelt tuttavad . </s> </p></div3>
        </div2>
        <div2 type="rubriik">
          <head> Kodukant </head>
          <div3 type="artikkel"><head> Kas võiks külavanema staatuse seadusega sätestada ? </head>
<p> <s> <hi rend="kaldkiri"> 08.01.2003 </hi> </s> </p>
<p> <s> <hi rend="rasvane"> Vastab siseministeeriumi kohaliku omavalitsuse osakonna peaspetsialist Kaido-Allan Lainurm : </hi> </s> </p>
<p> <s> Külavanema staatuse küsimust reguleerib kohaliku omavalitsuse korralduse seaduse § 58 , mis ütleb vaid seda , et külavanema võib valida küla koosolekul , vallavalitsuse ülesannete täitmine külavanema poolt sätestatakse lepinguga ja külavanema volituste kestus ei ole piiratud volikogu volituste kestusega . </s> </p>
<p> <s> Siseministeerium on praegu seisukohal , et seadusega ei saa sundida elanikke endale külavanemat valima . </s> <s> Kogukonnal peab olema selleks sotsiaalne küpsus , ja kui on õige aeg , kerkivad liidrid ise esile . </s> </p>
<p> <s> Eestis on külasid , kus ei ela ühtegi inimest või on elanike arv nii väike , et külavanema valimine ei ole otstarbekas . </s> <s> Sageli piisab aga väikesest positiivsest tõukest või toetavast suhtumisest vallavalitsuselt , et külade elanikud aktiviseeruksid ja asuksid aktiivselt kohalikus elus kaasa lööma . </s> </p>
<p> <s> Külavanema staatuse täpsemal määratlemisel võib olla pigem see eesmärk , et kui rahvas on valinud oma külale esindaja , siis peab olema tagatud , et ka valla juhtorganid seda esindust tunnustavad . </s> </p>
<p> <s> Uues kohaliku omavalitsuse seaduse eelnõus on kavas pisut täpsemalt ära määratleda külavanema staatusega seonduvad küsimused , ennekõike külavanema õigusi , kohustusi ja garantiisid puudutavates küsimustes . </s> <s> Praegu on see töögruppides arutlusel ning täpsemalt on väga raske prognoosida , millisel kujul ta seadusesse kirja saab . </s> </p></div3>
          <div3 type="artikkel"><head> Külavanem - kes ta on ? </head>
<p> <s> <hi rend="kaldkiri"> 08.01.2003 </hi> <hi rend="rasvane"> Kuidas minust sai külavanem ? </hi> </s> </p>
<p> <s> Varsti saab viis aastat sellest , kui siinkandis oli kuulda omaalgatuslikest tegemistest külades ja seltsides . </s> <s> Tuli endalgi tahtmine proovida Kuhjaveres midagi muuta . </s> </p>
<p> <s> Külas pole kauplust , kooli ega postkontorit , rahvamajast ja kirikust rääkimata . </s> <s> Seepärast otsustasime perega kutsuda kokku külakoosoleku oma tallu . </s> <s> Tulijaid oli piisavalt ning kuhjaga koorus ideidki , mida kõike võiks korda saata oma küla elamisväärsemaks muutmisel . </s> <s> Nii saigi initsiatiiv karistatud ning 1999. a algul osutusin valitud külavanemaks . </s> </p>
<p> <s> Nüüdseks on meil Kuhjaveres külaplats ja külamaja , külajuht ja taluviidad , oma ajaleht ja traditsioonid , ning mis peaasi - inimesed , kes omavahel suhtlevad , ühiselt tähtpäevi tähistavad , koos õpivad , väljasõite korraldavad , külalisi võõrustavad ja mõtlevad küla edasise arendamise peale . </s> </p>
<p> <s> Oleme moodustanud ka mittetulundusühingu Kuhjavere Küla Selts . </s> </p>
<p> <s> Pooled külaelanikest on seltsi liikmed . </s> <s> Oleme tegelnud oma maine kujundamisega , oma kogemuste levitamisega . </s> </p>
<p> <s> <hi rend="rasvane"> Miks on külavanemat vaja ? </hi> </s> </p>
<p> <s> Oma kogemuste põhjal saan öelda , et on vaja . </s> <s> Esmane vajadus oli küla esindamine suhtlemisel kohaliku omavalitsusega , Eesti Postiga , Eesti Telefoniga . </s> </p>
<p> <s> Kõigepealt oli vaja külas kokkulepet vajadustes ja soovides , nende edastamisel vallavalitsusse sain esineda paljude nimel . </s> <s> Konkreetne näide on paari kilomeetri ulatuses külatee katmine kruusaga . </s> </p>
<p> <s> Küla panus oli tööjõud ja masinad kruusa laialilaotamisel . </s> <s> Kuna iga majapidamise teeotsa sai paigaldatud nimesilt koos postkastiga , siis ühisavalduse alusel Eesti Postile pikendati postikannet iga taluni . </s> </p>
<p> <s> Oluline on osaleda kohalikus poliitikas . </s> <s> Viimastel valimistel osutusid vallavolikokku valituks kolm külavanemat . </s> </p>
<p> <s> <hi rend="rasvane"> Milline peaks olema külavanem ? </hi> </s> </p>
<p> <s> Ta peaks olema inimene , kes tahab seda tööd teha , kes ei mõõda tunde ega kroone ja vastutab oma tegude eest . </s> </p>
<p> <s> Olen kuulnud , et on hakatud külavanemaks ka nime või kiusu pärast , olemata tegelikult selle paikkonna liider ja ka eestvedajaks saamata . </s> <s> Mõnel pool pelgab vallavanem külavanemat , et äkki saab temast konkurent , kes nopib valimistel hääli , ja ka rahajagamisel on üks küsija juures . </s> <s> Ehkki mõni pahandaja ei anna endale aru , kui väikese rahaga külades suuri asju korda aetakse . </s> </p>
<p> <s> Paljud muudki kodanikuühiskonna küsimused vajavad lahendamist riiklikul tasandil . </s> <s> Olles valitud EKVLi liikumise Kodukant juhatusse , loodan seeläbi aidata kaasa kontaktide tihenemisse Riigikogu kohaliku algatuse toetusrühmaga ning viia olulised ettepanekud otsustajateni . </s> </p>
<p> <s> <hi rend="rasvane"> Romeo Mukk , Kuhjavere külavanem , EKVLi liikumise Kodukant juhatuse liige </hi> </s> </p></div3>
          <div3 type="artikkel"><head> Külavanemate kogud Ida-Virumaal </head>
<p> <s> <hi rend="kaldkiri"> 08.01.2003 </hi> </s> </p>
<p> <s> Külavanem on see inimene , kes hoiab silma peal kõigel , mis külas toimub . </s> <s> Ta teab külauudiseid pulmade , ristsete ja matuste , luuserite ja tööinimeste kohta , koolilaste ja lapsevanemate kohta . </s> <s> Ta näeb , kui teed on kinni tuisanud , ja kuuleb , kui metsas saed vinguvad . </s> </p>
<p> <s> Ilus pilt , kas pole ? </s> <s> Tegelikkuses on asi lihtsam ja palju mitmekesisem . </s> </p>
<p> <s> Ida-Virumaal on 16 valda ja 231 küla . </s> <s> Meid on siin Ida-Virumaa külades elamas umbes 20 000 inimest ning meie külades on valitud 129 külavanemat 136 küla kohta . </s> </p>
<p> <s> Igas vallas oma kombed ja igal külal oma asjad ajada . </s> <s> Mõnes vallas on kaheksa küla ja kolm valitud külavanemat , mõnes vallas 28 küla ja 18 valitud külavanemat . </s> </p>
<p> <s> Mõnes vallas töötab juba neli aastat külavanemate kogu ja mõnes vallas on külaliikumine ning külavanemate valimine hoopis olematu . </s> </p>
<p> <s> <hi rend="rasvane"> Külavanemate kogu </hi> </s> </p>
<p> <s> Miks asutatakse külavanemate kogu ? </s> <s> Külavanemad ise ütlevad : paneme seljad kokku ja lükkame põlved sirgeks . </s> <s> See tähendab , et külavanemate kogu on võimeline koos tegutsedes täpsustama suhteid valla võimuga , esitama külade ettepanekuid valla eelarvesse , ja vallavanemal on tükk maad lihtsam kuulata koos töötavaid külavanemaid ja eelnevalt kokku lepitud arvamusi . </s> </p>
<p> <s> <hi rend="rasvane"> Survegrupp ja abijõud </hi> </s> </p>
<p> <s> Kas külavanemate kogu on ainult grupp , kes küsib ? </s> <s> Ei , ta võib olla survegrupp vallavalitsuse ja volikogu suhtes , ta võib olla abipakkuja teatud küsimuste eelneval läbiarutamisel ja samas külade murede teatavakstegemisel ning nende lahendamiseks abi pakkumisel . </s> </p>
<p> <s> Külavanemate kogu on demokraatia kool , kus areneb külavanemate omavaheline koostöö ning kust seni külavanemata külad leiavad ehk innustust oma külaliidri leidmiseks ja liitumiseks koostöösse . </s> </p>
<p> <s> Praegu töötavad külavanemate kogud on asutatud seltsingutena , kuid mõne aja pärast on vaja nad registreerida mittetulundusühinguteks , mõeldes Euroopa Liidule ja võimalustele taotleda küladele toetusi ELi programmidest . </s> </p>
<p> <s> Igal külal oma asjad ajada ja igal külal oma kombed . </s> <s> Olgu meil kõigil uuel aastal hea elada oma külas . </s> <s> Tervitused kõigile Ida-Virumaalt ! </s> </p>
<p> <s> <hi rend="rasvane"> Krista Pedak , Ida-Viru külade liidu esimees </hi> </s> </p></div3>
          <div3 type="artikkel"><head> Küla ja vald käsikäes </head>
<p> <s> <hi rend="kaldkiri"> 08.01.2003 <bibl> <author> Viio Aitsam </author> </bibl> </hi> </s> </p>
<p> <s> <hi rend="rasvane"> Sutlema külavanem kiidab Kohila vallavanemat ja -valitsust , kes on tegutsenud külasid toetavalt </hi> </s> </p>
<p> <s> Sellest sügisest otsustasid Kohila alev ja Kohila vald ühineda . </s> <s> Sutlema külavanema Alar Haabma ( pildil ) jutu järgi muutub nüüd külavanemate roll paratamatult suuremaks . </s> <s> Uue Kohila suurvalla vallavanem on endine Kohila vallavanem Andrus Saare ja pole põhjust uuele volikogule etteheiteid teha , ent nii või teisiti peab volikogu nüüd arvestama ka Kohila alevi huvidega . </s> </p>
<p> <s> Külavanemate kogu või mõnes muus vormis ühishääl aitaks kahe poole huve tasakaalus hoida . </s> </p>
<p> <s> <hi rend="rasvane"> Metsamajand jättis tühiku </hi> </s> </p>
<p> <s> Endine metsaülem , pärast kahe töökohaks olnud metskonna kadumist eraettevõtlusesse läinud Alar Haabma valiti Sutlema külavanemaks kolm aastat tagasi , kui küla 575. aastapäeva tähistas . </s> </p>
<p> <s> Enne seda külavanemat polnud . </s> <s> Sutlema küla on kujunenud endise metsamajandi keskuse ümber . </s> <s> Teatav tühik tekkis pärast metsamajandi likvideerimist , kui enam polnud ürituste organiseerijat ja mitmes mõttes küla kooshoidjat . </s> </p>
<p> <s> Sutlemas elab 220 inimest , nende hulgas suhteliselt palju noori , külaelanike keskmine vanus on 28-30 aastat . </s> <s> Päris talusid on kaksteist . </s> </p>
<p> <s> “ Metsapunkt erastati ja see läks kahele erafirmale . </s> <s> Üks saeb puid , teine teeb mööblit . </s> <s> On pagaritöökoda ja hulk väiksemaid ettevõtjaid , ” kirjeldas külavanem . </s> <s> Osa külaelanikest käib tööl 35 km kaugusel Tallinnas . </s> </p>
<p> <s> Külas on jagatud ühiselu koordineerimise rollid . </s> <s> Kes tegeleb kultuuriga , kes heakorraga , kes ajaloo uurimisega , kes spordiga . </s> </p>
<p> <s> “ Kui oleme küsinud vallalt ürituste jaoks raha , oleme saanud toetust . </s> <s> Sel suvel oli meil näiteks suur suvespartakiaad . ” </s> </p>
<p> <s> Küla aktiiv planeerib aasta üritused ja esitab selle põhjal vallale rahataotlused . </s> <s> Külavanema sõnul on põhirõhk noortel . </s> <s> “ Et nad näeksid : midagi tehakse ja et püsiks järjepidevus . </s> <s> 45-50aastane istub rohkem teleri ees . </s> <s> Ega kedagi vägisi kodust välja aja . ” </s> </p>
<p> <s> Aktiivsemad on naised , nemad käivad tihedamini koos . </s> <s> Palju külaelanikke osaleb aga näiteks ka kevadistel koristuspäevadel . </s> <s> Koostöös vallaga on korras prügimajandus - külas on 80% ulatuses prügikastid ja lepingud äraveofirmaga . </s> </p>
<p> <s> 2000. aastal , kui vallavalitsus seadis sisse aasta parima küla rändauhinna , sai esimesena selle Sutlema küla . </s> </p>
<p> <s> <hi rend="rasvane"> Valla oma ettevõtluslaen </hi> </s> </p>
<p> <s> Alar Haabma sõnul on küla arengus eranditult tähtsad inimesed , muu hulgas valla ametimehed ja nende suhtumine . </s> <s> Vallavanem Andrus Saare ja tema senine vallavalitsus on andnud Eesti teiste piirkondade külaliikujaile põhjust öelda , et Kohila valla küladel on ideaalne elu . </s> </p>
<p> <s> “ Saame vallavalitsusega hästi läbi . </s> <s> Tänu vallavanema initsiatiivile on meil näiteks spordiväljak . </s> <s> Vallas on külavanemad tekkinud just viimaste aastate jooksul , mil Saare juhitav vallavalitsus tegutses , ” rääkis Haabma . </s> </p>
<p> <s> Sutlema külas pole praegu veel küla ühisruume , aga paljudes teistes valla külades , kus ruumivõimalus olemas , on loodud küla teabetoad . </s> <s> Vald on aidanud ruume sisustada ( nt arvutid ) ja ülal pidada . </s> </p>
<p> <s> Külavanem peab väga tähtsaks valla senist seisukohta arendada just küla . </s> <s> Lihtne oleks Kohila alevi lähedusse jäävate külade , teiste seas Sutlema elutähtsad asutused alevisse koondada , et käige ja sõitke . </s> <s> Aga see pole inimeste huvides tegu , buss käib Sutlemas vaid kaks korda nädalas . </s> <s> “ Lihtne asi : naistearst käib Kohilas vastu võtmas ka vaid mõnel päeval nädalas . </s> <s> Kui omal autot pole , on tohutu probleem aegasid ühitada , ” tõi külavanem ühe markantsema näite . </s> </p>
<p> <s> Kohila vallas on sisse seatud oma valla innovatsioonitoetus . </s> <s> Vallavolikogu on eraldanud aastas 100 000 krooni , millest valla elanikud saavad taotleda oma ettevõtmistele protsendita laenuks stardituge . </s> <s> Seda on saanud lilleseadja , astelpajukasvataja , mustika-jõhvikakasvataja jt. </s> </p>
<p> <s> Raha makstakse tagasi , kui ettevõtmine hakkab tulu tooma . </s> <s> Kui asi läheb nässu , on võimalik uuesti proovida . </s> </p>
<p> <s> <hi rend="rasvane"> Elu ei seisne töö rabamises </hi> </s> </p>
<p> <s> Millest külaliikumine oleneb ? </s> <s> “ Tahes või tahtmata areneb omavalitsuste liitumise protsess . </s> <s> Kui enda eest ei seisa , jääb küla ääremaale ja tähelepanuta . </s> <s> Üle Eesti on märgata , et üha rohkem valitakse külavanemaid või on külas oma nn sädeinimene , eestvedaja , kes vahendab küla probleeme , olgu elekter , teede lumest ajamine või mis tahes , ” rääkis Alar Haabma . </s> </p>
<p> <s> Ta ise oli eelmises koosseisus ka vallavolikogus , ent nüüd ühisvallas jäi napilt välja . </s> <s> Suhtleb endiselt valla poolega tihedalt ja rõhutab , et peale valla suhtumise on tähtis ka riigi suhtumine . </s> </p>
<p> <s> “ Mida sellest saate , et külavanem olete ? ” </s> </p>
<p> <s> “ Võibolla mõned unetud ööd , võibolla mõne vaenlase , võibolla mõne sõbra , ” naeris Alar Haabma . </s> <s> Külavanema ameti eest ei maksa keegi palka ( praegu veel ei ole ka näiteks ühishuvide nimel tehtud sõidukulude vms kompenseerimist valla poolt , aga see on jutuks olnud ) . </s> <s> Ta mõtleb oma laste ja teiste laste peale , tahab tõestada , et ka maal on võimalik elada . </s> <s> On lõunaeestlasena vahest temperamendikam kui mõni teine . </s> </p>
<p> <s> Alar Haabma on seda sorti inimene , kes ei pea täisväärtuslikuks eluks lõputut töö-kodu-töö rattas rassimist , kuigi puidufirma võimaldaks äraelamist . </s> </p>
<p> <s> “ Töörõõm jääb töörõõmuks , aga teine asi on , kui oma silmaga näed , mida ise või teised külainimesed küla heaks on teinud . </s> <s> See on rohkem väärt kui see , et tapan end põhitööga . </s> <s> Inimene pole siia ilma tulnud selleks , et ainult tööd rügada ja täita oma rahakotti . ” </s> </p></div3>
        </div2>
      </div1>
    </body>
  </text>
</TEI>
</teiCorpus>
</teiCorpus>
