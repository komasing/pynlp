<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_aja_maaleht.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Maaleht 19.06.2003 ( number 25 ( 819 ) ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_aja_maaleht">header_aja_maaleht.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="ajalehenumber">
        <head> Maaleht 19.06.2003 ( number 25/2003 ( 819 ) ) </head>
        <div2 type="rubriik">
          <head> </head>
          <div3 type="artikkel"><head> Memme Musi eest võitlejad otsivad kohtust abi </head>
<p> <s> <hi rend="kaldkiri"> 18.06.2003 <bibl> <author> Sirje Pärismaa </author> </bibl> </hi> </s> </p>
<p> <s> <hi rend="rasvane"> Räpina lasteaia Memme Musi sulgemisest nördinud lapsevanemad pöördusid halduskohtusse . </hi> </s> </p>
<p> <s> Lasteaia Memme Musi hoolekogu esinaine Jane Mastik esitas Tartu halduskohtule kaebuse , tühistamaks Räpina volikogu 23. aprilli otsust , millega liideti lasteaiad Memme Musi ja Vikerkaar . </s> <s> Mastiku sõnul rikub otsus tema lapse õigust käia lasteaias , mis on kohandatud nõrga tervisega lastele . </s> <s> Et lasteaia sulgemise järel on Mastik sunnitud lapse hooldamiseks koju jääma , jätab otsus ta ilma õigusest käia tööl . </s> </p>
<p> <s> <hi rend="rasvane"> Kelmuse kahtlus </hi> </s> </p>
<p> <s> Kaebaja on ka seisukohal , et volikogu on lähtunud liikmete korruptiivsetest erahuvidest ja otsus sisaldab kelmuse tunnuseid - kaunis kohas lasteaia sulgemisega püütakse luua võimalus hoonekompleksi müügiks . </s> </p>
<p> <s> Tartu halduskohus arutab Jane Mastiku kaebust 25. augustil . </s> <s> Samal päeval tuleb arutlusele ka lapsevanem Riima Laari kaebus Räpina volikogu esimehe Oskar Tuviku peale , kes luges luba küsimata rahvakoosolekulistele ette Riima Laari isikliku kirja vabariigi presidendile . </s> </p>
<p> <s> Lastevanemate ja vallavõimude vastasseis sai alguse volikogu veebruarilõpu otsusest likvideerida Räpina külje all asuv lasteaed Memme Musi , kuigi vallavanem Inge Hirmo oli valimiseelses tuhinas lubanud , et lasteaed jääb alles . </s> <s> Meeleheites lastevanematega ühines üle 500 räpinalase , kes kirjutasid alla protestikirjale . </s> </p>
<p> <s> Appikarje on Räpinasse toonud ka ÜRO Lastefondi Eesti esinduse presidendi Elle Kulli , kes pöördus õiguskantsler Allar Jõksi poole ja soovitas vallavõimudel lasteaia sulgemisega viivitada , kuna maja kehvale seisule viitav ehitusekspertiis on tendentslik . </s> <s> Et haridusministeerium tuvastas lasteaia sulgemise otsuses seaduserikkumisi , arutas volikogu 23. aprillil küsimust uuesti ja sõnastas likvideerimisotsuse ümber kahe lasteaia ühendamiseks . </s> </p>
<p> <s> <hi rend="rasvane"> Vallavanem rikkus peotuju </hi> </s> </p>
<p> <s> Memme Musi eest võitlejate ja vallavanem Inge Hirmo vaheline vastasseis lõi lõkkele ka eelmisel kolmapäeval lastevanemate korraldatud tänupeol , kuhu olid kutsutud lasteaeda toetanud inimesed . </s> <s> Pärast mudilaste südamlikku kontserti ja kunagiste kasvandike pöördumist ei suutnud “ mässajate ” elu niigi kibedaks muutnud Hirmo end talitseda ja võttis kordamööda letti lasteaiatöötajad ning peo korraldajad . </s> <s> Ärritunud Hirmo ütles lastevanematele , et nood pole mingid peokorraldajad ja pidu polnudki mingi pidu . </s> </p>
<p> <s> Maalehe küsimusele , miks ta inimesi endast välja viis , vastas Hirmo , et tema ei ole rikkunud kellegi pidu . </s> <s> “ Juhataja rääkis , et tal oli kabinetti sisse murtud . </s> <s> Miks ei peaks ta endast siis väljas olema ? </s> <s> Teine asi on see , et käskkirjadest on osa puudu , siin on aga mängus inimeste elu ja palk , ” ütles Hirmo . </s> <s> Pisarais juhataja polnud suuteline mõttevahetust vallavanemaga kommenteerima . </s> </p>
<p> <s> Juhtunu vapustas ka tänupeol viibinud Riigikogu liiget Heimar Lenki . </s> <s> “ Täna matame üht Eesti ilusaimat lasteaeda , ” ütles Lenk . </s> <s> “ Raha eest müüakse maha lapsed , ja seda teevad inimesed , kelle ise olete valinud . </s> <s> Needsamad inimesed on teotanud noori emasid , kes kaitsevad oma lapsi , ja nad ei suutnud end talitseda ka tänasel peol . ” </s> </p>
<p> <s> Lenk lubas omalt poolt kaasa aidata , et kaunis kodu lastele siiski alles jääks . </s> </p>
<p> <s> <hi rend="kaldkiri"> Samal teemal : <gap rend="viited"/> , ML , 30. apr ; <gap rend="viited"/> , ML , 24. apr ; <gap rend="viited"/> , ML , 24. apr ; <gap rend="viited"/> , ML , 20. märts </hi> </s> </p></div3>
          <div3 type="artikkel"><head> Haldusreform koos poliitikutega suvepuhkusel </head>
<p> <s> <hi rend="kaldkiri"> 18.06.2003 <bibl> <author> Sirje Pärismaa </author> </bibl> </hi> </s> </p>
<p> <s> <hi rend="rasvane"> Haldusreformi päästaksid ummikust teadlased , arvab Pärnu maavanem Toomas Kivimägi </hi> </s> </p>
<p> <s> Kuigi regionaalküsimuste siseminister Jaan Õunapuu lootis , et koalitsiooni koostöökoda leiab haldusreformi suhtes veel enne Riigikogu suvepuhkust ühise keele , jäi otsus siiski langetamata ning arutelu jätkub alles sügisel . </s> </p>
<p> <s> “ Erakonnad suhtuvad asjasse erinevalt , ” nentis Õunapuu . </s> <s> “ Rahvaliit toetab regionaalse juhtimise tugevdamist . </s> <s> Teistel osapooltel valitseb aga erakonna sees ebamäärasus . </s> <s> Peaminister oli küll algul teise tasandi poolt , aga osa Res Publicast on vastu . </s> <s> Ka Reformierakond ei taha maavolikogusid , sest see muudaks nende meelest väga tugevalt poliitilist situatsiooni . ” </s> </p>
<p> <s> Aprilli lõpus väljapakutud neljast regionaalhalduse ümberkujundamise variandist on jäänud sõelale kaks : omavalitsusliidu ja teise tasandi omavalitsuse mudel . </s> <s> Et valitsus pole suutnud ise otsust langetada , veeretati pall koalitsiooni koostöökotta . </s> </p>
<p> <s> Pärnu maavanem Toomas Kivimägi ütles , et kokkulepet on raske saavutada , sest erakondade lähteseisukohad on vastandlikud . </s> <s> Peaks olema valmidus tõsisteks kompromissideks , aga juba enne arutelu välistas üks osapool maavolikogude taasloomise . </s> </p>
<p> <s> “ Kui reformi ei tule ja maakonna tasandile ei teki tugevat regionaalse juhtimise struktuuri , läheb olukord veelgi halvemaks ja tugevneb harukondlik juhtimine , ” hoiatas Kivimägi . </s> </p>
<p> <s> “ Ministeeriumidekesksus maakonna tasandil kasvab veelgi . </s> <s> Need , kes igatsevad maavalitsuse alluvusest struktuure oma alla võtta , on rohkem kui küll . </s> <s> Jätkub hiiliv haldusreform . ” </s> </p>
<p> <s> Kivimägi soovitas kompromissi leidmiseks pöörduda teadlaste poole ja kuulata nende sõltumatut ning erapooletut arvamust . </s> <s> Tartu ülikooli teadlased on ju mitu aastat haldusreformi küsimusi uurinud . </s> <s> “ Teadlaste seisukoha omaksvõtmine oleks vast vähem vastukarva kui teise erakonna põhimõtete tunnustamine , ” sõnas Kivimägi . </s> </p>
<p> <s> Eesti omavalitsusliitude ühenduse esimees , Urvaste vallavanem Kurmet Müürsepp ütles , et reformiga viivitamine võib olla isegi parem kui lihtsalt poliitiline otsus . </s> <s> “ Erakonnad alles otsivad oma platvormi , neil on väga suuri eriarvamusi . </s> <s> Võib juhtuda nii , et mitte midagi ei toimu ja jätkub samasugune olukord . </s> <s> See ei meeldi aga maavalitsustele , kellel praegu kõige suuremad probleemid , ” rääkis Müürsepp ja tõdes , et haldusreformist enam pakub omavalitsustele praegu mõtlemisainet hoopis 21. sajandi kooli projekt . </s> </p>
<p> <s> Kuigi koalitsiooni koostöökoda jättis otsustamata ka selle , kas anda regioonitasandile ülesannete täitmiseks oma tulubaas , hakkab siseministeerium siiski ette valmistama seaduseelnõu omavalitsuste funktsioonidest ja tulubaasist . </s> <s> Õunapuu sõnul on seda raske teha , kui pole regionaalhalduse arenemise suunda ette antud . </s> </p>
<p> <s> <hi rend="kaldkiri"> Samal teemal : <gap rend="viited"/> , ML , 29. mai ; <gap rend="viited"/> , ML , 8. mai </hi> </s> </p></div3>
          <div3 type="artikkel"><head> Kalevipoeg jõudis koju </head>
<p> <s> <hi rend="kaldkiri"> 18.06.2003 <bibl> <author> Sirje Pärismaa </author> </bibl> </hi> </s> </p>
<p> <s> <hi rend="rasvane"> Pühapäeval , 22. juunil kell 15 avatakse Emajõe kaldal Tartu vabadussammas - Kalevipoeg </hi> </s> </p>
<p> <s> Kalevipoja tagasitulekut on tartlased oodanud üle poole sajandi . </s> <s> Emajõe äärde 1933. aastal püstitatud Amandus Adamsoni skulptuuri võtsid punavõimud maha 1950. aasta 28. aprilli varahommikul . </s> <s> Juba kuju mahavõtmise päeva õhtuks oli seal liivakast . </s> </p>
<p> <s> Et rahvas tõi vanast harjumusest sellesse paika lilli edasi , püstitati paari aasta pärast sinna Kreutzwaldi büst . </s> <s> “ Poeg võeti maha , isa pandi asemele , ” kommenteeris linnarahvas . </s> </p>
<p> <s> Kuju edasine saatus pole täpselt teada . </s> <s> Aeg-ajalt on kõlanud väited , et Kalevipoeg on ühes või teises kohas peidus , aga tõestust pole see leidnud . </s> <s> Lood Eesti kuulsaimast Vabadussõjas langenud kangelastele pühendatud mälestusmärgist elasid aga edasi . </s> </p>
<p> <s> 1988. aastal ilmus Edasis üleskutse taastada Kalevipoja kuju . </s> <s> Skulptor Endel Taniloo jõudis valmis teha isegi meetripikkuse koopia kunagisest kujust . </s> <s> Paraku lõi siis lõkkele ehteestlaslik vaidlus pooldajate ja vastaste vahel . </s> <s> Lõpuks pöörasid tülli isegi taastajad isekeskis . </s> </p>
<p> <s> Taastamine läks uue õhinaga lahti alles pärast eelmisel aastal asetleidnud näitust “ Kalevipoeg skulptuuris ” . </s> </p>
<p> <s> <hi rend="rasvane"> Uus Kalevipoeg sündis kolme kuuga </hi> </s> </p>
<p> <s> Adamsoni kontseptsiooni ja vanade fotode järgi lõi kaasaegse kuju Ekke Väli . </s> <s> Mõõga najale toetuv pronksist Kalevipoeg on 4,6 meetrit kõrge ja kaalub 2,6 tonni . </s> <s> Kui Adamson tegi kuju valmis seitsme nädalaga , siis Välil kulus selleks aega poole rohkem - üle kolme kuu . </s> </p>
<p> <s> Eelmisel nädalal jõudis skulptuur Tallinnast Ars Monumentaali töökojast Tartusse . </s> <s> Et see paremini ilmastikumõjudele vastu peaks , otsustati pronkspind vahatada . </s> <s> Kalevipoja aluse graniit toodi Hiinast - see tuli odavam kui kasutada Karjala kivi . </s> <s> Sellel nädalal on kuju ümber käinud heakorrastustööd : laotakse graniitkillustikku , kärbitakse puude oksi , korrastatakse haljastust . </s> </p>
<p> <s> <hi rend="rasvane"> Isa tõsteti ümber </hi> </s> </p>
<p> <s> Et Kalevipojale tema ajalooline koht vabastada , tuli Kreutzwaldi kuju paarsada meetrit eemale tõsta . </s> <s> Eelmisel pühapäeval avatigi see pidulikult . </s> </p>
<p> <s> “ Kuigi Kreutzwald töötas 44 aastat Võrus arstina ja naasis oma ülikooliõpingute linna Tartusse alles neli aastat enne surma , saame teda ikkagi pidada tartlaseks , ” ütles oma kõnes Tartu linnapea Andrus Ansip . </s> <s> “ Ta mõtles oma mõtteid Võrus , kuid looming trükiti Tartus . ” </s> </p>
<p> <s> Kreutzwaldi ausammas püstitati 1952. aasta 28. detsembril , kärekülmal talvepäeval . </s> <s> “ Kuidagi kiirustades sündis see ega olnud puhastest tunnetest ajendatud . </s> <s> Lauluisa pandi kõrge mullahunniku otsa ida poole vaatama , ta ei kõnelnud enam rahvaga , ” märkis Ansip . </s> </p>
<p> <s> Kuju taasavamise päeval sadas rahet , kuigi kalen-der näitas , et on suvekuu . </s> <s> Kuid Kreutzwaldil on nüüd silmside rahvaga - Laulu-isa vaatab Gildi tänava otsast ülikooli vana kohviku poole . </s> </p>
<p> <s> “ Ta leidis veel parema koha kui enne , ” märkis skulptor Endel Taniloo , kes viiekümne aasta vältel on kuju eest hoolitsenud ja seda linnumustast puhastanud . </s> <s> Taniloo sõnul tõestas Tartu linn , et ta pole ainuüksi heade mõtete , vaid ka heade tegude linn . </s> </p></div3>
          <div3 type="artikkel"><head> Linnast maale : Elu allikate keskel </head>
<p> <s> <hi rend="kaldkiri"> 18.06.2003 <bibl> <author> Maarius Suviste </author> </bibl> </hi> </s> </p>
<p> <s> <hi rend="rasvane"> Sarja “ Linnast maale ” V lugu ehk Elu õpetab maatöid tegema </hi> </s> </p>
<p> <s> Helju Lindre juurde on raske teed leida . </s> <s> Kuigi on teada , et ta elab Lääne-Virumaal Avanduse vallas ja tema maja lähedal jookseb Väike-Maarja valla piir , oleme ikkagi teelt eksinud . </s> </p>
<p> <s> Tundub lausa lootusetu olukord . </s> <s> Muudkui sõidame ja sõidame , eksleme , pöörame vasakule , paremale , vahel jõuame otsapidi Rakke valda , kuid mida ei ole , seda ei ole . </s> <s> Ei aita ka teekaardid . </s> </p>
<p> <s> Egas midagi , peatame auto põlluserval kinni . </s> <s> Küsime traktoristilt õiget teeotsa , saame juhised ja sõidame edasi . </s> <s> Natukese aja pärast küsime teiselt traktoristilt teed - igaks juhuks . </s> </p>
<p> <s> Nüüd peab küll see õige koht tulema ! </s> <s> Ei ole ikka veel . </s> <s> Õnneks tuleb vastu üks mees jalgratta seljas . </s> <s> Küsime . </s> <s> Teatab , et oleme üsna lähedal . </s> <s> Juhatab , et sõitku me mööda seda teed edasi , kuni suur ja kõrge aed ära lõpeb . </s> <s> Siis keeraku vasakule . </s> </p>
<p> <s> Sõidame , aed lõpeb , keerame . </s> <s> Pöörame veel vasakule ja sõidame natuke maad edasi . </s> <s> Siin on üks väike suvila tüüpi maja . </s> <s> Anname igaks juhuks signaali , et kas ikka on õige koht . </s> <s> On - Helju Lindre tuleb majast välja , nägu naeru täis . </s> <s> Oh , lõpuks oleme kohal . </s> </p>
<p> <s> Ka koerad Leedi ja Rex tervitavad . </s> <s> Iseäranis Rexi-nimeline kutsikas , kes tahab hirmsasti külalistele käppa anda . </s> <s> No teretame siis sõbralikult . </s> </p>
<p> <s> <hi rend="rasvane"> Oma metsas kas või karju </hi> </s> </p>
<p> <s> Helju Lindre elas enne Tallinnas , otse Kännu Kuke vastas . </s> <s> Oli linnas kaubandustöötaja . </s> </p>
<p> <s> Nüüd elab Kärsa külas Rajaallika talus . </s> <s> Ta elab erilises kohas . </s> <s> Nimelt ei tohi ta oma maalapil suurt farmi pidada , sest see koht on looduskaitseala . </s> <s> Kokku ligi kolm hektarit . </s> </p>
<p> <s> “ Siin on allikad , ” täpsustab ta ja kurdab , et tänavu on allikad miskipärast täitsa kuivad . </s> </p>
<p> <s> Proua on maaeluga rahul . </s> <s> “ Mulle meeldib see koht sellepärast , et see on eraldi . </s> <s> Võin metsa minna ja karjuda või ükskõik mis teha , ” räägib ta naerdes . </s> <s> Ruumi selleks peaks jätkuma - tal on 31 hektarit maad , sellest metsa 15 hektarit . </s> </p>
<p> <s> “ Ma ei olnud ju maatöid teinud , aga elu õpetab , kui peab tegema . </s> <s> Kas tahad või ei taha , aga nüüd peab , ” ütleb ta kindlalt . </s> <s> Ja eks saa ka teistelt nõu küsida . </s> <s> Ainult et neid , kellelt küsida , jääb järjest vähemaks . </s> <s> Kunagi oli Kärsa külas 31 talu , nüüd pole rohkem järel kui neli . </s> </p>
<p> <s> Kas teil üksi elades igavaks ei lähe ? </s> </p>
<p> <s> “ Ei lähe . </s> <s> Üksvahe ütles poeg , et ema , mis sa rassid , mis sa hakkad nüüd kasvuhoonet tegema . </s> <s> Ma ütlesin , et nalja teed või ? ! </s> <s> Mis ma siis teen ? ” </s> </p>
<p> <s> Helju Lindre kinnitab , et maal on kogu aeg tegevust . </s> <s> Üks mis kindel : loomad peavad olema . </s> <s> Mitte suur kari , aitab mõnest loomastki , sest “ sa lihtsalt pead kellegi eest hoolitsema . </s> <s> Siis on sul tegevust ” . </s> </p>
<p> <s> Praegu on tal üks siga , 18 kana ja üks kukk . </s> <s> “ Mõtlesin , et võtan endale sügisel neli tõulammast . </s> <s> Lambad teeksid siis ka selle ilusa allikaäärse maa puhtaks , ” loodab ta . </s> <s> Niitmine on tema maa-alal raske , see on võsa alt välja raiutud maa , on palju juurikaid . </s> <s> Ning lepavõsa kasvab muudkui peale . </s> </p>
<p> <s> Maja juures suures ja kõrges aias kasvavad põhiliselt õunapuud , natuke on ka arooniat . </s> <s> “ Õunapuud kannavad hästi , aga kõik ei anna igal aastal head saaki , ” lausub ta . </s> <s> Õunad kuluvad nii endale kui lastele ja lastelastele marjaks ära . </s> </p>
<p> <s> Tal on ka maasikapeenrad . </s> <s> “ Aga üksinda on natuke ränk see asi . </s> <s> Kõik tahavad hoolitsust ja eriti maasikas vajab palju hoolitsust . </s> <s> Aga , noh , tuleb teha . </s> <s> Teen nii palju , kui jaksan . ” </s> </p>
<p> <s> “ Mul on oma traktor ka , ” hõiskab ta äkki . </s> <s> Miks ta nüüd traktorist rääkima hakkas ? </s> <s> Kohe selgub . </s> </p>
<p> <s> “ Vaat nii see läheb , kui oled hea inimene ja laenutad teistele - traktori kumm läks läbi ja uus kumm maksab 1600 krooni . </s> <s> Kust sa võtad kohe selle raha ? ” </s> </p>
<p> <s> Vahel on Helju Lindrel selline tunne , et tööjõudu oleks vaja . </s> </p>
<p> <s> Kõige rohkem oleks vaja mõnd kuldsete kätega meest . </s> <s> Sest mis endal ikka üle jõu käib , on väga raske ära teha . </s> </p>
<p> <s> Temal aga on veel palju vaja korda saata . </s> <s> “ Tööd muudkui ootavad ! ” </s> <s> Vabast ajast ja tahtest teeb ta Jõgeva ilmajaama heaks ilmavaatlusi : edastab temperatuure ja sademeid . </s> </p>
<p> <s> <hi rend="rasvane"> Tahab suuremat maja </hi> </s> </p>
<p> <s> Ja juurde on vaja ehitada , projektidki on valmis . </s> <s> Kuna seal on palju allikaid ja sellest johtuvalt märg maa , siis maa-alune kelder ei tule kõne allagi . </s> <s> Kelder tuleb maa peale lauda kõrvale . </s> </p>
<p> <s> Maja , mis on suvila tüüpi , tahab ta suuremaks teha . </s> <s> “ Praegu on see üks väike aiamajake . </s> <s> Üksinda elab veel ära , aga kui lapsed siia tulevad , siis läheb küll kitsaks . ” </s> </p>
<p> <s> Tütrel on kolm ja pojal kaks last . </s> <s> Ning neid ei ole kusagile magama panna , kui kõik korraga külla tulevad . </s> <s> Seega käivad lapsed seal enamasti kordamööda - ühel nädalavahetusel ühed , teisel teised . </s> </p>
<p> <s> Mõnikord käib ta ise lastel külas . </s> <s> Tallinnas käis ta viimati kuu aega tagasi , viis tütrele külakosti ja lapsed said vanaema moosi . </s> </p>
<p> <s> Mis tunne oli üle pika aja taas linnas käia ? </s> </p>
<p> <s> “ Tuttav tunne , aga ma ei igatse linna tagasi . ” </s> <s> Tema meelest on maainimesed palju rahulikumad kui linlased . </s> </p>
<p> <s> Mis te arvate , millega ja kes peaks väärtustama maaelu , maal elamist ? </s> </p>
<p> <s> “ Riik . </s> <s> Ta peaks kas või natukenegi maaelu toetama või mingeid soodustusi andma , ” arvab ta ega taha kuulda juttugi sellest , et ehk müüks oma maja ja maatüki maha . </s> <s> “ Ma olen nii palju vaeva näinud , nii palju asjaajamisi teinud ! </s> <s> Miks ma peaksin selle ära müüma ? ! </s> <s> Mitte mingil juhul . ” </s> </p>
<p> <s> Helju Lindre , millega meelitada linnainimesi maale elama ? </s> </p>
<p> <s> “ Küll nad ise varsti maale tulevad , kui linnaelu kibedaks läheb . ” </s> </p>
<p> <s> <hi rend="kaldkiri"> Samas sarjas ilmunud : <gap rend="viited"/> , 8. mai <gap rend="viited"/> , 15. mai <gap rend="viited"/> , 22. mai <gap rend="viited"/> 5. juuni </hi> </s> </p></div3>
          <div3 type="artikkel"><head> Tatari põllumehed võtsid Eestist mõõtu </head>
<p> <s> <hi rend="kaldkiri"> 18.06.2003 <bibl> <author> Sirje Pärismaa </author> </bibl> </hi> </s> </p>
<p> <s> <hi rend="rasvane"> Põlva POÜd külastanud tatarlased rajavad Venemaa suurimaid piimatootmiskomplekse , kokku 10 000 lehmale </hi> </s> </p>
<p> <s> “ Avameelsete selgituste asemel pidanuks me neid tulevaste konkurentidena võtma , ” muigas Põlva põllumajandusosaühistu juht Kalev Kreegipuu , saates ära Eesti moodsaimas laudas õpperetkel käinud huvilisi Tatarimaalt . </s> <s> Kauged külalised tundsid huvi viimse kui pisiasja vastu , jäädvustasid nähtu joonistele ja fotodele ning lubasid tagasi tulla . </s> </p>
<p> <s> Kõrgendatud huvi põhjused on puhtärilised : Tatarimaal on alanud nelja 2500pealise piimatootmiskompleksi ehitus . </s> <s> Tegu on katseprojektiga , mis on ainulaadne ka Venemaal . </s> <s> Ehitust toetavad Tatarstani valitsus ja president . </s> <s> Kui asi õnnestub , kerkib selliseid hiidusid mujalegi . </s> </p>
<p> <s> “ Laudad kerkivad Alkejevski , Verhneuslonski ja Zelenodolski rajooni , ” selgitas peainsener Juri Vedištšev . </s> <s> Komplekse rajab õlletootmiskompanii Krasnõi Vostok , kellel on ka oma piimakombinaadid , mis vajavad toorainet . </s> <s> Külalised kiidavad kui ühest suust kompanii noort dollarimiljonärist peadirektorit Airat Hairullinit , kes viie aastaga tõstnud tehase osa Vene õlleturul 9 protsendini . </s> </p>
<p> <s> Piimakompleksi sisseseade tellitakse DeLavalilt . </s> <s> Firma Eesti esindus võimaldaski tatarlastel Põlvamaa suurlaudaga tutvust teha . </s> <s> DeLavali Venemaa keskregiooni direktor Andrei Korobov rääkis , et nende põllumajanduses on praegu aktuaalseim probleem piimatoodangu suurendamine . </s> <s> Eelmisel aastal oli keskmine vaid 3000 kg lehma kohta . </s> <s> Krasnõi Vostok tahab hoobilt jõuda 5000ni . </s> </p>
<p> <s> Venemaal on 12,5 mln lehma ( Tatarimaal 470 000 ) , neist 60% on endiste kolhooside-sovhooside omad , ülejäänud erasektoris . </s> <s> Sovhoose enam pole , küll aga kollektiivseid majandeid . </s> <s> Põllumajandusettevõtetest 30-40% on aktsiaseltsid . </s> </p>
<p> <s> “ Duuma on heaks kiitnud maa eraomandi seaduse , mis peaks andma tõuke põllumajanduse arengule ja suurendama aktsiaseltside arvu , sest maaomand võimaldab võtta pangast krediiti , ” rääkis Korobov . </s> <s> Isegi naftakompaniid plaanivad põllumajandusega tegelema hakata . </s> </p>
<p> <s> Nähes meie hajaliasustust , imestasid külalised : kas me ei karda niimoodi teistest eraldi elada . </s> <s> “ Tatari külades on isegi 100 maja üheskoos , ” selgitas Krasnõi Vostoki põllumajandusosakonna asedirektor Gazinur Amirov . </s> <s> “ Külad on ilusaks läinud , ehitatakse hoolega , isegi tsinkkatuseid on tulnud . ” </s> </p>
<p> <s> Amirovi sõnul on Tatari põllumajandus küllaltki arenenud ja võimaldab enam-vähem ära elada . </s> <s> Keskmine töötasu on 4000 rbl. </s> <s> Piimaliiter maksab poes sõltuvalt rasvaprotsendist 7-9 rbl. </s> <s> Tootjale makstakse sõltuvalt sordist 5-6 rbl. </s> </p>
<p> <s> “ Tatarstanis aitab riik põllumeest väga palju ja president suhtub meisse tähelepanelikult . </s> <s> Aga eks meie riik ole rikkam ka kui Eesti , ” lisas Amirov . </s> </p></div3>
          <div3 type="artikkel"><head> Sirje Rekkor : Kõige tähtsam on õppida õppima </head>
<p> <s> <hi rend="kaldkiri"> 18.06.2003 <bibl> <author> Viio Aitsam </author> </bibl> </hi> </s> </p>
<p> <s> Pühapäeval , 15. juunil käis Kehtna majandus- ja tehnoloogiakooli köögis kibe töö : valmistati toitusid , et neid sealsamas pildistada Eesti toitude raamatu jaoks . </s> </p>
<p> <s> Ilusalt kujundatud roogade keskel oli võimalik mõni sõna vahetada Kehtna toitlustusteeninduse eriala õpetaja Sirje Rekkoriga . </s> </p>
<p> <s> Õpetaja Rekkorit tavalisel tööpäeval naljalt kätte ei saa - ta on pidevalt väga hõivatud . </s> </p>
<p> * * * </p>
<p> <s> <hi rend="rasvane"> Sirje Rekkor , nüüd ma näen , mida õpetajad pühapäeviti teevad . </hi> </s> <hi rend="rasvane"> <s> Aga palun kirjeldage oma möödunud nädalat . </s> </hi> </p>
<p> <s> Esmaspäeval käisin õpilastega Tallinnas ekskursioonil , seal toimusid kahe õpperühma tunnid . </s> <s> Käisime Reval Park Hotel &amp; Casinos , Comfort Hotel Orus ja siis Kristiine kaubanduskeskuses vaatamas , kuidas toitlustus on korraldatud . </s> </p>
<p> <s> Teisipäeval olid siin tunnid ja üks rühm tegi lisaks projekti “ Vene köök ” . </s> <s> Meil on komme juba I kursuse õpilasi õpetada projektitöö meetodil , et arendada meeskonnatööd , koostöövalmidust , suhtlemisoskust . </s> </p>
<p> <s> “ Vene köök ” oligi üks I kursuse projekt . </s> <s> Nad tegid menüü , jagasid tööülesanded ära , tegid köögis rahvale Vene toite ja serveerisid neid : pelmeenid , rassolnik , magustoiduks pliinid keedisega jne. </s> </p>
<p> <s> Kolmapäeval käisin Tallinnas PHARE seminaril “ Inimressursi areng Ida- ja Lõuna-Eestis ” . </s> </p>
<p> <s> Neljapäeval olid koolitunnid , reedel haridusministeeriumis jälle seminar . </s> <s> Riiklikul eksami- ja kvalifikatsioonikeskusel on kombeks kord aastas võtta kõik koostööpartnerid kokku . </s> <s> Teavet jagasid ministeeriumi inimesed ja väga huvitava kõne pidas Marju Lauristin . </s> </p>
<p> <s> Pärast oli piknik , viimaks käisime kolleegiga Lõuna keskuses tänaseks toidukraami ostmas . </s> <s> Laupäeval sai tänaseks toite ette valmistatud ja tekste tehtud . </s> </p>
<p> <s> <hi rend="rasvane"> Mida Marju Lauristin rääkis ? </hi> </s> </p>
<p> <s> Teema oli üks meie ühiskonna kontseptsioonidest : teadmusühiskond - mida selle all silmas peetakse , milline peaks olema selle ühiskonna inimene , mil määral meie põhikooli ja gümnaasiumi õppekavad sellele kontseptsioonile vastavad . </s> </p>
<p> <s> Minu jaoks oli Marju Lauristini jutt nagu palsam hingele , sest ta rääkis just sellest , mida meie oma koolis rõhutame : kõige tähtsam on õppima õppimine . </s> </p>
<p> <s> Oleme lülitanud oma õppekavasse eraldi kohanemisperioodid , kuna kogeme , et see nn tööriistakast , millega õpilased siia tulevad , on väga kesine . </s> <s> Mõtlen mõttega lugemise oskust , suulist väljendusoskust , jutustamisoskust . </s> <s> Ka eri õppimismeetodeid . </s> </p>
<p> <s> <hi rend="rasvane"> Kas tänapäeva kutsekooliõpetaja täiendab ennastki kogu aeg ? </hi> </s> </p>
<p> <s> Ma arvan , et see päris üldine ei ole . </s> <s> Toitlustusvaldkonnast tean , et väljapoole oma kooli töötab suhteliselt väike grupp , kuigi toitlustusega tegeleb 17 kutsekooli . </s> </p>
<p> <s> Arvan , et olen pesueht näide elukestvast õppijast . </s> <s> Mul polegi elus olnud aega , kui ma pole õppinud . </s> <s> Ka praegu õpin . </s> <s> Ema küsib , et kui saad doktoritöö kaitstud , kas siis on kõik . </s> <s> Ma arvan , et siis tuleb midagi muud , mida õppida . </s> </p>
<p> <s> <hi rend="rasvane"> Mida õppimine teile annab ? </hi> </s> </p>
<p> <s> Kõige põhilisem on asjade mõistmine , tervikpildi mõistmine , oskus ehitada eelmiste kogemuste baasil uus teadmine , kui elu edasi läheb . </s> </p>
<p> <s> Ma ei usu , et ma kõike põhjani tean , aga kindlasti tean ma rohkem kui algul , kui läksin inimeste ette , konspekt kaenlas , ja püüdsin neile midagi õpetada . </s> <s> Nüüd olen arusaamisele jõudnud , et ma ei saa midagi õpetada . </s> <s> Ma saan vaid kaasa aidata sellele , et inimesed õpiksid . </s> <s> Õpetaja on mu ametinimetus , aga sisuliselt olen pigem kaaslane , abistaja . </s> </p>
<p> <s> <hi rend="rasvane"> Mida teie doktoritöö endast kujutab ? </hi> </s> </p>
<p> <s> Teema on kutsehariduslike õppekavade väljatöötamise ja arendamise Eestile sobivad mudelid . </s> <s> Kaks aastat olen õppinud , põhilise teoreetilise töö kokkukirjutamiseks planeerisin seda suve . </s> </p>
<p> <s> Püüan selgeks teha , mis mudelid on teistes riikides . </s> <s> Ja siis olen püüdnud konstrueerida kutseõppe eesmärkide mudelit . </s> </p>
<p> <s> See tuli mul päris hästi välja . </s> <s> Mudeli koostamisel lähtusin kolmest aspektist : inimese personaalne isiksuslik areng , tema edasiminekuvõimalused haridusteel , tema liikumisvõimalused tööturul . </s> <s> Need kolm võtsin lahti komponentideks ja nii kujunes mudel . </s> </p>
<p> <s> Koostasin ülevaate kutsehariduslike õppekavade arengust taasiseseisvunud Eestis . </s> <s> Seda polnud varem keegi teinud . </s> </p>
<p> <s> <hi rend="rasvane"> Missugune pilt on ? </hi> </s> </p>
<p> <s> Me oleme kohutavalt kiiresti edenenud . </s> <s> Küsimus pole mitte õppekavades , vaid selles , kuidas neid rakendatakse . </s> <s> See on see , mille pärast kostab kurtmist , et kutseharidus pole tasemel , ei vasta tööturu nõuetele jne. </s> </p>
<p> <s> <hi rend="rasvane"> Kui palju õpilased aastakäiguti erinevad ? </hi> </s> </p>
<p> <s> Nad erinevad . </s> <s> Esiteks grupisisesed väärtushinnangud , teiseks see , et noored muutuvad järjest pragmaatilisemaks . </s> <s> Üks selge märk on , et järjest rohkem käiakse õppimise kõrvalt tööl . </s> </p>
<p> <s> <hi rend="rasvane"> Mida teie lapsed teevad ? </hi> </s> </p>
<p> <s> Kõige vanem tütar Mari lõpetas pedagoogikaülikooli sotsiaaltöötajana , kuid tahab edasi magistrantuuri õppima minna . </s> </p>
<p> <s> Keskmine tütar Sirlen lõpetas VI klassi , kõige noorem Marleen on viieaastane . </s> </p>
<p> <s> <hi rend="rasvane"> Kas valmistate tavatoite või eksperimenteerite ? </hi> </s> </p>
<p> <s> Oleneb vaimust . </s> <s> Kui vaim on väga närtsinud , lähen poodi ja toon valmistoitu , pere saab aru . </s> </p>
<p> <s> Aga nädalavahetustel või kui kirjutan ja olen leidnud uusi retsepte , siis eksperimenteerin küll . </s> </p>
<p> <s> <hi rend="rasvane"> Kas eksamitel degusteerimine lõpuks söögiisu ära ei võta ? </hi> </s> </p>
<p> <s> Ei , see annab hoopis uusi kogemusi . </s> <s> Tänagi avastasin ühe täiesti uue kastme . </s> <s> Panime kokku vähese suhkruga mustasõstrapüree ja jõhvikasiirupi . </s> <s> Fantastiline maitsekombinatsioon ! </s> </p>
<p> <s> <hi rend="rasvane"> On teil mõni õpilane , kes teid on tublisti üllatanud ? </hi> </s> </p>
<p> <s> Neid on väga palju . </s> <s> Rõõmu on palju . </s> <s> Koos kolleeg Anne Kersnaga ütleme , et päris vanaemad me veel pole , aga oma õpilastest õpetajate vanaemad juba oleme . </s> <s> Meie õpilastest on saanud õpetajad ja nende õpilastest on omakorda saanud õpetajad . </s> </p>
<p> <s> Meil on oma koolkond ja nemad viivad edasi meie pedagoogilist kontseptsiooni . </s> <s> See on meile oluline . </s> <s> Ühe meie õpilase õpilane on juba Kehtnaski õpetaja . </s> </p></div3>
          <div3 type="artikkel"><head> Politseinik teles ehk Tuulest viidud </head>
<p> <s> <hi rend="kaldkiri"> 18.06.2003 </hi> </s> </p>
<p> <s> Vaadates saates “ Aeg luubis ” lugu mehest , kes aususe tõttu politseist lahkuma sunniti , jäi taas mulje , et ainult kaks politseinikku Eestis ongi . </s> <s> Üks ilus , noor ja tark Indrek Sirk , teine vana kole kuri Jüri Kasesalu . </s> </p>
<p> <s> Õige jah ... </s> <s> Saatejuht Ainar Ruussaar kinnitas , et kaks tükki on veel : politsei nüüd juba endine peadirektor Harry Tuul ja samuti endine pressiesindaja Indrek Raudjalg . </s> <s> Nemad aga olid keeldunud telemeestega rääkimast . </s> <s> Usun , et teletegijad ja Ruussaar teavad päris hästi , et politseinikke on rohkem . </s> <s> Nad teavad muudki , näiteks seda , et politseinikku kaamera ette saada on raske , kui mitte öelda ilmvõimatu . </s> </p>
<p> <s> Kui Ameerikas õpetatud politseinik Kalle Laanet Tallinnas prefektiks sai , ilmus meediasse Indrek Sirk . </s> <s> Ilmus ka teisi oma töö asjatundjaid . </s> <s> Ja see oli hea . </s> <s> Kuulis vähem pressiesindaja refrääni , et “ uurimise huvides ei kommenteeri ” . </s> </p>
<p> <s> Sirgile sai saatuslikuks see , et Tallinna prefektuurist politseiametisse tööle minnes ei arvestanud ta , et Tuul ja Raudjalg on teisiti käskinud ja pole Laanetid . </s> </p>
<p> <s> <hi rend="rasvane"> Töökoht sunnib vaikima </hi> </s> </p>
<p> <s> Miks politseinikud keelduvad kaamera ees rääkimast ? </s> <s> Et on koledad ja lollid ? </s> <s> Ei ole , on enamasti targad oma ala asjatundjad . </s> <s> Aga ei taha kohta kaotada . </s> <s> See on tegelik põhjus . </s> <s> Sest keegi ei anna garantiid , et su suust kukkunud asjalik mõte politsei juhivanakesele meeldib . </s> <s> Olgu see nii õige kui tahes . </s> </p>
<p> <s> Samast “ Aeg luubist ” jäi mulje , et Sirgi lugu on erand , et ta on esimene lahkuma sunnitu . </s> <s> Pole õige jutt . </s> <s> Politseikroonik Peeter Võsa rääkis juba mitme aasta eest politseimeestest , kes avameelsuse , et mitte öelda aususe pärast koha kaotanud . </s> </p>
<p> <s> Juhid on politseinikel rääkimise ära keelanud . </s> <s> See on järeldus . </s> <s> Kole järeldus . </s> <s> Kes räägiks konkreetsest kuritööst targemalt kui selle uurija ? </s> <s> Aga uurija igaks juhuks ei räägi . </s> <s> Mine tea . </s> </p>
<p> <s> Kes teaks praegu Sirki , kui ta poleks esinenud televisioonis ? </s> <s> Vähesed , väidan . </s> </p>
<p> <s> Politsei on jätnud kasutamata meedia võimalused . </s> <s> Politseijuhid , laske konstaablitel oma tööst rääkida , ja te näete , et rahva usaldus teie vastu kasvab ! </s> </p>
<p> <s> Usun , et politseijuhte võib rahvas tunda , aga konstaableid peab ta tundma . </s> <s> Üks ja mu meelest parim viis selleni jõuda on televisioon . </s> </p>
<p> <s> Politseipildist peaks muidugi välja jääma jälitusega tegelevad mehed-naised . </s> <s> Nende töö on selline . </s> <s> Panite tähele , ma kirjutasin pildist , aga sugugi mitte levist . </s> <s> Tele võimalused on suured ja teid saab katta ja häält saab muuta , aga mõtted saab ikka edasi anda . </s> <s> Ja mõtteid ju tahakski kuulda . </s> <s> Uskuge , televisioon ei taha muud kui vaid teie tegemisi tähtsustada ! </s> </p>
<p> <s> <hi rend="rasvane"> Uus juht ekraanil </hi> </s> </p>
<p> <s> Tagasi Sirgi loo juurde ETVs . </s> <s> Tahaks Ruussaarelt küsida , kas ta tegi lahti BNSi otsingumootori ja päris , milliseid skandaale on Harry Tuulel varem tulnud üle elada . </s> <s> No Pärnu metanooliasi tuleb kohe meelde ja purjus politseinike laviin ja mõttetud kampaaniad ... </s> </p>
<p> <s> Vaat see ongi põhjus , miks Tuul ekraanile ei ilmunud ja kehaks Kasesalu palkas . </s> <s> Tuul tahab politseitööd edasi teha . </s> <s> Ilmselt teebki , ja kui uus juht Robert Antropov tema kogemusi kasutab , on ta tubli mees . </s> </p>
<p> <s> Saatest jäi üles üks küsimus . </s> <s> Ruussaar päris midagi sellist ( see pole tsitaat ) : kas Sirk sai kinga väidetava avameelitsemise eest ajakirjanduses või kuulumise eest äriühingu juhatusse ? </s> <s> Politseinikud sellistesse kohtadesse tõesti kuuluda ei tohi . </s> <s> Vastust saatelõik ei andnud . </s> <s> Ilmselt peab sellele vastama uus mees ekraanil Antropov . </s> </p>
<p> <s> <hi rend="rasvane"> Margus Mikomägi </hi> </s> </p></div3>
          <div3 type="artikkel"><head> Kuma raadio kui kasvulava </head>
<p> <s> <hi rend="kaldkiri"> 18.06.2003 </hi> </s> </p>
<p> <s> Kui paljud hoogsalt alustanud kohalikud raadiod on ammu hingusele läinud , siis Eestimaa südames tegutsev Kuma raadio tähistab peagi kümnendat aastapäeva . </s> </p>
<p> <s> Kuma raadio direktor Mati Palmet meenutas , et esimene saade läks Kuma raadio märgi all eetrisse 1. septembril 1993. </s> </p>
<p> <s> <hi rend="rasvane"> Absurdikad saated </hi> </s> </p>
<p> <s> “ Kes seda enam mäletab , mis saade see just oli . </s> <s> Ilmselt polnudki sel mingit kindlat nime , ” ütles Palmet . </s> <s> “ Veidraid asju oli palju : lastesaated , võimlemine - igasugu absurdikad . ” </s> </p>
<p> <s> Saatepäev kestis toona kella kuuest hommikul kuueni õhtul , seda tööpäevadel . </s> <s> Praegu püsib Kuma raadio eetris kogu nädala ja hiliste õhtutundideni välja . </s> </p>
<p> <s> Päeva jooksul on eetris kaheksa oma uudisteblokki , lisaks Eesti Raadio uudised ja tööl on mitu uudistetoimetajat . </s> </p>
<p> <s> Palmetil andis meelde tuletada , kui palju siis raadios inimesi töötas . </s> <s> “ Andres Põllu , mina , Peeter Kirss , Erich Einstein , Eha Moosel , lastesaadete tegijad , Kai Randrüüt , kes tegi võimlemissaadet , Rein Liivik , ” loetles ta . </s> <s> “ Ja loomulikult AS Kuma juhataja Ervin Runnel , kes muu töö kõrvalt ka raadio käima jooksis ja isegi programmis veidi kaasa lõi . ” </s> </p>
<p> <s> Kokku luges Palmet üles ligi 20 nime , seda on rohkem kui praegu Kuma raadios inimesi . </s> </p>
<p> <s> Palmet lisas , et nende raadio on olnud ka hea kasvulava . </s> <s> “ Raadio 2 on saanud meilt kaks head tegijat : Olavi Sõmermaa ja Mallar Prandi . </s> <s> Üllar Kärt on praegu Tartu Raadio muusikajuht , ” täpsustas ta . </s> </p>
<p> <s> <hi rend="rasvane"> Tuleb ennast määratleda </hi> </s> </p>
<p> <s> Raadiopisiku tõi põhiliselt ristsõnu kirjastanud Kumasse Andres Põllu . </s> </p>
<p> <s> “ Põllukas pakkus Runnelile , et miks ei võiks teil ka oma raadio olla , ” meenutas Palmet . </s> <s> Koolivend Ervin Runnelile , kes viis aastat varem oli ASi Kuma eesotsas alustanud , mõte meeldis . </s> <s> Selle teostuseni kulus 90 päeva . </s> </p>
<p> <s> Palmet lisas , et kuigi praegu on Kuma raadio tegijate tegevus ehk eesmärgistatum , pole enam seda energiat mis kümme aastat tagasi . </s> </p>
<p> <s> Üks , mis on algusest peale Kuma raadio firmamärgiks jäänud , on läbimõeldud muusikavalik . </s> <s> “ Valik on meil erakordselt lai , eriti õhtuti , ” seletas Palmet . </s> <s> “ See on toonud kontorisse ka kõige rohkem kiidukõnesid ja -kirju : paljud imestavad , kuidas suudame pakkuda nii põhjalikku rokiklassika programmi . ” </s> </p>
<p> <s> <hi rend="rasvane"> Annab elule vürtsi </hi> </s> </p>
<p> <s> Mati Palmet ütles , et lokaalsus on kohalikul raadiol kõige tähtsam . </s> <s> “ Igaüks jäägu oma nišši , enesemääratluse ähmastumine on üks lokaalraadiote suurim hukutaja , ” lisas ta . </s> </p>
<p> <s> ASi Kuma juhataja Ervin Runnel märkis , et lokaalraadio ei saa Eestis kunagi suur äriprojekt olla . </s> <s> “ Kaheksa esimest aastat töötas meie raadio miinusega , doteerisime teda kirjastamise arvel , ” lausus ta . </s> <s> “ Alles eelmisel aastal saime kasumisse , tänavu tuleb tulemus veel parem . ” </s> </p>
<p> <s> Kuigi Kuma raadio kostab Paidest ümberkaudsete suuremate linnade Viljandi , Tartu ja Raplani , on oma maakonna kuulajaskond ikkagi vaid ligi 40 000 inimest . </s> </p>
<p> <s> Runnel meenutas , et paljud tuttavad laitsid tema raadiovaimustust . </s> <s> “ Aga kui miskit oled juba püsti pannud , huvitab ka ennast - millal siis asi lõpuks toimima hakkab . ” </s> </p>
<p> <s> Ervin Runnel tähendas , et alati ei saa vaadata ainult majanduslikke numbreid . </s> <s> “ Raadios on oma võlu ja ka kasu meie ülejäänud tegevusele . </s> <s> Elu oleks muidu hulga igavam . ” </s> </p>
<p> <s> <hi rend="rasvane"> Kaarel Aluoja </hi> </s> </p></div3>
          <div3 type="artikkel"><head> Ragnar Kond tooks Läti lähemale </head>
<p> <s> <hi rend="kaldkiri"> 18.06.2003 <bibl> <author> Sirje Pärismaa </author> </bibl> </hi> </s> </p>
<p> <s> <hi rend="rasvane"> Ragnar Kond on oma 37 eluaastast 22 saatnud “ Aktuaalsele kaamerale ” uudiseid Lõuna-Eestist . </hi> </s> </p>
<p> * * * </p>
<p> <s> <hi rend="rasvane"> Hakkasite juba IX klassi poisina Valgast uudiseid tegema . </hi> </s> <hi rend="rasvane"> <s> Telemajas oli teie ümber lausa imelapse oreool . </s> <s> Kas seda ka ise tajusite ? </s> </hi> </p>
<p> <s> Ei tea , kas just nii kõlavalt öelda . </s> <s> Eks ole teisigi varakult alustanuid . </s> </p>
<p> <s> <hi rend="rasvane"> Sügisel täitub seega 22 tööaastat . </hi> </s> <hi rend="rasvane"> <s> Mis on hoidnud selle töö juures ? </s> </hi> </p>
<p> <s> Kui tööd teed , ei mõtlegi sellele , et miks . </s> <s> Huvitav on olnud , ühest küljest piirkonna pärast , aga ka seetõttu , et televisioon on selle ajaga arenenud . </s> </p>
<p> <s> <hi rend="rasvane"> Mis on lemmikteemad ? </hi> </s> </p>
<p> <s> Meeldib kajastada inimeste enda algatust ja huvitavat mõtet . </s> <s> Kahjuks arvatakse vahel , et AK on kusagil kõrgel ja kaugel ega hakatagi oma uudistest rääkima . </s> <s> Kui asja on , ei jäta me kunagi tulemata . </s> </p>
<p> <s> <hi rend="rasvane"> Mis paneb nördima ? </hi> </s> </p>
<p> <s> Regioonis on hulk lahendamata probleeme : tööpuudus , oskustööliste vähesus . </s> <s> Kui aastast aastasse sama asja kedrata ja miski ei muutu , paneb see nördima . </s> </p>
<p> <s> Eriti veel siis , kui samu vallavanemaid tagasi valitakse . </s> <s> Lähed kohale ja sama mees ketrab sama juttu mis viis või isegi seitse aastat tagasi . </s> <s> Küsid , mis on värske mõte , aga seda pole . </s> <s> Terviklikku nägemust piirkonna kohta on vähe . </s> </p>
<p> <s> Või siis see , et muudkui räägime : Lõuna-Eesti võiks kujuneda turismimagnetiks . </s> <s> Aga mis me selleks teinud oleme ? </s> <s> Riputame mõned sildid üles ja ehitame samba juurde tee , kuid oleme kolkluses kinni : vald ei tegele sellega mis linnas ja vastupidi . </s> <s> Kõik hoiavad enda omast kramplikult kinni . </s> <s> Sellised asjad häirivad mind . </s> <s> Samas pole minu asi seda muuta . </s> </p>
<p> <s> <hi rend="rasvane"> Kui kaugel on kavatsused AKga Lätimaale laieneda ? </hi> </s> </p>
<p> <s> Läti võiks tulla meile lähemale , kui praegu on . </s> <s> Aga me pole suutnud otsustada kui lähedale . </s> <s> Balti riikides on palju protsesse , mis võiks huvi pakkuda . </s> <s> Riia on huvitav keskus , ka välismaalaste jaoks . </s> <s> Baltikumi majandus- ja kultuurielu koondub sinna . </s> <s> Võiksime neist rohkem teada . </s> </p>
<p> <s> <hi rend="rasvane"> Mõistate ka läti keelt ? </hi> </s> </p>
<p> <s> Saan aru . </s> <s> Mu ema on lätlane , aga keele selgeks saamine on jäänud enda viitsimatuse taha . </s> <s> Lugude tõlkimisega tulen toime . </s> <s> Kotti mind Lätis ei pane . </s> </p>
<p> <s> <hi rend="rasvane"> Millised on Valga stuudio võimalused ? </hi> </s> </p>
<p> <s> Kui alustasin , kasutasin lugude juurde mustvalgeid fotosid . </s> <s> Esimene kaamera oli Laatre sovhoosi üleskeeratav mittesünkroonne kaamera . </s> <s> Sünkroonne kaamera tekkis hulk hiljem . </s> </p>
<p> <s> Stuudio pole tekkinud nii , et luuakse töökoht ja kutsutakse kedagi tööle . </s> <s> Olen ise selle asja üles ehitanud ja välja võidelnud . </s> <s> Ilma AK juhtkonna toetuseta poleks see võimalik olnud . </s> <s> Suhtumine regioonidesse on neil alati olnud soe . </s> </p>
<p> <s> Praegu oleme tehniliselt väga heal tasemel . </s> <s> Meil on beeta-montaaž , valguskaabel , otse-eetri võimalus . </s> <s> Otselülitusi võiks rohkemgi olla , kuid isikute ring on kitsas . </s> </p>
<p> <s> <hi rend="rasvane"> Kas erakanalid pole tahtnud sellist väärt meest üle lüüa ? </hi> </s> </p>
<p> <s> Kas just üle lüüa , pigem on olnud pakkumised seotud teatud projektidega . </s> </p>
<p> <s> Kui vaatame kohalike korrespondentide võrgustikku , siis on AK ainus , kel neid nii palju . </s> <s> Erakanalid ei suuda sellist seltskonda üleval pidada . </s> <s> Küsimus pole mitte ainult inimestes , vaid ka tehnilises pooles . </s> <s> Praegu eristab AKd ja teisi kanaleid , et meie anname originaalpilti , aga neil on BNSi uudisele kapi otsast peale näidatud kolm plaani . </s> </p>
<p> <s> <hi rend="rasvane"> AK on üsna palju muutunud . </hi> </s> </p>
<p> <s> Üritame klassikalist teleajakirjanduse mudelit paremini rakendada kui seni . </s> <s> Tulnud on BBC või Ameerika uudiste edastamise stiili , et lood oleks lühidad , tempokad . </s> <s> Varem olid kolmeminutised , nüüd on 1.30 piir . </s> <s> Ka otselülituste ja allikarohkusega on AK muutunud sisukamaks ja vaadatavamaks . </s> <s> AK läheb ees ja teised tulevad järele . </s> </p>
<p> <s> <hi rend="rasvane"> Teles on üsna palju edevaid meesterahvaid . </hi> </s> <hi rend="rasvane"> <s> Teie olete asjalik ja tõsine . </s> </hi> </p>
<p> <s> Meelelahutussaate puhul maksab saatejuhi nägu , imago . </s> <s> Uudiste puhul on tähtis , keda vahendame . </s> </p>
<p> <s> <hi rend="rasvane"> Telenägusid tuntakse tänaval ära , eriti Valga suuruses linnas . </hi> </s> </p>
<p> <s> Ühest küljest on hea : saan kiiremini kätte info ja mind ei lollitata . </s> <s> Ka keeruliste lugude puhul pääsen allikatele paremini ligi . </s> <s> Teisest küljest häirib see puhkamise seisukohalt . </s> </p>
<p> <s> <hi rend="rasvane"> Kuidas siis puhkate ? </hi> </s> </p>
<p> <s> Ma ei suuda puhata piirkonnas , kus töötan . </s> <s> Olen proovinud käia Eestist ära . </s> <s> Meeldivad Inglismaa , Prantsusmaa . </s> <s> Käinud olen ka Ameerikas . </s> </p>
<p> <s> <hi rend="rasvane"> Kas teid pole poliitikasse püütud tõmmata ? </hi> </s> </p>
<p> <s> Paljud erakonnad on kutsunud . </s> <s> Selle valiku saad teha vaid kord elus . </s> <s> Tagasiteed uudistesse siis enam pole . </s> </p>
<p> <s> <hi rend="rasvane"> Ragnar Kondi juhtumisi </hi> </s> </p>
<p> <s> • Kipun unustama tuttavate nimesid , kellega korduvalt intervjuusid teinud . </s> <s> Ja siis olen plindris , kui saateni jäänud viimased kümme minutit ja vaja tiitreid teha . </s> <s> Olen hakkama saanud koguni sellega , et viimases hädas helistan inimesele ja küsin , mis su eesnimi on . </s> <s> See-eest seisavad mul telefoninumbrid väga hästi meeles . </s> </p>
<p> <s> • Läti valimiste ajal tegin otselülitust Riia stuudiost . </s> <s> Tagasiside Tallinnast tuli läbi mobiiltelefoni . </s> <s> Stuudiotes pole erilist levi , mistõttu ma ei kuulnud , mida Tallinn minu käest küsis . </s> <s> Veelgi naljakam oli see , et helirežissöör ei pannud eetrisse korralikku liinide vahendusel tulnud heli , vaid mobiiltelefoni heli , mis on mõni sekund pildist ees . </s> </p>
<p> <s> • Kui euro tuli kasutusse , olin Prantsusmaal . </s> <s> 1. jaanuaril tegime otselülituse AKsse . </s> <s> Olin Disneylandis , see hakkas just oma uksi kinni panema . </s> <s> Ma ei teadnud , et see sünnib suure muusika , kära-müra , võimsa ilutulestiku , paukudega . </s> <s> Seisin pahaaimamatult suure kõlari kõrval ja vastasin tollase uudisteankru Indrek Treufeldti küsimusele , et kuidas siis rahareformiga on . </s> <s> Vaatajad arvasid , et Pariisis võetakse uut aastat vastu . </s> </p>
<p> <s> • Nõukogude ajal sattusin koos “ Vremjaga ” ühele võttele . </s> <s> Võtte-grupp tõi lüpsjatele lumivalged uued kitlid , pakiruumist võeti lille-õied , traktor värviti ühelt poolt punaseks ja siis lavastati pilt , kuidas lüpsjad tulevad laudast , lilled käes , ja juhuslikult sõidab traktor mööda . </s> </p></div3>
          <div3 type="artikkel"><head> Otsetoetust saab maa , mitte tootmise järgi </head>
<p> <s> <hi rend="kaldkiri"> 18.06.2003 <bibl> <author> Silja Lättemäe </author> </bibl> </hi> </s> </p>
<p> <s> <hi rend="rasvane"> Juuni keskel pidasid ELi liikmes- ja kandidaatriigid Luxembourg'is tuliseid vaidlusi ühise põllumajanduspoliitika ( CAP ) reformi üle </hi> </s> </p>
<p> <s> Põllumajandusministeeriumi asekantsleri Toomas Kevvai sõnul on Eestil õigus ühe suurema vaidlusaluse teema - ELi ühtse põllumajanduspoliitika ( CAP ) reformi osas sõna võtta , kuna Eestil on vaatlejastaatus kõigis ELi Ministrite Nõukogu komiteedes ning töögruppides . </s> </p>
<p> <s> Õiguse euroliidu töös osaleda sai Eesti tänavu aprillis , kui kirjutas Ateenas alla ELiga liitumise lepingule . </s> </p>
<p> <s> “ Paraku oleme CAPi reformi puhul hüpanud sellesse paati poole tee pealt , ettepanekute formuleerimine on üsnagi lõppjärgus ja hääletamisõigust meil enne ELi astumist pole , ” nendib Kevvai . </s> </p>
<p> * * * </p>
<p> <s> <hi rend="rasvane"> Asekantsler Toomas Kevvai , mida ELi põllumajanduses reformitakse ? </hi> </s> </p>
<p> <s> Üks ELi põllumajanduspoliitika põhisambaid on praegu otsetoetused teraviljale , veiselihale , lambalihale ja muule toodangule . </s> <s> Üks suuremaid muudatusi , mis tahetakse teha , on toetuste lahtisidumine tootmisest . </s> </p>
<p> <s> Kui siiani maksti toetusi lähtuvalt sellest , mitu looma kellelgi on või mitu hektarit viljapõldu , siis ettepaneku järgi hakatakse maksma nn tootmisega mitteseotud toetust . </s> <s> See tähendab , et otsetoetust makstakse olenemata sellest , kas talunik toodab midagi või ei . </s> <s> Põhinõue on see , et maa , mida ta haldab , oleks korras . </s> </p>
<p> <s> <hi rend="rasvane"> Mille alusel siis toetuse suurus määratakse , kui tootmist ei arvestata ? </hi> </s> </p>
<p> <s> Praeguse ettepaneku järgi arvutatakse liikmesriikide põllumajandustootjate keskmine toetus viimase kolme aasta toetuse keskmise summa järgi aastatel 2000-2002. </s> </p>
<p> <s> Kui näiteks Saksa talunik sai 2000. aastal toetust 90 000 eurot , teisel aastal 100 000 ja kolmandal aastal 110 000 , siis keskmine on 100 000 eurot ja seda keskmist jäädakse talle tulevikus maksma . </s> </p>
<p> <s> Aga kui talunik pidi enne selle toetuse saamiseks kasvatama teravilja või pidama loomi , siis tulevikus ta neid enam kasvatama ei pea . </s> <s> Ta võib seda maad hoida lihtsalt korras või kasutada mingiks muuks põllumajandustootmiseks . </s> <s> Nii et see toetus ei ole enam seotud tootmisega . </s> </p>
<p> <s> Üks reformi põhimõte on ka see , et tahetakse madaldada interventsioonikokkuostu hindu näiteks teraviljal ja piimatoodetel ja see hinnavahe talunikule kompenseerida . </s> </p>
<p> <s> <hi rend="rasvane"> Kuidas selline otsetoetuste reform laieneb Eestile ja teistele liituvatele riikidele ? </hi> </s> </p>
<p> <s> Praegu on öeldud , et liituvatele riikidele leitakse niinimetatud üleminekulahendus . </s> </p>
<p> <s> Seda lahendust pole veel lõplikult leitud , sest liikmesriigid vaidlevad oma kokkulepete üle . </s> <s> Kõige konservatiivsem reformi osas on kindlasti Prantsusmaa . </s> <s> Liberaalsemad ja reformidele altimad on Inglismaa ja Holland . </s> </p>
<p> <s> Osa riike sooviks toetuste osalist lahtisidumist . </s> <s> Näiteks et alles jätta lamba- ja ammlehmatoetused , võibolla ka veiste tapa toetus , aga teravilja- ja nuumveisetoetus lahti siduda . </s> </p>
<p> <s> <hi rend="rasvane"> Kui Eesti ja teised liituvad riigid saavad niikuinii ainult 25% ELi toetustest , kas siis CAPi reformiga jäämegi väiksemate toetuste peale ? </hi> </s> </p>
<p> <s> Meil on liitumislepingus kokku lepitud kümneaastane üleminekuperiood , mille jooksul toetus tõuseb ELi tasemele , olenemata sellest , kas see toetus on looma- või talukohane . </s> <s> Ei saa ju ette kujutada , et ka meie tootjatele arvutatakse tulevikutoetus 2001. või 2002. aasta baasil . </s> </p>
<p> <s> Meie üleminekuperiood ongi kokku lepitud protsentides , ükskõik kuhu suunda need otsetoetused ELis lähevad . </s> </p>
<p> <s> <hi rend="rasvane"> Teine suur CAPi reformi idee on otsemakseid vähendada . </hi> </s> <hi rend="rasvane"> <s> Kuhu see raha läheb ? </s> </hi> </p>
<p> <s> Siin on kasutusel mõiste “ degres-sioon ” . </s> <s> Degressioon tähendab , et plaanis on otsemakseteks kulutatavaid summasid järgmise seitsme aasta jooksul kuni 19% vähendada . </s> <s> Äravõetav raha tahetakse anda maaelu arengu edendamiseks . </s> <s> Otsetoetusteks jääks alles 81% senisest rahast ja suureneks maaelu arengu toetused . </s> </p>
<p> <s> <hi rend="rasvane"> Kas Eesti talunikud otsemaksete vähendamisest ja maaelu toetuste suurendamisest võidaks või kaotaks ? </hi> </s> </p>
<p> <s> Esimestel aastatel see meid ei puuduta , sest meie otsemaksed aastatega kasvavad , kuni jõuavad ELiga ühele tasandile . </s> </p>
<p> <s> EL pakub praegu välja , et see maaelu arengu raha , mis otsetoetustest juurde tuleks , jagataks samadel printsiipidel , nagu praegu jaotatakse üldist maaelu arengu paketti . </s> <s> See tähendab : võetakse arvesse , kui palju on põllumajandusmaad , kui suur on riigi sisemajanduse kogutoodang jne. </s> </p>
<p> <s> Nii et kogu raha ei pruugi jääda just sellesse riiki , kus seda kokku hoitakse . </s> <s> Kui tegemist on väga intensiivse põllumajandusega , kus on vähe maad , väike põllumajanduse tööhõive ja suur SKT , siis sellised riigid kaotaksid osa rahast . </s> </p>
<p> <s> Aga Eesti on ju väga ekstensiivse põllumajandusega ja meil on väike SKT . </s> <s> Nii et Eesti võidaks . </s> </p>
<p> <s> Üks teine võõrsõna on kasutusele tulnud , see on modulatsioon , mis tähendab , et degressiooniga kokkuhoitud raha suunatakse maaelu arengusse . </s> <s> Kõne all ongi kaks varianti : kas modulatsiooni raha jääb samasse riiki , kus see otsemakselt kokku hoiti , või jagatakse raha riikide vahel ümber . </s> <s> Osa riike kaotab , osa võidab . </s> </p>
<p> <s> <hi rend="rasvane"> Millisele toetusele võivad ELis loota Eesti väiketalud ? </hi> </s> </p>
<p> <s> Maaelu arengu meetmete pakett suureneb ju mitmekordseks - neid toetusi saaks kasutada väiketalude arendamiseks . </s> </p>
<p> <s> Kui räägime üleminekutoetusest väiketaludele - ELi kõnepruugis on see poolelatustalude toetus , mis ei anna tervet sissetulekut - , siis läbirääkimistel lepiti kokku , et me võime väiketaludele anda viie aasta jooksul üleminekutoetust . </s> </p>
<p> <s> See on 15 000 krooni aastas . </s> <s> Väiketootjal peaks olema äriplaan , kuidas viie aasta jooksul oma tootmissuunda muuta . </s> </p>
<p> <s> <hi rend="rasvane"> Kuidas põllumajandusreform euronõuetesse suhtub ? </hi> </s> </p>
<p> <s> Nõuetele vastavus on üks CAPi reformi olulisemaid elemente . </s> </p>
<p> <s> ELi tulevikusüsteem pakub välja 38 õigusakti , mille nõuete rikkumise puhul otsemakseid vähendatakse . </s> <s> Euroopa Komisjonil on päris keeruline valem : kui sa näiteks rikud mingeid nõudeid , siis vähendatakse su makseid 5% või 10% . </s> </p>
<p> <s> Selle üle vaieldakse . </s> <s> On välja pakutud , et võiks olla 18 õigusakti , mitte rohkem , sest osa nõudeid on sellised , mille täitmist talumees ei saa otse mõjutada , ja siis oleks ebaõiglane temal toetust vähendada . </s> </p>
<p> <s> Praeguse idee järgi tahetakse teha riigile kohustuseks luua nõuandeteenistus , mis pakuks abi just nende nõuete täitmiseks , mille vastavust kontrollitakse . </s> <s> Nõuandetoetuseks oleks talunikul võimalik taotleda kuni 20 000 krooni aastas . </s> </p>
<p> <s> <hi rend="rasvane"> Missuguste põllumajanduspoliitiliste küsimuste üle on Eestil euroliidus õigus ise otsustada ? </hi> </s> </p>
<p> <s> Nii tõukefondide kui ka maaelu arengu raha osas on meil peaaegu täielik otsustamispädevus . </s> <s> Kui maaelu arengu huvides on ELis lubatud 7-8 meedet , siis Eestil on õigus valida , missugused meetmed me neist võtame , kui palju ühe või teise meetme jaoks raha paneme . </s> </p>
<p> <s> Samamoodi on tõukefondides - seal on Eesti otsustamisvõimalus veelgi suurem , sest me saame ise valida , kui palju eraldame raha näiteks sotsiaalarengule , kui palju paneme regionaalarengule , kui palju anname põllumajandusele ja maaelule . </s> </p>
<p> <s> Ja loomulikult saame otsustada ka nende valdkondade sees , kui palju me sellest ressursist eraldame põllumajanduse investeeringuteks , kui palju külade arenguks , kui palju töötlevale tööstusele . </s> </p>
<p> <s> Kui maaelu arenguks on EL ette kirjutanud umbes 800 miljonit krooni igal aastal järgmise kolme aasta jooksul , siis see , kuidas me seda raha kasutame , on meie otsustada . </s> </p>
<p> <s> On siiski üks pisike aga : maaelu arengu kava ja ka tõukefondide rakendamise kava peame kooskõlastama või saama heakskiidu Euroopa Nõukogult . </s> </p>
<p> <s> Ka otsetoetuste maksmisel võivad liituvad riigid ise otsustada , kui palju me lisame ELi 25% otsemaksele raha nii maaelu arengu rahast kui ka oma riigi eelarvest . </s> <s> Kui leiame oma eelarvest veel ressurssi juurde , siis on meil õigus see raha ka oma talunikele maksta . </s> </p>
<p> <s> Ja teine aspekt : ELi liikmena on meil võimalik juba seaduste väljakujunemise protsessis oma sõna öelda . </s> </p>
<p> <s> <hi rend="rasvane"> Kuidas suhtutakse ELis geneetiliselt muundatud põllumajandustoodangusse ? </hi> </s> </p>
<p> <s> Üldiselt hakkavad ELi seisukohad liikuma selles suunas , et neid ei väldita . </s> <s> USAs moodustab geneetiliselt muundatud osa mõnest põllukultuurist juba tublisti üle poole . </s> <s> Nii et see ei ole enam meie maailma jaoks koletis , ta juba eksisteerib . </s> </p>
<p> <s> Küsimus on ELis seatud nii , et tarbija näeks pakendilt , kas selles toidus on kasutatud geneetiliselt muundatud kultuure või mitte . </s> <s> Tarbijal peab olema valikuvõimalus - see on üks ELi printsiipe . </s> </p>
<p> <s> Osa riike on viimasel ajal välja pakkunud , et peaks tegema ühised reeglid , kuidas edaspidi saaks üldse koos eksisteerida nii mahe- kui tavamaaviljelus ja geneetiliselt muundatud põllukultuuridega maaviljelus . </s> </p>
<p> <s> Rootsi talunikud on oma reeglite väljatöötamisega jõudnud üsna kaugele : kui kaugel peasid põllud üksteisest olema , kuidas saake eristada ja kui mitme aasta järel saaks põllul pärast geneetiliselt muundatud kultuuri tavavilja kasvatada . </s> <s> Taanis on ettepanekud nende kultuuride suhtes jõudnud juba parlamenti . </s> </p>
<p> <s> Kuna ELis on ühine turg , siis on mitu riiki kutsunud Euroopa Komisjoni üles välja töötama ühtsed reeglid nende kultuuride viljelemiseks . </s> </p>
<p> <s> <hi rend="rasvane"> Kui CAPi tulevikuideoloogia ei stimuleerigi talunikku enam tootma , mis mõte sel siis on ? </hi> </s> </p>
<p> <s> Loosungina ütleks selle kohta , et uus süsteem peaks tagama vabaduse toota mida tahes . </s> <s> Sul on õigus toota seda , mida vajab turg ja mis on sulle majanduslikult kõige kasulikum . </s> <s> Sa ei pea vasikat kasvatama või teraviljahektareid külvama mitte selle jaoks , et toetust saada . </s> <s> Nüüd saad valida selle tootmise , mis sulle kasu toob . </s> </p>
<p> <s> ELis on analüüsitud ja leitud , et paljud väiketootjad tõenäoliselt lõpetavad tootmise , sest neil on kasulik võtta seesama toetuse määr ja mitte toota kahjumiga . </s> <s> Paljud muudavad suunda , sest CAPi reform innustab inimesi alternatiive otsima . </s> <s> Niimoodi peaks ELi põllumajanduse konkurentsivõime suurenema . </s> </p></div3>
          <div3 type="artikkel"><head> Kellele kuulub maja ja posti vaheline telefoniliin </head>
<p> <s> <hi rend="kaldkiri"> 18.06.2003 <bibl> <author> Kai Tänavsuu </author> </bibl> </hi> </s> </p>
<p> <s> <hi rend="rasvane"> Kinnistul asuv elektri- , telefoni- või gaasiliini osa kuulub tarbijale , mitte ettevõttele </hi> </s> </p>
<p> <s> Tallinnas Nõmmel elav Remeo Varema soovis Interneti-ühendust ning läks Eesti Telefoni ( ET ) esindusse lepingut sõlmima . </s> <s> Ta oli selle korra varem tellinud ka infotelefonilt . </s> <s> Tema üllatuseks anti nüüd suur hulk pabereid . </s> <s> “ Esimene kord piisas vaid kõnest infotelefonile , ” imestas mees . </s> </p>
<p> <s> Samas tegi ta vea , mida kiputakse ikka ja jälle tegema : jättis lepingu enne allakirjutamist läbi lugemata . </s> <s> Kodus seda läbi lugedes märkas mees üllatusega , et sinna on lisatud järgmine klausel : “ Kliendile kuuluv liiniosa - ET telekommunikatsioonivõrgu lõpp-punkti ja ühenduspunkti vaheline liin ” . </s> <s> Seega peab Varema tulevikus vastutama tema tänaval ( M. Metsanurga ) asuva posti ja Lootuse puiestee posti vahelise telefoniliini eest . </s> <s> Varema arvates on see täielik absurdsus . </s> </p>
<p> <s> Kui nüüd torm lõhub liiniosa või kukub mõni puu sinna muul põhjusel , siis on Varema kohustus see parandada . </s> <s> “ Ise ma seda niikuinii teha ei saa , seega tuleb palgata keegi spetsialist või tellida töö ET-lt , ” rääkis Varema . </s> </p>
<p> <s> <hi rend="rasvane"> Kellele liin </hi> </s> </p>
<p> <s> Mees ei mõista , kuidas saab liiniosa niimoodi inimesele kaela määrida . </s> <s> “ Elektri puhul algab minu vastutusala maja kilbist , mis on loogiline , ” toob ta näite . </s> <s> “ Varsti öeldakse , et pean ka veetrasse hooldama hakkama . ” </s> <s> Ta on nõus sellega , et telefonipostist majja tulev liiniosa , mis läbib kinnistut , kuulub temale . </s> </p>
<p> <s> Varema kinnitusel häiris teda kõige enam see , et lepingut sõlmides talle seda punkti eraldi ei tutvustatud . </s> </p>
<p> <s> Varema püüdis alguses tulutult olukorda lahendada , pöördudes isegi tarbijakaitseameti poole , ent nüüdseks on ET tema pretensiooni kuulda võtnud ja teinud piiritlusakti : Varema vastutus algab liinist , mis siseneb tema majja . </s> </p>
<p> <s> Varema sellega siiski rahul ei ole , sest piiritlusakt ei ole tema arvates lepinguga võrdväärne ning ta soovib muuta just lepingut . </s> </p>
<p> <s> <hi rend="rasvane"> Süüdi ebatäpne info </hi> </s> </p>
<p> <s> ET meediasuhete juhi Ain Parmase sõnul sai Remeo Varema probleem alguse asjaolust , et ET võrgu lõpp-punkt ei olnud andmebaasis piisava täpsusega kirjeldatud ja nii sattus lepingu esimesse versiooni ebatäpne informatsioon . </s> </p>
<p> <s> Tarbija liiniosa lepingus määratlemise nõue kehtib alates telekommunikatsiooniseaduse jõustumisest 19. märtsil 2000. </s> </p>
<p> <s> Parmas selgitas , et telekommunikatsiooniseaduse § 26 lõike 1 punkti 2 kohaselt peab teenuse osutaja liitumislepingus fikseerima tarbijale kuuluva liiniosa ja telekommunikatsioonivõrgu lõpp-punkti ning tarbija terminaliseadme ühenduspunkti asukoha . </s> </p>
<p> <s> Telekommunikatsioonivõrgu lõpp-punktid on ET-l kantud võrguregistrisse , kust need automaatselt lepingusse kantakse . </s> <s> “ Üldjuhul on kliendile kuuluvaks liiniosaks ET võrgu lõpp-punkti ja kliendi seadme ühenduspunkti vaheline liin , ” ütles Parmas . </s> <s> “ Kui see nii ei ole , selgitatakse kliendile kuuluva liini algus- ja lõpp-punkt välja koos kliendiga ning sõlmitakse selle kohta ka lepingu juurde kuuluv piiritlusakt . ” </s> </p>
<p> <s> Mõnikord on õhuliinide puhul juhtunud , et ET võrgu lõpp-punkti asukoht ei ole lepingus küllalt täpselt ja selgelt kirjeldatud . </s> <s> Sellistel juhtudel on ET töötajad käinud kohapeal , vaadanud asukoha oma silmaga üle ning leppinud kliendiga tarbija liiniosa konkreetselt kokku ja sõlminud selle kohta piiritlusakti . </s> </p>
<p> <s> <hi rend="rasvane"> Teistel samamoodi </hi> </s> </p>
<p> <s> Eesti Gaasi ( EG ) müügiosakonna direktor Raul Kotov ütles , et EG sõlmib kliendiga lepingu , mille kohaselt ettevõte ehitab gaasitoru kuni kinnistu piirini . </s> <s> Alates kinnistu piirist kuni gaasi tarbiva seadmeni ehitab gaasitoru klient ja see toru kuulub ka talle . </s> </p>
<p> <s> Nende gaasitorude kohta , mis on ehitatud varem ja läbivad eramaid , kehtib asjaõigusseadus . </s> <s> Enne 1.04.1999 ehitatud kommunikatsioonid on seaduse kohaselt omanike vastutusel . </s> </p>
<p> <s> Peale seda ehitatud torude osas sõlmivad maaomanik ja kommunikatsiooni omanik isikliku kasutusõiguse lepingu . </s> </p>
<p> <s> Eesti Energia ( EE ) õigusteenistuse üldõiguse osakonna juhataja Krista Soa sõnul on üldjuhul nii , et tarbija vastutada jääv liiniosa ( teisisõnu elektripaigaldis ) sõltub konkreetsest liitumispunktist , milles EE ning tarbija omavahel kokku lepivad . </s> </p>
<p> <s> Liitumispunkt on kliendi elektripaigaldise täpselt määratletud ühenduskoht võrguettevõtja võrguga , mis määrab kliendi ja võrguettevõtja vahelise vastutuse ning elektripaigaldiste teeninduspiiri . </s> </p>
<p> <s> Liitumispunkti täpne asukoht ja kirjeldus on kirjas liitumislepingus , sõnas Soa . </s> </p>
<p> <s> “ Liitumispunktist EE elektrivõrgu poole jäävad elektripaigaldised on EE omand ning kliendi poole jäävad elektripaigaldised ehk siis see osa , mis läheb liitumispunktist kliendi kinnistule/hoonesse , on kliendi omand , ” selgitas ta . </s> </p>
<p> <s> Kumbki pool vastutab endale kuuluvate elektripaigaldiste korrasoleku eest . </s> </p></div3>
          <div3 type="artikkel"><head> Seadus omanikule appi </head>
<p> <s> <hi rend="kaldkiri"> 18.06.2003 </hi> </s> </p>
<p> <s> <hi rend="rasvane"> Omanik saab 1. juulist tänu asjaõigusseaduse muudatustele oma asju ja valdusi paremini kaitsta </hi> </s> </p>
<p> <s> 1. juulist jõustub mitu olulist muudatust asjaõigusseaduses ( AÕS ) ja sellega seonduvates teistes seadustes . </s> <s> Muudatused võeti vastu tänavu 15. jaanuaril ja need on avaldatud Riigi Teatajas ( RTI , 13 , 64 ) . </s> </p>
<p> <s> <hi rend="rasvane"> Täpsustused seoses reaalservituudiga </hi> </s> </p>
<p> <s> Seaduses on mitu täpsustust seoses reaalservituudiga . </s> <s> Reaalservituut on piiratud asjaõigus , mis koormab kinnisasja , näiteks õigus mingile rajatisele omaniku maal , õigus kasutada teed , liini jms. </s> </p>
<p> <s> Senise seaduse kohaselt loeti ka kinnisasja suhtes seatud reaalservituuti samaväärseks asja valdamisega , aga see tekitas probleeme . </s> </p>
<p> <s> Reaalservituudi teostamiseks ei pea asja tervikuna oma valdusse võtma . </s> <s> Tegemist on piiratud asjaõigusega , mis kehtib ainult kinnistu teatud osa - nt tee , liini vms suhtes . </s> </p>
<p> <s> Oluline on seaduse põhimõte , mille kohaselt igal omanikul ja asja seaduslikul valdajal on õigus oma valdust jõuga kaitsta rikkumise eest . </s> <s> Kinnisasja omanikul ja valdajal on õigus mitte lubada teisi isikuid oma kinnisasjale . </s> <s> Seadus lubab sissetungija oma maalt ära ajada , ilma et selleks oleks vaja kohtult tuge saada . </s> <s> Tuleb vaid jälgida , et sellise omaabi korral ei ületaks hädakaitse piire ega tekitaks tarbetut kahju . </s> </p>
<p> <s> <hi rend="rasvane"> Muudatused kinnistute ühendamisel </hi> </s> </p>
<p> <s> Muudatustega on tunnistatud kehtetuks AÕSi senine põhimõte , et riigile ja omavalitsusele , samuti teistele avalik-õiguslikele isikutele kuuluv kinnisasi peab olema kinnistusraamatusse kantud ainult juhul , kui see koormatakse asjaõigusega . </s> </p>
<p> <s> Muudatustega on täpsustatud kinnisasju koormavate asjaõiguste üleminekut kinnistute ühendamisel . </s> <s> Nüüd laienevad ühendatud kinnisasju koormanud asjaõigused kogu tekkinud uuele kinnisasjale . </s> </p>
<p> <s> Samuti on täpsustatud , et kui isikud lepivad kokku asjaõiguste järjekoha muutmises , siis see tuleb kanda kinnistusraamatusse . </s> <s> Hüpoteegi järjekohas tagasiastumiseks on nõutav ka kinnisasja omaniku nõusolek . </s> </p>
<p> <s> <hi rend="rasvane"> Eelmärge ja vastuväide kinnistusraamatusse </hi> </s> </p>
<p> <s> Sellist nõusolekut hiljem tagasi võtta ei saa . </s> </p>
<p> <s> See aga ei välista vaidlust nõusoleku andmise asjaolude üle ja selle kehtivuse üle , kui võib olla tegemist eksituse , pettuse või mõne muu asjaoluga , mille tõttu inimese tahe ei kujunenud vabalt . </s> </p>
<p> <s> Eelmärge kantakse kinnistusraamatusse selle isiku avalduse alusel või nõusolekul , kelle omandit või piiratud asjaõigust eelmärge puudutab . </s> </p>
<p> <s> Eelmärke võib kinnistusraamatusse kanda ka hagi tagamise määruse alusel . </s> <s> Sel juhul ei ole nõutav , et eelmärke kinnistusraamatusse kandmist nõudev isik tõendaks eelmärkega tagatava nõude täitmise raskendamise või võimatuks muutumise ohtu . </s> </p>
<p> <s> Vastuväide kantakse kinnistusraamatusse selle isiku avalduse alusel või nõusolekul , kelle omandit või piiratud asjaõigust see puudutab . </s> </p>
<p> <s> Vastuväite võib kinnistusraamatusse kanda ka hagi tagamise määruse alusel . </s> <s> Hagi tagamise määruse alusel vastuväite kinnistusraamatusse kandmiseks ei ole nõutav , et vastuväite kinnistusraamatusse kandmist nõudev isik tõendaks vastuväitega tagatava nõude täitmise raskendamise või võimatuks muutumise ohtu . </s> </p>
<p> <s> Keelumärge kantakse kinnistusraamatusse hagi tagamise määruse või muul seaduses sätestatud alusel . </s> </p>
<p> <s> <hi rend="rasvane"> Märked üüri- või rendilepingute kohta </hi> </s> </p>
<p> <s> Üüri- või rendilepingu kohta tehtavas märkes näidatakse ära tähtajalise üüri- või rendilepingu lõppemise tähtpäev või lepingu korralise ülesütlemise tähtaeg , kui see on pikem seaduses sätestatud ülesütlemistähtajast . </s> </p>
<p> <s> Kui teise isiku kasuks on tehtud kinnistusraamatusse eelmärge , siis isikul , kelle omandit või piiratud asjaõigust eelmärge või vastuväide puudutab , on õigus nõuda märke kustutamist , kui märkega tagatud õiguse maksmapanek on välistatud . </s> <s> Seda eelkõige juhul , kui nõue , mille tagamiseks märge tehti , on lõppenud . </s> </p>
<p> <s> Kui eelmärkega tagatud nõude võlausaldaja asukoht ei ole teada , võib koormatud kinnisasja omanik või asjaõiguse omaja nõuda eelmärke kustutamist , kui viimase eelmärget puudutava kande tegemisest kinnistusraamatusse on möödunud 10 aastat ja kui eelmärkega tagatud nõude võlgnik ei ole selle aja jooksul eelmärkega tagatud nõuet tunnustanud . </s> </p>
<p> <s> <hi rend="rasvane"> Maido Pajo </hi> </s> </p>
<p> <s> <hi rend="kaldkiri"> Järgneb </hi> </s> </p></div3>
          <div3 type="artikkel"><head> Eurotoetuste kärpimine kiskus riigid tülli </head>
<p> <s> <hi rend="kaldkiri"> 18.06.2003 <bibl> <author> Silja Lättemäe </author> </bibl> </hi> </s> </p>
<p> <s> Eesti koos teiste ELi liituvate riikidega avaldas Luxembourg'is protesti talunike otsetoetuste vähendamise üle </s> </p>
<p> <s> “ Tegime 12. juunil ELi ministrite nõukogu istungil ühisavalduse . </s> <s> Meie eesmärk on saavutada , et toetuste vähendamist ei rakendataks liituvatele riikidele , ” selgitas põllumajandusminister Tiit Tammsaar . </s> <s> Ühisavalduse taga on lisaks temale ka Läti , Leedu , Poola , Slovakkia , Sloveenia , Tšehhi ja Ungari põllumajandusminister . </s> </p>
<p> <s> Eelmisel nädalal peeti Luxembourg'is arutelu ELi ühtse põllumajanduspoliitika ( CAP ) reformi üle , ent riikide suurte lahkarvamuste tõttu tuli see pooleli jätta . </s> <s> Vaidlused jätkusid sel nädalal . </s> <s> Radikaalne reform tahab ELi talunikelt ära võtta otsetoetused tootmismahu pealt ja arvestada igale talupidajale kindla toetussumma . </s> <s> Arutelu all on ka siseturuhindade ( teravili , piim ) alandamine . </s> <s> Lisaks hakkavad otsetoetused ELi riikides järk-järgult vähenema , jõudes 2013. aastaks 81%ni senisest toetusesummast . </s> </p>
<p> <s> “ CAPi reformi ettepanekutes polnud sõnagi juttu , mis saab liituvate riikide talunike toetustest , kui räägiti 19-protsendilisest toetuste vähendamisest . </s> <s> See sundiski kaheksa liituva riigi põllumajandusministreid ühisavaldust esitama , ” ütles Tammsaar . </s> </p>
<p> <s> Ka ELi riigid ise on põllumajanduse reformimise osas eri meelel . </s> <s> Oma põllumeeste otsetoetuste lahutamist tootmisest eriti ei soovi Prantsusmaa , Saksamaa ja Soome . </s> <s> Samas pooldavad äkilisi reforme nii Inglismaa kui Taani . </s> </p>
<p> <s> “ Me peame võtma vastu põhjapaneva otsuse : kas tahame talunikele anda selge perspektiivi aastani 2013 või lepime pooliku reformiga . </s> <s> Viimasel juhul hakkavad reformivaidlused korduma ja me jäämegi vaidlema , ” sõnas ELi põllumajandusvolinik Franz Fischler 13. juunil pärast ministrite nõukogu istungi katkestamist ajakirjanikele . </s> </p>
<p> <s> Maalehe trükki mineku hetkeks kolmapäeval ei olnud ELi põllumajandusministrid Luxembourg'is CAPi reformi vastu võtnud . </s> </p></div3>
          <div3 type="artikkel"><head> Ivar Raigi väitel on ELile alternatiive </head>
<p> <s> <hi rend="kaldkiri"> 18.06.2003 </hi> </s> </p>
<p> <s> <hi rend="rasvane"> Enne umbropsu liitu kargamist oleks vaja siiski uurida , mida meil sellest on võita ja kaotada , toonitavad ELi vastased </hi> </s> </p>
<p> <s> Eesti on juba sõlminud lepingu ühinemiseks julgeolekuorganisatsiooniga NATO . </s> <s> Julgeolekuargument ELi astumiseks on sellega tuhmunud . </s> </p>
<p> <s> Nüüd on üheks Eesti rahva euroliitu meelitamise peamiseks argumendiks saanud väide , et meie majandusel polevat reaalseid alternatiive koostööle euroliiduga . </s> <s> Ehkki eurorealistid ja -kriitikud on juhtinud avalikkuse tähelepanu asjaolule , et enne umbropsu liitu kargamist oleks vaja siiski uurida , mida meil sellest võita ja kaotada on , ei ole valitsejad pidanud seda oluliseks . </s> </p>
<p> <s> <hi rend="rasvane"> Maailm on muutunud </hi> </s> </p>
<p> <s> Kõrgeimal tasemel on püütud alternatiivide otsijaid lausa naeruvääristada , panna isegi ühte punti Venemaaga kokkumängijatega . </s> <s> Seniajani kasutab Eesti tippjuhtkond rahva hirmutamiseks kunagist president Lennart Meri retoorikat , et kui me ei lähe Euroopa Liitu , siis võtab meid taas Venemaa . </s> </p>
<p> <s> Tegelikult on maailm vahepeal palju muutunud . </s> <s> Pärast 2001. a 11. septembri traagilisi sündmusi New Yorgis ja Washingtonis , konflikte Afganistanis ja Iraagis on arusaamad rahvusriigi julgeolekust ja rahvusvahelisest koostööst paljuski muutunud . </s> </p>
<p> <s> Euroopa julgeolek on täielikus sõltuvuses NATOst . </s> <s> Maailma kuue majanduslikult võimsaima riigi hulka on jäänud ainult kolm Euroopa riiki , sest majandus areneb siin aeglasemalt kui Ameerikas ja Kagu-Aasias . </s> </p>
<p> <s> Eestlastel on ütlemine , et kõiki mune ei panda ühte korvi . </s> <s> Väikeriigi välismajanduspoliitikas võiks see kõlada ka nii : hoia lahti võimalikult paljud koostöövõimalused üle maailma . </s> </p>
<p> <s> Eesti on maailmale tõestanud oma elujõudu ja paistnud silma kiiresti areneva reformimaana . </s> <s> Paraku näitavad majandusarvestused , et ELi keskmise elatustaseme saavutamine 30 aastaga on reaalne vaid siis , kui meil õnnestuks saavutada majanduskasv , mis on liidu keskmisest kaks korda kõrgem . </s> </p>
<p> <s> Eesti senine edu on rajanenud aga paljuski vabamajanduse põhimõtete rakendamisele . </s> </p>
<p> <s> Miks peaksime nüüd selle edu maha mängima ja liituma majanduspiirkonnaga , mille iseloomulikud jooned on protektsionistlik majanduspoliitika , aeglane kasv , ühed maailma kõrgeimad toiduainete hinnad , majanduse ülereguleeritus , lokkav bürokraatia jms ? </s> </p>
<p> <s> Liitudes annaksime ära suure osa oma suveräänsust ja vabadust ning võtaksime endile lisakohustusi , mille täitmine käib üle jõu , täitmata jätmise eest ootaksid aga karmid sanktsioonid . </s> </p>
<p> <s> Alternatiive on vaja sellegi pärast , et liikmesriikides kasvab vastuseis liidu ajaloo suurimale ( 10 vaest riiki ! ) laienemisele ning mitmes neist võib tekkida probleeme laienemislepingute ratifitseerimisega . </s> </p>
<p> <s> Alternatiivide otsimist sunnivad tagant ka Eesti kehv liitumisleping ning ELi tulevikukonvendis kavandatavad reformid , mis võivad kaasa tuua föderaalriigi tunnustega Euroopa ühenduse moodustamise ning suurriikide mõjuvõimu suurendamise Euroopa juhtimisel . </s> </p>
<p> <s> <hi rend="rasvane"> Pehmed alternatiivid </hi> </s> </p>
<p> <s> Euroliitu astumise alternatiivid võiks jaotada pehmeteks ja kõvadeks . </s> </p>
<p> <s> Pakun arutamiseks kolme n-ö pehmet alternatiivi . </s> </p>
<p> <s> Esiteks , taotleda liitumislepingu osalist muutmist , et saavutada paremaid ühinemistingimusi : pikemaid üleminekuperioode ja rohkemaid erandeid , näiteks piimakvootide suurendamiseks jms. </s> </p>
<p> <s> Siin võiks arvestada Iirimaa ja Taani kogemusi , kuidas on referendumil kehvasid lepinguid tagasi lükatud ja nii paremaid tingimusi saavutatud . </s> </p>
<p> <s> Teiseks , säilitada ELi kandidaatriigi staatus Euroopa lepingu raames . </s> </p>
<p> <s> Selline vajadus võib tekkida näiteks siis , kui uus valitsus tunnistab , et kooskõlas koalitsioonileppega ei toetata ühinemist Euroopa tulevikukonvendi ettepanekute alusel moodustatava föderatsiooniga , ning liitumisküsimus ja põhiseaduse täiendamine kukuvad 14. septembri referendumil läbi . </s> </p>
<p> <s> Kolmas võimalus on alustada uusi liitumisläbirääkimisi ja ühineda ELiga kaugemas perspektiivis ( näiteks 5-10 aasta pärast ) . </s> <s> Mitmel riigil ( nt Malta ja Norra ) on liitumisprotsessi katkestamise kogemus . </s> <s> See pole kuigivõrd kahjustanud nende riikide ja ELi koostöö jätkumist ning liitumisprotsessi taasalustamist . </s> </p>
<p> <s> Eesti astumisel NATOsse kaovad elulised vajadused ELi pehmete julgeolekugarantiide järele . </s> <s> Jääb alternatiivi otsimine majanduskoostööle . </s> </p>
<p> <s> <hi rend="rasvane"> Kõvad alternatiivid </hi> </s> </p>
<p> <s> Uurimiskeskus Vaba Euroopa peab oluliseks alternatiiviks NATA ( Põhja-Atlandi Kaubandusassotsiatsioon ) moodustamist ja Eesti liitumist sellega . </s> <s> NATA rajataks EFTA ( Euroopa Vabakaubanduse Assotsiatsioon ) , NAFTA ( Põhja-Ameerika Vabakaubanduse Assotsiatsioon ) ja ELi mitme liikmesriigi , eelkõige Suurbritannia ja Iirimaa ning Skandinaavia maade baasil . </s> <s> Uus majandusühendus võiks tulevikus kujuneda Põhja-Atlandi julgeoleku- ja majandusalaks ( NASEA ) keskusega Londonis . </s> </p>
<p> <s> Teiseks on käibel USA Heritage Fondi pakutud GFTA ( Globaalne Vabakaubanduse Assotsiatsioon ) idee . </s> <s> Ühendusse saaksid vabatahtlikult astuda ( ja sealt ka välja astuda ) kõik riigid , kus järgitakse nelja põhilist majandusvabadust : vabakaubandus , kapitali vaba liikumine , ettevõtlusvabadus ja eraomandi kaitse . </s> </p>
<p> <s> <hi rend="rasvane"> Vabakaubanduse liit </hi> </s> </p>
<p> <s> Fondi uuringute kohaselt vastaksid vabamajanduse kriteeriumidele kõige paremini USA , Suurbritannia , Tšiili , Taani , Iirimaa , Luksemburg , Uus-Meremaa , Singapur , Tšehhi ja Eesti ( ka Hongkong ) . </s> <s> Nendest riikidest võiksid saada GFTA asutajaliikmed . </s> </p>
<p> <s> Järgmised 26 riiki ( sh Ungari ja Poola ) võiksid saada GFTA kandidaatriikideks ja ühineda tulevikus , sõltuvalt oma võimest suurendada majandusvabadusi . </s> <s> ELi liikmesriikidest ei mahu nende hulka ainsana Prantsusmaa . </s> </p>
<p> <s> Head võimalused GFTA ideede arendamiseks tekivad juba WTO ( Maailma Kaubandusorganisatsioon ) raames jätkuvate kõneluste ajal. </s> <s> NATAst või GFTAst võiks kujuneda WTO liikmesriikide nn edasijõudnute grupp . </s> <s> Brüsseli 25 000pealist eurobürokraatiat hakkaks meie jaoks suuresti asendama Londonis või Genfis paiknev maksimaalselt 1000 ametnikust koosnev sekretariaat . </s> </p>
<p> <s> Suurbritannia ja USA poliitiline , sõjaline ja majanduslik koostöö ulatub sajandite taha ning on ülemaailmsete kriiside tagajärjel taas õitsele puhkenud . </s> <s> Nii oli see I ja II maailmasõjas ning Lähis-Ida kriisides , nii on see ka terrorismivastases võitluses . </s> </p>
<p> <s> Sündmused Afganistanis ja Iraagis on järjekordselt tõestanud , et vaid USA ja Suurbritannia on võimelised maailma probleemide lahendamisel globaalselt tegutsema . </s> </p>
<p> <s> Ameeriklaste mõjuvõim maailmas on alati pärast kriiside edukat lahendamist suurenenud . </s> <s> Edukale sõjalisele koostööle on järgnenud ka majanduskoostöö elavnemine - Marshalli plaan , OECE ( Euroopa Majandusliku Koostöö Organisatsioon ) ja hiljem OECD ( Majandusliku Koostöö ja Arengu Organisatsioon ) loomine . </s> <s> Nii võib juhtuda nüüdki . </s> </p>
<p> <s> Veel üheks alternatiiviks oleks Eesti ühinemine EFTA ja EEAga ( Euroopa majanduspiirkond ) , tuginedes Norra , Islandi ja Ņveitsi kogemus-tele . </s> </p>
<p> <s> Ilmselt on alternatiive veelgi . </s> <s> Arvan , et kellelgi ei tohiks olla tõe kuulutamise monopoli ning Eesti demokraatia säilimise huvides tuleks debatt Euroopa Liitu astumise küsimustes viia alternatiivide läbiarutamise teemale . </s> </p></div3>
          <div3 type="artikkel"><head> Põllumaa hinnal tõusumaad küll </head>
<p> <s> <hi rend="kaldkiri"> 18.06.2003 </hi> </s> </p>
<p> <s> <hi rend="rasvane"> Euroopa Liidus tõuseb eelkõige heas kohas olevate maade hind , kehvemate hind võib hoopis langeda </hi> </s> </p>
<p> <s> Haritava maa hind Euroopa riikides erineb sadakond korda , olles vahemikus 5000 kr/ha Balti riikides kuni 500 000 kr/ha Hollandis . </s> </p>
<p> <s> Kinnisvaraturg ei ole midagi iseseisvat , vaid osake riigi majandusest . </s> <s> Milline on Eesti majanduse tervis , selline on ka kinnisvaraturu seis . </s> <s> Üldise hinnatõusuga tõusevad ka kinnisvarahinnad . </s> </p>
<p> <s> Haritava maa hindadest rääkides on kindlasti oluline teema põllumajanduspoliitika ja tootmismahtude reguleerimine . </s> <s> Kinnisvara on ju eelkõige tootmisvahendiks . </s> <s> Erandiks on suurlinnade läheduses paiknevad ehituspotentsiaaliga maad , mida ei ole kinnisvaraturu seisukohast õige haritava maana käsitada . </s> </p>
<p> <s> Kinnisvaraturgu analüüsides unustatakse sageli , et sel on võrreldes teiste turgudega oma eripära . </s> </p>
<p> <s> <hi rend="rasvane"> Paiksed mõjud </hi> </s> </p>
<p> <s> Eesti turgu hinnad naaberriikides ja nende muutumine eriti ei mõjuta , küll aga mõjutab meie turgu kohalik nõudlus ( ostujõud , investeeringud , eelistused ) ja kohalik pakkumine ( pakkumise mahud , füüsiline seisukord , kvaliteet jms ) . </s> </p>
<p> <s> Kui see nii ei oleks , peaksid ka arenenumates Euroopa riikides kinnisvarahinnad olema ühel tasemel . </s> </p>
<p> <s> Loeb kindlasti ka maakasutuse intensiivsus ja rahvastiku tihedus piirkonnas . </s> <s> Hea näide on siinkohal Holland , kus hulk maismaad on merelt võetud . </s> </p>
<p> <s> Seega ei taga ELi majandusruumiga ühinemine iseenesest veel hinnatõusu . </s> <s> Seda toetavad vaid nõudluse kasvu , sh põllumajanduslikku tootmist elavdavad tegurid . </s> </p>
<p> <s> Kinnisvaraturul on hinnaerinevused suured . </s> <s> Sõltuvalt asukohast , sihtotstarbest , kvaliteedist jms on arengud spetsiifilised ja võivad olla turusegmentides väga erinevad . </s> <s> Seetõttu ei pruugi paika pidada üldistused hindade tõusmisest , langemisest ja keskmisest tasemest . </s> </p>
<p> <s> Näiteks on arenenud turusektoritele iseloomulik , et hinnatõus puudutab eelkõige paremas asukohas ja parema kvaliteediga varasid ( ka haritaval maal ) . </s> <s> Kehvema vara turg on loium , seetõttu ka vähemlikviidne ning hinnamuutused võivad olla ka negatiivsed . </s> </p>
<p> <s> Ka Euroopa riikide haritava maa hindade suured erinevused puudutavad just parema kvaliteediga maid , kehvemate maade hinnad on suhteliselt sarnased ( 5000-10 000 kr/ha ) , kusjuures hinnaerinevused süvenevad . </s> </p>
<p> <s> Riigiti on hinnaerinevused väga suured , näiteks Rootsis 5000-70 000 kr/ha , Soomes 15 000-80 000 kr/ha . </s> </p>
<p> <s> Eelkõige võib Eestis tõusta paremate maade hind . </s> <s> Halvema kvaliteediga ja ebasoodsamas asukohas haritavate maade hinnad püsivad stabiilsed või isegi langevad . </s> <s> Seetõttu süvenevad hinnaerinevused ka meie turul . </s> <s> Haritava maa hinnaerinevused Eestis on praegu väikesed : 3000-10 000 kr/ha . </s> </p>
<p> <s> <hi rend="rasvane"> Aeglane hinnatõus </hi> </s> </p>
<p> <s> Ükski muutus ei toimu kiiresti , kohandumine väliste teguritega võtab enam aega kui näiteks kapitali- ja väärtpaberiturul . </s> <s> Seega hüppelist hinnatõusu vaevalt tuleb . </s> <s> Igasugune hinnatõus on järkjärguline . </s> </p>
<p> <s> Ei saa prognoosida , et ka positiivsete stsenaariumide puhul saaks haritava maa osas hinnatõus olema kiirem kui senistes aktiivsemates turusektorites . </s> <s> Näiteks on Tallinnas tüüpkorterite turul hinnad viimastel aastatel tõusnud 10-30% aastas . </s> </p>
<p> <s> Kui haritav maa kallineks tulevikus ligikaudu sama kiiresti ( nt 25% aastas ) , tõuseks praegune keskmine maa hind 5000 kr/ha viie aastaga kuni 15 000 kroonini hektari eest ehk peaaegu pooleni Rootsi ja peaaegu kolmandikuni Soome keskmisest hinnatasemest . </s> </p>
<p> <s> Üksikud väga head põllumajandusliku kasutusega tükid võivad kallineda kiiremini . </s> <s> Näiteks kui spekuleerida 50% hinnatõusuga aastas , võiksid senised 10 000 kr/ha hinnad jõuda viie aastaga tasemeni 75 000 kr/ha , mis oleks juba väga Soome ja Rootsi tipphindade lähedal . </s> </p>
<p> <s> Seadusandlus võib loomulikku nõudluse ja pakkumise vahekorda turul , seega ka hinnataset ja hinnatrende oluliselt mõjutada . </s> <s> Kinnisvaraturg on seotud riigi põllumajandus- , regionaal- , sotsiaal- , elamu- ning fiskaalpoliitikaga . </s> </p>
<p> <s> Haritava maa seisukohast on olulisim põllumajanduspoliitika , mis on seotud kvootidega - piiratud tootmisega kaasneb piiratud nõudlus tootmisvahendite ( sh maa ) järele , mis toob kaasa hinnalanguse ja selle , et mingi osa maast langeb põllumajanduslikust kasutusest välja . </s> </p>
<p> <s> Nende maade puhul on edasine väärtuse küsimus seotud juba alternatiivse kasutuse võimalustega ( eelkõige turism ja puhkus , ka elu , äri , tootmine ) . </s> </p>
<p> <s> Turule sisenemise piirangud pärsivad samuti nõudlust . </s> <s> Nende rakendamise tõhususe üle on vaieldud nii Eestis kui mujal maailmas . </s> </p>
<p> <s> Piirangutesse saab suhtuda vaid skeptiliselt : see võib kasvatada varitehingute osakaalu . </s> <s> Samas tõrjuksid piirangud eemale ausate kavatsustega investorid . </s> </p>
<p> <s> <hi rend="rasvane"> Veronika Ilsjan , Kinnisvaraekspert Tallinn OÜ hindamise ja analüüsi osakonna juhataja </hi> </s> </p></div3>
          <div3 type="artikkel"><head> Eesti meel on turgu </head>
<p> <s> <hi rend="kaldkiri"> 18.06.2003 </hi> </s> </p>
<p> <s> <hi rend="rasvane"> Eesti mesindusel on kõik šansid euroliidus edeneda </hi> </s> </p>
<p> <s> Eestis peab põllumajandusloenduse andmetel mesilasi enam kui 7500 mesinikku , keda abistavad ka pereliikmed . </s> <s> Nende 7500 hulgas on ligi 500 sellist mesinikku , kellele mesindus on ainus või oluline sissetuleku allikas . </s> <s> Enam kui 1000 mesinikku saab meetoodangut müües lisaraha palga või pensioni kõrval . </s> </p>
<p> <s> Kokku peetakse Eestis ligi 60 000 mesilasperet , kellelt saab aastas mett keskmiselt 900-1000 tonni . </s> <s> See on mesinduse otsene tulu väärtusega 60-65 miljonit krooni . </s> </p>
<p> <s> Mesilaste tolmeldamistegevus tõstab tunduvalt aia- ja põllukultuuride saagikust ning aitab parandada või vähemalt hoida looduslike taimekoosluste tasakaalu . </s> <s> See on mesinduse kaudne tulu , mis ELi ekspertide hinnangul ületab otsese meetoodangust saadava tulu 30-50 korda ja ulatub Eestis 1,5 -2,0 miljardi kroonini aastas ! </s> </p>
<p> <s> See on peamine põhjus , miks ELi maades mesinduse arengu eest hoolt kantakse . </s> <s> Oleks hädasti vaja , et selline suhtumine mesindusse juurduks ka Eesti ühiskonnas . </s> </p>
<p> <s> <hi rend="rasvane"> Pool puudu </hi> </s> </p>
<p> <s> Mis muutub Eesti mesinike olukorras ja konkurentsivõimes siis , kui Eesti on astunud Euroopa Liitu ? </s> </p>
<p> <s> Pea kõikide põllumajandussektorite peamiseks probleemiks Euroopas on ületoodangu oht ja sellega kaasnevad tootmispiirangud või kvoodid . </s> </p>
<p> <s> Meega on lood vastupidi : ELi maades toodetakse vaid umbes 45% neis maades tarbitava mee kogusest . </s> <s> Ülejäänud nõudluse osa kaetakse impordi abil . </s> </p>
<p> <s> Seega mesinduse tootmismahtu ei piirata , pigem soodustatakse ala laienemist . </s> <s> Kandidaatmaade liitumise järel suureneb ELi meetoodangu potentsiaal umbes 30% , kuid suureneb ka elanikkond . </s> </p>
<p> <s> Probleemiks on mee impordi-ekspordi hulgihind . </s> <s> Väljastpoolt ELi piire imporditava mee hind on viimasel ajal tõusnud 1.70-2.00 D/kg </s> </p>
<p> <s> ( 1 D = 15.65 kr ) . </s> <s> Samas liigub mesi ELi maades väljakujunenud kaubandussuhete korral ühelt maalt teise hinnaga 2-5 ( mitmesugune erimesi kuni 8 ) D/kg . </s> <s> Ka Eesti mee eest võib lähiajal saada 3-5 D/kg , mis on Eesti tootjatele vastuvõetav hind . </s> </p>
<p> <s> Praegused meehinnad Eestis : hulgihind suurpakendis ca 40 kr/kg , turuhind keskmiselt 67-70 kr/kg ja kaupluste jaemüügihind 90-120 kr/kg . </s> <s> Lähimaadega võrreldes on see umbes samal tasemel Rootsi ja Taaniga , kuid jääb maha Soome ja Norra tasemest . </s> <s> Mee hind Lätis on umbes sama mis Eestis , Leedus mõnevõrra madalam . </s> </p>
<p> <s> Liitumisel suurenevad mesinike kulutused näiteks mesilaste talvesöödale suhkru hinna eeldatava tõusu tõttu mesilaspere kohta 70-100 krooni võrra . </s> <s> Teatud määral on oodata inventari ja teenuste kallinemist , samuti kütuse- , energia- ja transpordikulu suurenemist . </s> </p>
<p> <s> Selle katmiseks tuleb suurendada meetoodangut mesilaspere kohta , vähendades samas tööaja kulu pere kohta . </s> <s> Eeldatavalt läheb mesi Eestis vähehaaval kallimaks ja töö tasuvus suureneb . </s> </p>
<p> <s> Mesinduses on ka suuri riske . </s> <s> Suure kuluosa moodustavad mesilasperede talvisest hukkumisest tingitud kaod . </s> <s> Tavaliselt saab ilmaolude ja pika talve tõttu meil igal aastal hukka 5-10% mesilasperedest . </s> <s> Nendelegi peredele aga on raha kulutatud , ka jääb saamata nende meesaak . </s> <s> Uute perede kasvatamine nõuab lisakulutusi , väheneb nendest tarudest saadav toodang , mille perede arvel uusi peresid tehakse . </s> </p>
<p> <s> Tänavune talv oli erakordselt raske : Eestis hukkus ca 35% mesilasperedest , seega 20 000 peret . </s> <s> See tähendab mesinikele iga hukkunud pere kohta kahju vähemalt 2000 kr , seega Eestis kokku 40 mln kr. </s> </p>
<p> <s> <hi rend="rasvane"> Mesinik vajab toetust </hi> </s> </p>
<p> <s> Mesinik vajab riigi toetust , et erakordsetest looduskahjudest üle saada ja mesindust edasi arendada . </s> <s> On ju mesindus maaelu lahutamatu osa , andes tolmeldamise kaudu väga suurt kaudset tulu nii aedades ja põldudel kui looduslike taimekoosluste tasakaalu tagamisel . </s> <s> Kahjuks pole riik seni leidnud võimalust toetust anda . </s> </p>
<p> <s> Meie mesindusel on ka ELi tingimustes perspektiivi ja arenguvõimalusi . </s> <s> Et see teoks saaks , vajab mesindus riiklikku tuge ja tähelepanu ning Eesti Mesinike Liidu kui erialaorganisatsiooni head tööd arendus- ja nõustamistöö edendamisel . </s> </p>
<p> <s> ELil on selleks toetused ette nähtud , kui Eesti valitsus omalt poolt arendustegevust 50% ulatuses finantseerib . </s> <s> Mesinikud loodavad , et selline poliitiline otsus Eestis Riigikogu ja valitsuse tasemel saab teoks . </s> </p>
<p> <s> <hi rend="rasvane"> Aleksander Kilk , Eesti Mesinike Liidu juhatuse esimees </hi> </s> </p></div3>
          <div3 type="artikkel"><head> Eesti pass saab punased kaaned </head>
<p> <s> <hi rend="kaldkiri"> 18.06.2003 <bibl> <author> Silja Lättemäe </author> </bibl> </hi> </s> </p>
<p> <s> <hi rend="rasvane"> Euroopa Liidus trükitakse Eesti vapp passi punasele kaanele </hi> </s> </p>
<p> <s> Iga välismaal reisinu teab , et piiripunktis peavad eestlased läbima põhjaliku kontrolliga värava , millel kiri non-EU citizens ( mitte ELi kodanikud ) . </s> <s> Kui oleme juba euroliidus , läheb meie kodanik ühest riigist teise läbi EU citizens värava ja esitab Eesti sinise või ELi punase passi . </s> </p>
<p> <s> <hi rend="rasvane"> Kehtivad mõlemad </hi> </s> </p>
<p> <s> Uue passi kaaned on bordoopunased nagu teistelgi liikmesmaade passidel , kaanele on kirjutatud sõnad EUROOPA LIIT ja EESTI , lisaks on Eesti riigi vapp ja sõna PASS . </s> </p>
<p> <s> Dokument on muudetud teiste riikide ametnikele arusaadavamaks : kõik isikuga seotud andmeväljad on nummerdatud . </s> <s> Ühel passi lehel on kõigi liikmesriikide keeltes seletus , mida andmeväljad tähendavad . </s> </p>
<p> <s> Passe ei vahetata kõigil päevapealt välja . </s> <s> Senised Eesti passid kehtivad dokumendis märgitud tähtaja lõpuni . </s> <s> Uue saab vaid see , kel senise reisidokumendi kehtivusaeg lõppenud . </s> </p>
<p> <s> Kuna enne ELi liikmeks saamist väljaantavate passide kehtivusaeg võib venida vähemalt 2014. aastani , siis on meil lähitulevikus ( eeldusel , et Eesti on juba ELi liige ) veel mitu aastat käibel nii sinised kui ka uued punased passid . </s> <s> Ei maksa arvata , et ELis on uue passi omanikul rohkem õigusi kui vana omanikul . </s> </p>
<p> <s> Kodakondsus- ja migratsiooniameti ( KMA ) arendusosakonna peaspetsialist Raul Eks ütles , et euroliidus on kõigil Eesti kodanikel ELi kodanike õigused ja pass on lihtsalt vahend nende teostamiseks . </s> <s> Passi kaante värv pole oluline . </s> </p>
<p> <s> Kui näiteks Jüri ja Mari lähevad reisile , Jüri sinise , Mari uuema , punase passiga , lähevad nad euroliidus ikka koos passikontrolli läbi ELi kodanike värava , kus dokumendikontroll on tunduvalt lihtsam . </s> <s> Enamasti registreeritakse piiriületus ainsa käeliigutusega : pass tõmmatakse läbi dokumendikoodi lugeva masina . </s> </p>
<p> <s> KMA pressiesindaja Heikki Kiro-tar ütles , et iga ELi liikmesriigi kodanik , kes jääb laias maailmas reisides hätta , võib probleemide korral pöörduda kaitse saamiseks ükskõik millise teise ELi liikmesriigi saatkonda , kui kohapeal oma riigi esindus puudub . </s> </p>
<p> <s> <hi rend="rasvane"> Abi saab kõikjal </hi> </s> </p>
<p> <s> “ Kui eestlane euroliidu kodanikuna vajab abi Kesk-Aafrikas , siis seal töötavad Prantsuse diplomaadid suhtuvad teisse samamoodi kui oma kaasmaalasesse , ” selgitab Kirotar ELi kodanike õigusi . </s> </p>
<p> <s> Samamoodi saaks ka Aasia riikides otsida abi näiteks Suurbritannia või Saksamaa saatkonnast . </s> </p>
<p> <s> Koos ELi passiga peaks Eestisse jõudma ka uus pangakaardi suurune juhiluba , kuid selle muretsemine pole kohustuslik . </s> <s> Kindlasti antakse ka juhilubade väljavahetamiseks üleminekuaeg . </s> </p></div3>
          <div3 type="artikkel"><head> Rahvaste rännet ei tule </head>
<p> <s> <hi rend="kaldkiri"> 18.06.2003 <bibl> <author> Silja Lättemäe </author> </bibl> </hi> </s> </p>
<p> <s> <hi rend="rasvane"> Elamisloa saamiseks peab ärimees Eestisse investeerima veerand miljonit </hi> </s> </p>
<p> <s> Eesti pole välismaalaste silmis nii atraktiivne maa , et pärast ELi astumist võiksime siin näha tõelist rahvaste paabelit : tööotsijaid , põgenikke , asüülitaotlejaid . </s> </p>
<p> <s> “ ELi kodanike plahvatuslikku sisserännet me küll ei prognoosi , ” ütles kodakondsus- ja migratsiooniameti ( KMA ) välismaalaste dokumenteerimise osakonna juhataja Leevi Laever . </s> <s> Eesti madalad palgad tööotsijaid siia ei meelita . </s> </p>
<p> <s> <hi rend="rasvane"> Tööle tulevad tippspetsialistid </hi> </s> </p>
<p> <s> Leevi Laeveri sõnul võivad siia ELi riikidest tulla vaid oskustöölised , tippjuhid ja erialaspetsialistid , keda Eestist pole võimalik leida . </s> </p>
<p> <s> Ka praegu töötavad Narva elektrijaamade renoveerimisel Poola oskustöölised . </s> <s> Balti laevaremonditehas kasutab nii Ukraina kui Poola tööjõudu . </s> </p>
<p> <s> Kõikide välismaalaste Eestisse sisenemist , neile elamis- ja töölubade andmist ning kontrolli teostamist reguleerib välismaalaste seadus . </s> <s> Pärast ELi astumist tuleb välismaalaste õigused jagada kaheks . </s> <s> Siis on ELi kodanikel oma seadus , mis reguleerib nendele elamis- ja töölubade andmist , nende Eestis viibimist ja ka väliskodanike vastutust . </s> <s> Samas jääb kehtima olemasolev välismaalaste seadus . </s> </p>
<p> <s> Kui Eesti on ELi liige , muutub suhtumine ka n-ö kolmandate riikide välismaalastesse . </s> <s> ELi kodanike taotluste menetlus on oluliselt lihtsam ja kiirem kui kolmandatest riikidest , nt Indiast või Hiinast tulevate välismaalaste puhul , sest protseduure on vähem . </s> </p>
<p> <s> <hi rend="rasvane"> Rahulik elu meelitab pensionäre </hi> </s> </p>
<p> <s> KMA osakonnajuhataja Leevi Laeveri sõnul esitatakse praegu umbes 3000 elamisloa taotlust aastas . </s> <s> Peamiselt tullakse siia elama Venemaalt pererände alusel . </s> <s> Need on valdavalt vanemad inimesed , kes tulevad oma laste ja lastelaste juurde . </s> <s> Väga palju tullakse ka Soomest siia pensionipõlve veetma . </s> </p>
<p> <s> Soomlased on Saare- , Hiiu- ja Läänemaal päris palju kinnisvara ostnud ja välismaalaste seadus võimaldab neil ka elamisluba saada , kui vaid piisav legaalne sissetulek on olemas . </s> <s> Nende pension on selleks küllalt suur . </s> </p>
<p> <s> Põllumehi on Laever näinud Eestis töö- ja elamisluba taotlemas vaid üksikuid . </s> </p>
<p> <s> “ Kui inimene tahab saada elamisluba Eestis äri tegemiseks , peab ta eraisikuna investeerima siia veerand miljonit krooni . </s> <s> Firma esindaja kui juriidiline isik peab aga investeerima oma Eesti ettevõtlusse miljon krooni , ” selgitas Leevi Laever . </s> <s> Selline nõue hoiab ära õnneotsijate tungi Eestisse . </s> </p>
<p> <s> Ausalt oma elamise ja töötamise Eestis registreerinud välismaalaste kõrval on meie riigis ka hulgaliselt illegaale , kes töötavad mustalt , riigile makse ei maksa ja hoiavad ametivõimudest kõrvale . </s> </p>
<p> <s> KMA viisa- ja illegaalse immigratsiooni osakonna haldusvastutuse büroo juhataja Margus Arumäe sõnul võib illegaale olla Eestis umbes 3000. </s> <s> Neist osa on tulnud viisaga või siis ebaseaduslikult piiri ületades . </s> <s> Osa on nn koduillegaalid , kes on NSV Liidu ajast siia jäänud , Eestis elanud aastakümneid , aga mingitel põhjustel pole suutnud ega tahtnud endale kehtivaid dokumente vormistada . </s> </p>
<p> <s> <hi rend="rasvane"> Ebaaus konkurents </hi> </s> </p>
<p> <s> Illegaalid pakuvad Eesti tööjõuturul ebaausat konkurentsi . </s> <s> Kuna nende pealt makse ei maksta , saavad tööandjad neile vähem palka maksta . </s> <s> Illegaalide seas on esindatud enamik kunagise NSV Liidu suuremaid rahvusrühmi : venelased , ukrainlased , valgevenelased , kaukaaslased . </s> </p>
<p> <s> 2003. aastal on KMA menetlenud ligi 1300 illegaalidega seotud juhtumit , enamik seotud ebaseadusliku riigis viibimisega . </s> </p>
<p> <s> Pagulastena on Eestis ametlikult tunnustatud ainult neli inimest . </s> <s> Aastas on Eestist varjupaika taotlenud 3-9 inimest . </s> </p>
<p> <s> KMA pagulaste osakonna peaspetsialisti Anneli Põikliku sõnul ei saa sellist kohustust , et ELis olles peaks rohkem pagulasi vastu võtma , panna ühelegi riigile . </s> <s> Sellist nõuet pole üheski rahvusvahelises õigusaktis . </s> <s> Eesti lähtub oma seadustes ÜRO 1951. aasta pagulasseisundi konventsioonist , millega oleme liitunud 1997. aastal . </s> </p>
<p> <s> “ Eesti peab ühtlustama oma seadused ELi omadega , et varjupaiga taotlejate ja pagulastega tegelemise reeglid oleksid ELi nõuetega sarnased . </s> <s> Aga täpse menetluse , kuidas välismaalasi , pagulasi ja põgenikke kohelda , kehtestab iga riik ise , ” ütles Anneli Põiklik . </s> </p></div3>
          <div3 type="artikkel"><head> Henrik Hololei : Eestit võeti konvendis kuulda </head>
<p> <s> <hi rend="kaldkiri"> 18.06.2003 <bibl> <author> Annika Poldre </author> </bibl> </hi> </s> </p>
<p> <s> <hi rend="rasvane"> Kõikide liikmesmaade koostöös on valmimas Euroopa Liidu konstitutsiooniline leping </hi> </s> </p>
<p> <s> <hi rend="rasvane"> Henrik Hololei , olete Eesti esindaja ELi tulevikukonvendis ja kuude kaupa Brüsselis Euroopa tulevikku arutanud . </hi> </s> <hi rend="rasvane"> <s> Üks meie euroliidu vastaste argumente on , et meid ei võeta Euroopas kuulda , sest oleme väike riik . </s> <s> Kuidas meid tulevikuaruteludel kuulda võetakse ? </s> </hi> </p>
<p> <s> See on kohutavalt rumal jutt ! </s> <s> Meid võetakse täpselt nii palju kuulda , kui palju me ise suudame end kuuldavaks teha . </s> <s> Olen konvendis olnud 14 kuud ja ma võin öelda , et Eestit on võetud kuulda väga hästi . </s> </p>
<p> <s> See on sõltunud sellest , kas oleme olnud konstruktiivsed ja asjalikud ja kas oleme osanud meile kätte antud kaarte ära kasutada või mitte . </s> </p>
<p> <s> Suutmatus uskuda oma riigi võimesse midagi rahvusvaheliselt mõjutada on äärmiselt kahetsusväärne . </s> <s> Need euroliidu vastased räägivad , et nad on Eesti huvide eest väljas . </s> <s> Ma kahtlen selles , kui nad ise ei suuda uskuda Eesti riiki ja tema suutlikkusse . </s> </p>
<p> <s> Konvendis küsitakse meie käest samamoodi nagu liikmesriikideltki ettepanekuid tekstidesse . </s> <s> Meil on tugev 16 riigi koalitsioon , kus Eesti on üks väiksemaid ja üks aktiivsemaid . </s> <s> See , et meid kuulda ei võeta ja et me ei suuda midagi mõjutada , on müüt . </s> </p>
<p> <s> <hi rend="rasvane"> Kes on need 16 riiki ? </hi> </s> </p>
<p> <s> Üheksa tulevast liiget , välja arvatud Poola , alalistest liikmesriikidest Soome , Rootsi , Taani , Portugal , Iirimaa , Austria ja Bulgaaria . </s> <s> Meiega on ka Kreeka , aga ta ei saa võtta ühest seisukohta , kuna ta on praegu eesistuja ja tal ei sobi eesistumisperioodil selgelt oma eelistusi välja öelda . </s> </p>
<p> <s> <hi rend="rasvane"> Teie esindate konvendis Eesti valitsust , kuid seal käivad ka Riigikogu liikmed . </hi> </s> <hi rend="rasvane"> <s> Kas neil on teie omadest erinevad seisukohad ? </s> </hi> </p>
<p> <s> Ei ole . </s> <s> Väikese riigi tugevus on suutlikkus rääkida ühte asja ühel häälel . </s> <s> Meil on algusest peale Riigikogu liikmetega äärmiselt hea koostöö olnud . </s> <s> Oleme ka alla kirjutanud ühisavaldustele . </s> </p>
<p> <s> <hi rend="rasvane"> Teie olete Lennart Meri asendaja . </hi> </s> <hi rend="rasvane"> <s> Enamasti olete kohal teie . </s> <s> Kui palju on tema konvendis käinud ? </s> </hi> </p>
<p> <s> Lennart Meri ei ole aktiivselt osalenud plenaaridel , aga sellest võib ka aru saada . </s> <s> Endisel presidendil on väga palju igasuguseid esinduskohustusi ja tihtipeale langevad need samale perioodile . </s> </p>
<p> <s> Asendusliikme ülesanne ongi tagada seda , et Eesti valitsuse hääl oleks konvendil kuulda . </s> <s> Pole vahet , kes valitsuse seisukohti välja ütleb . </s> </p>
<p> <s> <hi rend="rasvane"> Üks eurovastaste väiteid kõlab nii , et tulevikukonvendis luuakse uus föderatsioon , mis sarnaneb kunagise NSV Liiduga ja seepärast pole see meile vastuvõetav . </hi> </s> <hi rend="rasvane"> <s> Kas nüüd on selge , milliseks kujuneb EL : riikide liiduks või liitriigiks ? </s> </hi> </p>
<p> <s> Ma vastaks ühe sõnaga : see jutt on jama . </s> <s> Alati kasutatakse kõikvõimalikke müütilisi argumente selleks , et oma argumente paremas valguses välja näidata . </s> </p>
<p> <s> Meil on kahjuks liiga pikka aega olnud kombeks inimesi hirmutada . </s> <s> Selle asemel et tutvuda asjaga , püütakse müüte luua , sest see on lihtsam kui faktidega tutvumine . </s> </p>
<p> <s> Juba algusest peale oli selge , et nende inimeste osakaal kogu Euroopas , kes tahaksid luua ühte föderaalset struktuuri , mida võiks käsitada kui liikumist sellise föderaalse riigi poole nagu Ameerika Ühendriigid , on väike . </s> </p>
<p> <s> <hi rend="rasvane"> On see olnud suurte riikide soov ? </hi> </s> </p>
<p> <s> Ei ole . </s> <s> Siin ei saagi öelda , et tegemist on riikidega , vaid need on hääled konvendis . </s> </p>
<p> <s> Aga äärmused , kes tahaksid luua föderaalset riiki või kaotada kõik koostööelemendid ja jätta alles vaid valitsustevahelise koostöö , on tasakaalus . </s> <s> Need on väikesed äärmused . </s> </p>
<p> <s> Kui vaatame lepingu teksti , siis siin ei tõesta millegagi , et oleksime teinud mingi sammu föderaalse riigi poole . </s> <s> Osa liidu riikide koostööst , näiteks kaubandus- , raha- või tollipoliitika , toimub föderaalsel alusel , ja see on positiivne . </s> </p>
<p> <s> Asjaolu , et seda koostööd tehakse föderaalsel alusel , võeti konstitutsioonilisest lepingust välja ( mis oli ka meie ettepanek ) , sest me ei pidanud vajalikus seda rõhutada . </s> <s> Selle mahuka teksti ühelgi leheküljel ei ole kordagi sõna “ föderaalne ” . </s> </p>
<p> <s> Tahaks näha neid argumente , mis viitaksid , et me sinnapoole liigume ! </s> </p>
<p> <s> Kui me räägime sellest lepingust , siis see peaks koostööd reguleerima võibolla järgmised 20 aastat . </s> <s> Kui vaatame 20 aasta suunas , ei tekita see leping mingit Euroopa superriiki ega loo alust tugevaks föderaalseks koostööks . </s> </p>
<p> <s> <hi rend="rasvane"> Kui leping valmis saab , siis arutavad kõik riigid selle läbi . </hi> </s> <hi rend="rasvane"> <s> Kas tulevad ka referendumid ? </s> </hi> </p>
<p> <s> See on iga riigi oma otsustada , millise protseduuri ta valib selleks , et see leping võiks riigis jõustuda . </s> </p>
<p> <s> <hi rend="rasvane"> Kas see tähendab nagu uuesti ELi astumist ? </hi> </s> </p>
<p> <s> Mina ütleks , et ei . </s> <s> Leping korrastab liidu olemasolevat lepingulist struktuuri , aga ei too kaasa midagi fundamentaalset uut , mis muudaks ELi olemuse võrreldes praegusega teiseks . </s> </p>
<p> <s> Leping on eelkõige suunatud selleks , et kogu asja muuta selgemaks , lihtsamaks . </s> <s> Eesmärgid ja meetodid jäävad samaks . </s> </p>
<p> <s> Pigem on tegemist terminoloogilise , mitte sisulise erinevusega . </s> <s> Mõnes valdkonnas on võimalik koostööd süvendada , aga ka see ei muuda üldpõhimõtet . </s> </p>
<p> <s> Selle teksti osas , mis käes on , ei ole mingit alust rääkida , et me uuesti ELi astuksime . </s> <s> See on samm edasi , et EL suudaks efektiivselt ja arusaadavalt toimida , kui liikmete arv on 25 , 30 või rohkem . </s> </p>
<p> <s> See dokument ei ole konstitutsioon , vaid konstitutsiooniline leping . </s> <s> Konstitutsioon on riigil , aga lepinguid sõlmitakse riikide vahel . </s> </p>
<p> <s> <hi rend="rasvane"> Kas see leping näeb ette ka järgmisi laienemisi ? </hi> </s> </p>
<p> <s> Seal on kirjas tingimused , mille alusel on võimalik Euroopa Liitu astuda ja mis tingimused tuleb täita selleks , et liikmelisust taotleda . </s> </p>
<p> <s> Seal on ka tingimused , kuidas EList lahkuda . </s> <s> See on oluline samm edasi , selle lülitamist teksti toetasime ka meie aktiivselt . </s> <s> Mõned vanade liikmesriikide esindajad olid selle vastu . </s> <s> Meie seisukoht oli , et iga protseduur peab olema selgelt paika pandud . </s> <s> Meil on hea meel , et meie nõu on kuulda võetud . </s> </p>
<p> <s> <hi rend="rasvane"> Kas konvendi tööd võiks võrrelda punktide andmisega Eurovisioonil , et lähemad naabrid hoiavad kokku ja mõistavad üksteist paremini ? </hi> </s> </p>
<p> <s> Jah , loomulikult . </s> <s> Kultuuritraditsioon määrab riigi halduskultuuri , sarnaste halduskultuuridega riikidel on kergem omavahel suhelda ja üksteist mõista . </s> <s> Aga see ei ole absoluutne . </s> <s> Eesti näiteks on väga lähedane partner Portugalile . </s> </p>
<p> <s> <hi rend="rasvane"> Millest see tuleb ? </hi> </s> </p>
<p> <s> Väiksem riik , sarnane mõttelaad , ajaloolised kogemused , suur naaber ... </s> <s> Raske täpselt öelda , aga me tõesti suudame väga hästi Portugaliga koostööd teha ja üksteist mõista . </s> <s> Seda kinnitas ka Portugali president Eestit külastades . </s> <s> Meil on sarnane ettekujutus , kuidas EL võiks areneda . </s> </p>
<p> <s> Tulevaste liikmesriikide seast pean meile kõige lähemaks partneriks Sloveeniat , kelle püüdlused , eesmärgid ja arusaam Euroopa Liidust ja maailma asjadest on väga sarnane eestlaste omale . </s> <s> Ka meie temperament ja iseloom sobivad kokku . </s> <s> Olen seda aastate jooksul tõdenud mitmete kontaktide puhul . </s> </p>
<p> <s> <hi rend="rasvane"> Kui konvendi töö saab tehtud , kas siis minnakse laiali ? </hi> </s> </p>
<p> <s> 20. juuniks me tööd ei lõpeta . </s> <s> Valéry Giscard d'Estaing esitab konvendi põhilised töötulemused 20. juunil Thessa-lonikis ja palub konvendile lisaaega . </s> <s> Kui riigipead ja valitsusjuhid sellega nõustuvad , toimub vähemalt üks sessioon juulis ja 18. juuliks peaks leping olema üle antud järgmisele eesistujale Itaaliale . </s> </p>
<p> <s> Eeldatavasti läheb konvent seejärel laiali . </s> <s> Kuigi ma ei välista , et ta võib veel kokku tulla kas või selleks , et tulemusi tutvustada . </s> </p>
<p> <s> See on esimene kord , kus lepingu muutmiseks on kaasatud valitsused , parlamendid , Euroopa Parlament , vaatlejad , valitsusvälised organisatsioonid . </s> <s> See on samm avatuse poole . </s> </p>
<p> <s> Kui tulevikus tahetakse seda lepingut muuta - viimase kümne aasta jooksul on lepingut kolm korda põhjalikult muudetud - , siis on selleks konvent kõige parem , kuna ta on kõige demokraatlikum . </s> </p></div3>
          <div3 type="artikkel"><head> Euroliit suurendab usaldusväärsust </head>
<p> <s> <hi rend="kaldkiri"> 18.06.2003 </hi> </s> </p>
<p> <s> <hi rend="rasvane"> Kinnisvara hindade tõusu ELi minnes on raske prognoosida </hi> </s> </p>
<p> <s> Euroopa Liitu astumiselt oodatakse , et siis tõuseb kiiresti elamu- ja põllumaa hind ning ka äri- ja eluhoonete väärtus aina kasvab . </s> </p>
<p> <s> Kindlasti on lugejad näinud kümneid uudislugusid ja kommentaare , kus püütakse protsentuaalselt ennustada , kui palju üks või teine maatükk tänu euroliidule kallineb . </s> </p>
<p> <s> On olnud ennustusi , et liitumise järel tõuseb maa hind kuni viiekordseks , mõned analüütikud on seisukohal , et ka korterite ja majade hinnad tõusevad paari aasta jooksul kaks korda . </s> </p>
<p> <s> Kindlasti ei ole keskmine tõus nii suur , nagu optimistlikumad ennustajad prognoosivad , ent teatud osas võib neil õigus olla . </s> </p>
<p> <s> Tühipaljaste numbrite loopimise asemel tasub rohkem süüvida põhjustesse , miks EL tõstab Eestis asuva kinnisvara hinda . </s> </p>
<p> <s> <hi rend="rasvane"> Miks hinnad tõusevad </hi> </s> </p>
<p> <s> Vaatleme Eestit ja ELi kui paberil eksisteerivaid ühinguid , nagu näiteks aktsiaseltsi või osaühingut . </s> <s> Neil ühingutel on oma juhtkond , juhtkonna tegevust reguleeriv organ jne. </s> </p>
<p> <s> Miks tõusis Hansapanga aktsia hind , kui Rootsi Swed-bank Hansapangas suurosaluse ostis ? </s> <s> Tegelikult hakkas hind tõusma juba siis , kui esimesed kuulujutud suurest tehingust välja imbusid . </s> </p>
<p> <s> Ost muutis Hansapanga kõigi eelduste kohaselt konkurentsivõimelisemaks : suuremad rahalised võimalused ja rohkem arukaid inimesi , kes loodetavasti teevad majanduslikult paremaid ja uuenduslikumaid otsuseid . </s> </p>
<p> <s> Seeläbi peaks kasvama ka kasum , mis ongi ühe ettevõtte eesmärk . </s> <s> Mida suurem on firma kasum , seda rohkem see firma maksab , seega on kallim ka tema aktsia või osak. </s> </p>
<p> <s> Nagu selle näite varal näha , ei ole hinnatõusuks vaja tingimata ühtegi järsku muutust peale selle , et tulevik tundub helgem . </s> <s> Hansapanga väikeaktsionärid ei teadnud ju midagi sellest , millised olid uute omanike plaanid . </s> <s> Kõik tugines vaid usul ja lootusel . </s> </p>
<p> <s> Hind tõusis õigustatult - Hansapank teenibki aasta-aastalt üha suuremat kasumit . </s> <s> Kui uutel omanikel poleks oodatud mõju olnud , oleks aktsia hind kivina tagasi vanasse kohta kukkunud . </s> </p>
<p> <s> <hi rend="rasvane"> Kinnisvara väärtus tegelikult ei kasva </hi> </s> </p>
<p> <s> Täpselt sama moodi saab vaadata ka kinnisvara hindade tõusu tänu ELi astumisele . </s> </p>
<p> <s> Kui Eesti astub ELi , siis tegelikult ei suurene kinnisvara väärtus otseselt mitte ühegi sendi võrra . </s> <s> Hinda tõstab perspektiiv . </s> </p>
<p> <s> Üldiselt võib seda perspektiivi iseloomustada nii : Eesti juhtimises hakkavad kaasa lööma Euroopa kuldajud , mis peaks riigi paremale järjele viima . </s> <s> Selle läbi kasvab kõigi eelduste kohaselt Eesti elanike sissetulek . </s> </p>
<p> <s> Mida kõrgemad on palgad , seda enam hakatakse uut ja paremat kinnisvara soetama . </s> <s> Kui nõudlus kasvab , siis selle loogilise jätkuna kerkib ka hind . </s> <s> Need ongi need lootused . </s> <s> Ning inimesed on nendele lootustele tuginedes valmis kinnisvara eest kõrgemat hinda maksma . </s> </p>
<p> <s> Need lootused on juba ammu hakanud mõju avaldama . </s> <s> Võime peaaegu kindalt väita , et kui Eesti ei oleks liitumisläbirääkimistega praegusel tasemel , siis ei oleks sellisel tasemel ka mis tahes maatüki , maja või korteri hind . </s> <s> Ja optimism üha süveneb . </s> </p>
<p> <s> Loomulikult ei ole ELi astumine ainus põhjus , miks hinnad tõusevad . </s> <s> Samas moodustab see üldise elatustaseme tõusu ja mitmesuguste majandusnäitajate kõrval ühe arvestatava osa . </s> </p>
<p> <s> Kogu seda optimismi võimendab tõsiasi , et ka välismaalased hakkavad tulevase liikmesriigi vastu üha suuremat huvi tundma ning teatavasti on nende rahalised võimalused eestlaste omadest märksa suuremad . </s> </p>
<p> <s> Nende loogika ütleb , et kui Eestis maksab mingi maatükk kümme korda vähem kui nende kodumaal , siis tasub see igal juhul ära osta . </s> <s> Rahakate inimeste turule lisandumisega tõusevad ka hinnad . </s> </p>
<p> <s> Siiski on veidi tänamatu prognoosida , kui palju need hinnad täpselt tõusevad - terve Eesti on nii väike , et piisab paarisajast rahakast välismaa kinnisvarainvestorist , ning pool tervest Eesti kinnisvaraturust võtab täiesti uue suuna . </s> </p>
<p> <s> <hi rend="rasvane"> Peep Sooman , Pindi Kinnisvara meediasuhete nõunik </hi> </s> </p></div3>
          <div3 type="artikkel"><head> Teeme ise jaani ilma ! </head>
<p> <s> <hi rend="kaldkiri"> 18.06.2003 </hi> </s> </p>
<p> <s> <hi rend="rasvane"> Vihmapilvede pommitamine nõuab palju raha </hi> </s> </p>
<p> <s> Kaks korda aastas tuntakse suuremat huvi tuleva ilma vastu : enne jaani ning enne jõulu . </s> <s> Vihm jaanilaupäeval , mida tuleb ju kaunis sageli ette , rikub tuhandete peomeeleolu . </s> </p>
<p> <s> Mida peaks siis tegema , et tuli lõkkes ega piduliste südames ei kustuks ? </s> <s> Ilma mõjutamisele on inimkond mõelnud juba sajandeid . </s> <s> Mõjusam vahend näikse olevat loits või palvetamine , mis tegelikult on üks ja seesama . </s> </p>
<p> <s> <hi rend="rasvane"> Palved paika </hi> </s> </p>
<p> <s> Mõelgem : kui 1219. aasta juunis lahingus Lindanise ( hilisema nimega Tallinna ) all oleks tuul veidi teisest suunast puhunud - tuule olevat aga esile kutsunud preestrite palved - ja kui taanlased poleks taevast langenud ristilippu nii häbematult endale krabanud , oleksime hoobilt skandinaavlasteks saanud . </s> </p>
<p> <s> Veel varem , umbes 3200 aasta eest , osati isegi rahehoogusid vaenlase kaela manada . </s> <s> Abiks olid siin küll kõrgemad jõud . </s> <s> “ Siis heitis Jehoova taevast nende peale suuri kive kuni Asekani , nõnda et nad surid ; neid , kes surid rahekividest , oli rohkem kui neid , keda Iisraeli lapsed tapsid mõõgaga . ” </s> <s> ( Jo 10,11 ) </s> </p>
<p> <s> 103 aastat tagasi olid inimesed palvetes realistlikumad . </s> <s> Ja abi saamise šansid kehvemad . </s> <s> 1900. a 6. augusti Postimehes kirjutati : “ Krimmis paluti valitsust , et pilvi suurtükist tulistada , ehk hakkab siis sadama . </s> <s> Neile vastati , et soov olla asjakohane , kuid enneaegne . ” </s> </p>
<p> <s> Lääne-Euroopas püüti vihma esile kutsuda nii kahuripaukude kui kirikukella helinaga . </s> <s> Asjatult . </s> </p>
<p> <s> Kuuldavasti toimub maailmas keskaja renessanss . </s> <s> Peaksime samuti mõtlema hakkama , mis oleks meie rahvapärandis sellist , mida näidata teistele rahvastele . </s> </p>
<p> <s> <hi rend="rasvane"> Tagumik tornaado vastu </hi> </s> </p>
<p> <s> Ikka tahaksin propageerida eestlaslikku viisi trombide vastu võitlemisel : Rõuge kandis esineb seda jubedat ilmanähtust õige sageli , seetõttu väidab sealne rahvatarkus , et keerist saab peatada , kui mees laseb oma püksid maha ning näitab tuulispasale taguotsa . </s> <s> Olevat läbiproovitud meetod . </s> </p>
<p> <s> Siit uue projekti idee : Eesti saadab mitu meeskonda USAsse võitlusse tornaadodega . </s> <s> Esialgu küll vaid katsetusteks - kui palju tornaadokütte on vaja pöörise peatamiseks . </s> <s> Peaksime ruttama , muidu jõuavad šotlased oma kiirreageerimissalga moodustamisega ette - on neil ju riietumistavades teatavaid eeliseid ! </s> </p>
<p> <s> Teine projekt seostub eelmise filmimisega . </s> <s> Võitlus ähvardavate loodusjõududega on kinomehi ikka lummanud . </s> <s> Hea operaatoritöö puhul saaks maailm põneva õud-seksika filmi ! </s> </p>
<p> <s> Tänapäevasemad vahendid on seotud keemiaga . </s> <s> Keegi Charles Hatfield olevat edukalt kasutanud endaloodud kemikaali vihma esile kutsumiseks . </s> <s> 1916. a maksis San Diego linn USAs 10 000 dollarit Morena veereservuaari täitmise eest . </s> </p>
<p> <s> Leidur aga pakkus oma tegevusega kõvasti üle , ning järgmisel kuul sadanud vihmavesi lõhkus tammi ja uputas 20 inimest . </s> <s> Hatfieldi kemikaal olevat mõjunud 500 korral . </s> <s> Kahjuks viis leidur saladuse hauda kaasa . </s> </p>
<p> <s> Võibolla oli selleks kemikaaliks hõbejodiid ? </s> <s> Katsed tolle ainega on andnud sageli häid tulemusi . </s> <s> 1961 algas Ühendriikides paarkümmend aastat kestnud projekt nimega “ Tormiraev ” . </s> </p>
<p> <s> Meteoroloog Bernhard Vonnegut , kirjanik Vonneguti vend , avastas meetodi , kuidas tekitada kunstlikku vihma hõbejodiidi külvamisega pilvedesse . </s> <s> Kui külvata seda kemikaali lennukeilt orkaani silma äärele , siis too laieneb . </s> <s> “ Avardunud silmaringiga ” keeristormis tuule kiirus kahaneb ja orkaani jõud raugeb . </s> </p>
<p> <s> <hi rend="rasvane"> Prominendid pommidel jalus </hi> </s> </p>
<p> <s> Venemaal on kemikaalide ( tahke süsihappegaasi ja hõbejodiidi ) abil püütud mitmel korral ära hoida vihma suurte pidustuste , nagu näiteks Moskva olümpia ajal , tühjendades vihmapilved ohutus kauguses . </s> </p>
<p> <s> 9. mail 1995 olevat samas paigas maha surutud vihm Teise maailmasõja lõpu puhul peetud pidustusel . </s> </p>
<p> <s> Kehvemini läks hiljutisel Peterburi 300. aastapäeva peol , kus kõik televaatajad nägid riigijuhte vihma käes märgumas . </s> <s> Asjaosalised vabandasid : prominente tuli nii tihedalt , et raskusi oli pilvede pommitamiseks aega leida ! </s> </p>
<p> <s> Nii et jaanilaupäeva kuiva hoidmine eeldab palju raha , lennukeid , vajalikke kemikaale , teadmisi meteoroloogiast . </s> <s> Nende puudumisel - õnne . </s> </p>
<p> <s> <hi rend="rasvane"> Ain Kallis </hi> </s> </p></div3>
          <div3 type="artikkel"><head> Lairibaühenduse jagamine väikekontoris </head>
<p> <s> <hi rend="kaldkiri"> 18.06.2003 </hi> </s> </p>
<p> <s> Enim kasutatav Interneti lairibaühendus on ADSL ( Asymmetric Digital Subscriber Line ) , mille puhul andmeid liigutatakse asümmeetriliselt . </s> <s> Ühtpidi on kiirus suurem kui teistpidi : üleslaadimisel näiteks 320 kb/s ja allalaadimisel 640 kb/s . </s> </p>
<p> <s> Väikekontorile võiks selline kiirus sobida . </s> <s> Viimase aja kogemused on küll näidanud , et sõltuvalt koormatusest ja seadmete korrasolekust võib kiirus kõikuda , aga seda pigem allapoole . </s> </p>
<p> <s> Lisaks ADSLile on kasutusel ka kallim ja mõlemat pidi sama kiirelt andmeid liigutav ühendus SDSL ( Symmetric Digital Subscriber Line ) . </s> </p>
<p> <s> Interneti-teenuse pakkujad liigutavad oma eri punktide vahel andmeid VDSL ( Very High Bit-rate Digital Subscriber Line ) abiga . </s> </p>
<p> <s> Nn magalates on kaabeltelevisiooni operaatoritel pakkuda Interneti-teenus televisioonikaabli kaudu , lisaks veel traditsiooniline telefoniliin ja Eestis justkui vahelt ära jäänud ISDN ( Integrated Services Digital Network ) . </s> </p>
<p> <s> Näiteks Saksamaal on välja arendatud ISDN infrastruktuur koos kulutuste tegemisega sellele , neil on ADSLi areng pidurdatud . </s> </p>
<p> <s> Kes tahab ADSLi , peab võtma ka ISDNi . </s> </p>
<p> <s> Interneti-ühenduse jagamiseks läheb vaja modemit ja ruuterit ( marsruuter ) , kohtvõrgu korral hubi ( jaotur ) või switchi ( ümberlüliti ) . </s> </p>
<p> <s> Modemiga on enamasti lihtne : neid paigaldavad Interneti-teenuse pakkujad koos splitteri ehk jagajaga , mis Interneti- ja telefoniteenuse jagab laiali . </s> </p>
<p> <s> Kuidas aga signaali edasi jagada ? </s> </p>
<p> <s> Veidi ruuterite toimimisest . </s> <s> Kui tekitada kohtvõrk , siis switchid-hubid reguleerivad võrguliiklust MAC ( Media Access Control ) aadresside ja võrgukaardi ID-numbrite järgi . </s> </p>
<p> <s> Kahte ühesuguse numbriga võrgukaarti ei ole olemas . </s> <s> Internet töötab aga TCP/IP protokolli järgi ning liiklust jagatakse IP-aadresside järgi . </s> <s> Hetkel on IP-aadressid jagatud nelja numbrigruppi . </s> </p>
<p> <s> Et kasutajate arv kasvab , siis varsti jääb numbritest väheseks ja näiteks Jaapanis rakendatakse kuude numbrigruppi jagamist . </s> </p>
<p> <s> <hi rend="rasvane"> Ruuter annab IP aadressid </hi> </s> </p>
<p> <s> Interneti-ühenduse jagamine ei tähenda muud midagi kui IP-aadressi jagamist . </s> </p>
<p> <s> Tavaliselt antakse nii ADSLi kui ka kaabelühenduse korral kasutajale üks IP-aadress - vastavalt teenusele kas staatiline või dünaamiline . </s> </p>
<p> <s> Staatiline on pidevalt üks ja sama aadress , dünaamiline antakse igal kord võrku logimisel uus . </s> </p>
<p> <s> Et iga arvuti saaks IP-aadressi , on olemas ruuter . </s> <s> Ruuteris asub DHCP ( Dynamic Host Configuration Protocol ) server , mis määrab kohtvõrgus olevad MAC aadressid ja annab neile Internetis liikumiseks vajalikud IP-aadressid . </s> </p>
<p> <s> Ruutereid on mitmesuguseid , erineva portide arvuga ( 4 või 8 ) , on selliseid , millel paralleelport printeri jaoks . </s> <s> Viimane ei ole päris printserver , kuid teenindab ära kõik võrgus olevad arvutid . </s> </p>
<p> <s> Näiteks , SMC Networks toodab ruuterit SMC7004ABR , mis on varustatud paralleelpordiga ning lisaks veel järjestikpordiga modemi ühendamiseks . </s> </p>
<p> <s> <hi rend="rasvane"> Vähem seadmeid , lihtsam võrk </hi> </s> </p>
<p> <s> Saab luua ka kohtvõrgusisese traadita võrgu . </s> <s> Kuigi üldjuhul saab ühenduspunkti ( access point ) ühendada ruuterile juurde läbi kohtvõrgu , on olemas ka seadmed , millel on nii ühenduspunkti , switchi kui ka ruuteri omadused . </s> </p>
<p> <s> Ruuterid sisaldavad ka tulemüüri väljastpoolt tulevate rünnakute vastu , NAT Firewall ( Network Address Translation ) - lahendust sisaldav ruuter ei näita kasutaja IP aadressi taga sisevõrku . </s> </p>
<p> <s> Ruuteri valikul on eri võimalused : ruuter ja switch , modem ja ruuter või kõik kolm ühe seadmena . </s> </p>
<p> <s> Oluline on ka see , et modem sõltub lairibaühenduse tüübist ( ADSL , SDSL ) , kuid ruuter ja switch on xDSL ehk kõigesööjad . </s> </p>
<p> <s> Ruuteri mõne teise seadmega sidumise võlu on selles , et lauaalune ei kuhju kaste ja juhtmepusasid täis . </s> </p>
<p> <s> Ja mida vähem üksikuid seadmeid , seda lihtsam on sellist võrku hallata . </s> </p>
<p> <s> <hi rend="rasvane"> Mart Engelbrecht , GNT Eesti tootejuht </hi> </s> </p>
<p> <s> <hi rend="rasvane"> Ruuteri ja switchi valikul võiks arvestada </hi> </s> </p>
<p> <s> • Kas tekitatavasse võrku on vaja ka printerit . </s> <s> Seejuures ei ole vajadust võrguvalmidusega printeri järele . </s> </p>
<p> <s> • Kui palju on võrgus kasutajaid . </s> <s> See sõltub portide ehk ühenduspesade arvust , enamasti on ühel seadmel neid 4-8. </s> <s> Üldjuhul saab läbi kõikvõimalike lisaswitchide ühendada ühe IP-aadressi järele 253 arvutit . </s> </p>
<p> <s> • Kui on vaja tekitada kõrgturvaline virtuaalse privaatvõrgu VPN-tunnel - väljastpoolt kasutajad peavad saama krüpteeritud ühenduse , on vaja VPN-tunnelit toetavat ruuterit . </s> </p>
<p> <s> • Kui on vaja tekitada Internetist ligipääs mingile infole või serverile , saab kasutada ruuterit , millel on DMZ ( Demilitarized Zone ) tugi . </s> <s> Sellisel juhul määratakse kindel sisemine aadress kindla infoni , kuhu saab läbi kindla pordi . </s> </p>
<p> <s> • Kas tahame kasutada tarkvaralist või riistvaralist tulemüüri . </s> </p></div3>
          <div3 type="artikkel"><head> Hobuste tervis tuleb tagasi </head>
<p> <s> <hi rend="kaldkiri"> 18.06.2003 </hi> </s> </p>
<p> <s> Mai lõpul mitme maakonna tallides levima hakanud hobuste viirushaigus on taandumas . </s> </p>
<p> <s> Veterinaar- ja toiduameti osakonna juhataja Matti Nautras ütles , et maakondadest tulnud info kohaselt on hobused tervenemas . </s> </p>
<p> <s> Millise viirushaigusega täpselt tegemist on või oli , peaks selguma järgmisel nädalal . </s> <s> “ Siis kutsume kokku ümarlaua ja otsustame , mida teha , et tulevikus selline asi ei korduks , ” ütles Nautras . </s> </p>
<p> <s> Viirushaigus hakkas levima Eestis pärast seda , kui Hollandist ja Saksamaalt toodud hobused paigutati kohe kahte Eesti talli . </s> </p>
<p> <s> Eesti Ratsaspordi Liit jätkab oma võistlusi siis , kui , kui viimase haigestunud hobuse tervenemisest on möödunud kümme päeva . </s> </p>
<p> <s> <hi rend="kaldkiri"> Samal teemal : <gap rend="viited"/> , ML , 12. juuni </hi> </s> </p></div3>
          <div3 type="artikkel"><head> Ehedale jaanikule tule alevikku või külasse ! </head>
<p> <s> <hi rend="kaldkiri"> 18.06.2003 </hi> </s> </p>
<p> <s> <hi rend="rasvane"> Jaaniõhtu olgu rahvapärane , pidulik ja lustlik </hi> </s> </p>
<p> <s> 23. juuni õhtul kattub Eestimaa tuhandete tulesilmadega . </s> <s> Sellesse ühte õhtusse mahub maarjamaalasele mitu tähendust : pööripäev , jaanipäev , võidupüha . </s> <s> Romantikutele tähendab see ennekõike Koidu ja Hämariku nukrat , kuid samas õnnelikku kohtumist , bioloogihakatistele aga sõnajalaõie ja jaaniussi otsinguid . </s> </p>
<p> <s> <hi rend="rasvane"> Ustavate meeste mälestuseks </hi> </s> </p>
<p> <s> Võidupüha paraad toimub tänavu Jõhvis . </s> <s> Hommikuvalguses asetatakse pärjad langenute mälestuseks ja Mihkli kirikus meenutatakse sõja ohvreid jumalateenistusega . </s> <s> Piduliku paraadi käigus annab president kaitseväe vormis maavanematele üle tõrvikud , kes igaüks enda omaga kodukandi poole teele asuvad . </s> </p>
<p> <s> “ Meil süüdatakse teine tuli ka juba 22. õhtul , ” üllatab Jõhvi kultuurikeskuse juhataja Natalie Neigla . </s> <s> “ See toimub Alu linnamäel Urmas Sisaski lepitusloitsu saatel . ” </s> <s> Nii on jõhvilasi sedapuhku mitme tulega õnnistatud . </s> </p>
<p> <s> Tuleloits on populaarne ka Märjamaal , kus mehed sünkmustade mulgi kuubede lehvides ja loitsutantsu tammudes tule süütavad . </s> </p>
<p> <s> Õhtu hakul saab aga Jõhvi jaanik tõelise hoo sisse . </s> <s> Kes jookseb hunti , kes hüppab konna , kes püüab rebaselõksust läbi lipsata . </s> <s> Ei jää pidamata ka kukepoks , kaikavedu ja sõrmkoogu vedamine . </s> <s> Jalakeerutuseks mängib Karavan ning südaöötunnil saab taevaski tulemängu jälgida . </s> </p>
<p> <s> “ Käru vallas on jaanipäev ka kodukandipäev , ja seda Käru algusaegadest saadik , ” teab valla kultuurijuht Katrin Kirsipuu rääkida . </s> </p>
<p> <s> Kodukandipäev algab lipu heiskamisega , kust suundutakse spordiväljakule . </s> <s> Kavas on jalgpall , võrkpall ja kergejõustik , sh kuulitõuge , kettaheide ja jooks - kõik see paneb pered ühtselt pingutama . </s> </p>
<p> <s> Varasematel aegadel on parimatele kingiks olnud telk , tänavune jaanikink jääb esialgu saladuseks . </s> <s> Esikohast ilma jäänud võivad tubli tulemuse eest saada klaasmedali ja meeneid kohalikelt harrastuskunstnikelt . </s> </p>
<p> <s> <hi rend="rasvane"> Õhtupoolik Kivirähki ja Traadiga </hi> </s> </p>
<p> <s> Kella viie paiku toovad lapsevanemad lavale Andrus Kivirähki “ Hiired pööningul ” . </s> <s> Katrin Kirsipuu : “ Käru raudteejaama vana ait nagu ongi ehtne pööning ! </s> <s> Seal mängides muutub kõik reaalseks . </s> <s> Sinna toob väike valge äraeksinud hiir kaasa oma fantaasiamaailma , ja kõik on ühtäkki uus ja teistsugune . </s> <s> See on lugu oskusest näha imet tavalistes asjades . </s> <s> Tundeehedusest , oskusest unistada ja olla lapsemeelne . ” </s> </p>
<p> <s> Tund hiljem etendub Viru-Jaagupi kirikus Mats Traadi “ Harala elulood ” , kus teiste hulgas teevad kaasa Peeter Oja ja Andrus Vaarik . </s> </p>
<p> <s> Käru valla jaanituli süttib õhtul kohalike Jaanide kaasabil . </s> <s> Eesmärk on pakkuda silmarõõmu vallarahvale ja ainest fotograafidele , kes iga aasta isegi kaugetest Eesti nurkadest selle nägemiseks kohale põrutavad . </s> <s> Eelmine aasta olevat tuli olnud kuusnurkne ja tänavugi ei kavatseta viletsamad olla . </s> </p>
<p> <s> Vinni valla jaanipidustusi jätkub kodukandipäevade raames ühtekokku neljaks päevaks . </s> <s> Avapauguks on puuskulptuuride sümpoosion teemal “ Mänguasi ” . </s> </p>
<p> <s> Pajustis toimub laste- ja noortepäev . </s> <s> Tudus käiakse soomatkadel , peetakse jaanisimmanit ja on ka võistulaulmine . </s> <s> Jaanilaupäeva hommikul viiakse küünlad endiste koolmeistrite haudadele ja peetakse leinatalitust . </s> </p>
<p> <s> Õhtune jaanik kuulutatakse kaasikus avatuks torupillihelide saatel . </s> </p>
<p> <s> Igasugu tükke ja naljanumbreid teevad teiste lõbuks kohalikud taidlejad . </s> <s> Mängib kapell ja rahvatantsijad keerutavad seelikuid . </s> <s> Laste suust kõlavad Viru-Jaagupi muistendid . </s> </p>
<p> <s> “ Pauku peab ikka saama ! ” arvab Kaiu valla nõunik Aivo Sildvee . </s> <s> Kui meeste söögitegemisvõistlus on lõppenud ja kõik väärt kraam oksjonil edukalt maha müüdud , siis tähistatakse ka Kaius võidupüha . </s> </p>
<p> <s> <hi rend="rasvane"> Jaanik miinipildujate ja sõdurisupiga </hi> </s> </p>
<p> <s> Kaitseliit pillub miine , vabatahtlike päästeüksus kustutab põlevat sapakat ja politsei püüab tabada Ämari langevarjureid , kes on ümber kehastunud välisluurajateks . </s> <s> Viru-Jaagupi sõdurpoisid pakuvad oma vallas külarahvale aga hoopistükkis ühe toitva portsjoni sõdurisuppi . </s> </p>
<p> <s> Kui Kaius on välja selgitatud parim mees- ja naislaskur , siis läheb kohaliku rammumehe valimiseks , sangpommi tõstmiseks ja köieveoks . </s> <s> Auhindadeks logodega särgid , suitsuvorstikangid ja hea õnne puhul ka priske põrsas . </s> </p>
<p> <s> Jaaniaegset nostalgiat leiab aga Viiratsi valla Tänassilma külast . </s> <s> Tänassilma rahvamaja juhataja Pille Sihvri sõnul on nende jaaniõhtu vahva rahvaõhtu , kus on kõigil tegemist . </s> <s> “ Saab koos toorest muna , vana saabast ja hobuserauda visata . </s> <s> Ning kui paadi leiame , siis ka muusika saatel jõesõitu teha . ” </s> <s> Tule süütamise aukohus on senini olnud küla vanimal , 89aastasel Jaanil . </s> </p>
<p> <s> “ Viiratsi alevi jaaniõhtu on tänavu modernsema maiguga , ” informeerib Viiratsi rahvamaja kultuuritöötaja Maire Paju . </s> <s> “ Alustame rahvaspordiga , näiteks saab vankriratast veeretada , noolt visata ja pudeleid rõngastada . </s> <s> Siis süütame jaanitule ja esineb Luule Komissarov . ” </s> </p>
<p> <s> Jaanitule süütamiseks on välja mõeldud terve salaplaan , sellest võtavad osa ka ingel ja kuradid . </s> </p>
<p> <s> Vaivara huvikeskuse juhataja Ene-Eha Urbala jaoks on jaanilaupäev alati kuidagi eriline olnud . </s> <s> “ Minu jaoks on see aeg , millal tunnetan kõige rohkem , et tahan olla eestlane . ” </s> <s> Seda tunnet püüab ta istutada kogu Ida-Virumaa jaanirahvasse . </s> </p>
<p> <s> Külakosti on Vaivaras tänavu jagamas Norra kuningliku kaardiväe veteranide orkester . </s> <s> Musitseerivad Sinimäe ansambel Ivuški , Sillamäe folklooriansambel Russitši ja Ukraina kaasmaalaskonna ansambel Vodograi , kes tutvustab Urkaina jaaniõhtu kombeid . </s> </p>
<p> <s> Ambla valla Aravete kultuurimaja jaanitule teeb külaselts . </s> <s> “ Meil on juba esimese Eesti Vabariigi ajast tule jagamise kivi , ” räägib Kangrumäe Külakultuuri Edendamise Seltsi esimees Marta Kondas . </s> </p>
<p> <s> Omaloominguline võidutule alus valmis tuntud ehitusmeistri Gustav Krolli käe all aastatel 1932-1934. </s> <s> Toona tõid tule Aegviidust kohale ratsakaitseliitlased . </s> </p>
<p> <s> Marta Kondas : “ See oli suur pidulik sündmus rahvarohke osavõtuga , isegi Järva-Madise õpetaja Wiikman oli kohal . ” </s> </p>
<p> <s> <hi rend="rasvane"> Linnavurledele kangitõstmist ja piigadele vokikeerutust </hi> </s> </p>
<p> <s> Pealinlaste eest kannab tänavu hoolt Tallinnas asuv Eesti Vabaõhumuuseum oma uhke eeskavaga . </s> <s> “ Aktus , riigipea kõne ühine kuulamine raadiost , võidutule süütamine ja võidusamba avamine peaks kõigisse sisendama pühalikkust ja 30ndate hõngu , ” arvab muuseumi ürituste korraldaja Kaari Kiitsak . </s> </p>
<p> <s> Jaanilistele tutvustatakse ka esiemade töid-tegemisi , milles õrnem sugu saab omagi käed külge lüüa . </s> <s> Kaari Kiitsak : “ Näitame 38. aasta stiilis rahvamänge , püramiide ja võimlemiskavasid . </s> <s> On posti otsa ronimist , igasugu tõstmist ja jõukatsumist . </s> <s> Kolga talu õuel saab nimesid eestistada ja külaväljakul diplomeeritud karsklaseks püüelda ning paadiga idüllilisel jõel armsamale igavest truudust ja armu vanduda . ” </s> </p>
<p> <s> Lastele pajatatakse vesiveskis veskijutte ja Pulga talu õuel saab kaeda janti “ Evald seikleb ” . </s> <s> Esinevad kammerkoor Ameerikast , setu ansambel Siidisõsarõ ja Henry Laks . </s> </p>
<p> <s> Iga tänavune jaanik on oma jaaniliste nägu ja tegu , oma erilise tähenduse ja mõttega . </s> </p>
<p> <s> Natalie Neigla : “ Minu jaoks pole selles maailmas olnud kaunimat jaanipidu kui ühel jaanilaupäeval , mil tulin õhtuhämaruses ujumast . </s> <s> Jõudsin mäe veerele ja jäin lummatult imetlema muinasjutulist vaatepilti . </s> </p>
<p> <s> Üksiku talu õuelt kerkis taevasse peen suitsuvine ja kostis kaeblik lõõtspillihääl . </s> <s> Keegi sõrmitses nukrat viisi . </s> <s> Siis liitusid uued hääled . </s> <s> Kaunis mees- ja naishääl võtsid üles mulle tundmatu laulu , kuid sõnad olid soojad ja südamlikud - kodu , armastus , vanemad , lapsed . </s> </p>
<p> <s> Sellele liitus laste vadin ja kogu loodus lehkas imelist magusat lõhna . </s> </p>
<p> <s> Kogu ümbruses valitses selline jumalik rahu ja vaikus , et tahtmatult heldis minus kõik . </s> <s> Issand ! </s> <s> Seisin ja mõtlesin : see ongi isamaa ! </s> <s> See ongi see inimlik armastus ja kodu , mida me tegelikult kõik igatseme . </s> <s> See on see , millest on kirjutanud Koidula ja Alle ... </s> <s> Arvan , et selline on tegelik jaanituli , kus võib südames tunda tõelist õndsust , rahu , armastust ... ” </s> </p>
<p> <s> <hi rend="rasvane"> Imbi Raikna </hi> </s> </p></div3>
        </div2>
        <div2 type="rubriik">
          <head> Uudised </head>
          <div3 type="artikkel"><head> Säreveres näidati küülikuid </head>
<p> <s> <hi rend="kaldkiri"> 18.06.2003 </hi> </s> </p>
<p> <s> Üle mitme aastakümne peeti Eestis taas küülikunäitus , korraldajaks Eesti Küülikukasvatajate Ühing . </s> </p>
<p> <s> Näitusel olid liha- ja nahatõugu küülikud ning mõned kääbusküülikud . </s> </p>
<p> <s> Küülikuid hindas Anne Mäkitalo Soomest , sest Eestis selle ala spetsialisti veel pole . </s> <s> Hindamine käis kaalu ja silma abil . </s> </p>
<p> <s> Hindeid anti saja punkti süsteemis . </s> <s> Kõige rohkem , 93,5 punkti , sai üks prantsuse lontkõrv . </s> </p>
<p> <s> Mõned küülikud , peamiselt kalifornia tõugu , jäid hindamata , kuna nad ei mahtunud ühegi Soomes kehtiva tõustandardi alla . </s> </p>
<p> <s> Näituse parimaks küülikuks tunnistati belgia hiidküülik ( omanik Igor Nikolajev Pärnumaalt ) , kel olid kõige paremad tõulisuse näitajad . </s> <s> Publik hääletas oma lemmikuks kääbus-lontkõrva , kes vaatamata kõvadele tõunäitajatele ei saanud lõpp-punkte . </s> </p>
<p> <s> Kohtunik Anne Mäkitalo arvates oli näituse tase ja korraldus esimese näituse kohta igati hea . </s> <s> Soomes toimuvad küülikute näitused regulaarselt . </s> </p>
<p> <s> Järgmisel aastal toimub küülikunäitus juulis . </s> </p>
<p> <s> <hi rend="rasvane"> Kaie Päike </hi> </s> </p></div3>
          <div3 type="artikkel"><head> Viljandis tulevad Eesti XI maaspordimängud </head>
<p> <s> <hi rend="kaldkiri"> 18.06.2003 </hi> </s> </p>
<p> <s> Kahe nädala pärast algavad Viljandis Eesti XI maaspordimängud . </s> <s> Tegu on Eesti maaspordi suurüritusega , kus võisteldakse jalgpallis , kergejõustikus , korvpallis , võrkpallis , käsipallis , laskespordis , tennises , jalgrattasõidus , orienteerumises , köieveos ja mälumängus . </s> </p>
<p> <s> Mängud avatakse reedel , 4. juulil kell 21 Viljandi lauluväljakul ja lõpetatakse pühapäeval , 6. juulil spordihoones . </s> <s> Lisaks võistlemisele on võimalik täita maaspordimängude normatiive , 4. juulil kella 14-17 ja 5. juulil kella 10-14 järveäärsel spordiväljakul . </s> <s> Auhinnad loositakse 5. juulil kell 17 spordihoone ees . </s> <s> Mängude avapäeval kell 17.30 avatakse Viljandi spordihoones näitus “ Meie olümpiavõitjad ” . </s> </p>
<p> <s> Mängude ajal viiakse läbi ka kergejõustiku mitmevõistlus “ Viljandi viis ” . </s> </p>
<p> <s> Algus 4. juulil kell 12 Vana-Võidus , Viljandi ühendatud kutsekeskkooli staadionil . </s> </p></div3>
          <div3 type="artikkel"><head> Kutsevõistluse parimad </head>
<p> <s> <hi rend="kaldkiri"> 18.06.2003 <bibl> <author> Heino Laiapea </author> </bibl> </hi> </s> </p>
<p> <s> <hi rend="rasvane"> Noortalunike võistluses on julge pealehakkamine pool võitu </hi> </s> </p>
<p> <s> “ Mõtlesin , et peaks vähemalt ühe alavõidu saama , ” arvas Mõniste vallast Türile noortalunike võistlustele sõitnud Merje Must . </s> <s> Veiste eluskaalu määramises oligi põllumajandusülikoolis õppiv Merje täpseim . </s> <s> Tema üldjärjestuse 9. koht andis neidude arvestuses esikoha ja eriauhinna . </s> </p>
<p> <s> Tüdrukute teine , Türi TMK õpilane Liis Landing sai maksimumtulemuse traktorisõidus ja tegi enamikule poistele silmad ette . </s> <s> “ Nädal enne võistlusi istusin esimest korda traktorirooli ! ” teatas rõõmsalt neiu , kes koos koolikaaslastega enne jõuproovi hoolsalt harjutas . </s> </p>
<p> <s> Koduseinad siiski üldarvestuses Türile üldvõitu tuua ei aidanud . </s> <s> Mullune võitja Arvi Annimäe jäi tihedas rebimises neljandaks . </s> </p>
<p> <s> Võrdselt kolm üksikala esikohta kogusid Pärsti valla Pihlama talu peremees Sander Kannel ( arvuti , taimede määramine ja kartuli noppimine ) ja Are valla noortalunik Karel Tölp ( test , põllu pindala ja raskuste määramine ) . </s> </p>
<p> <s> Kaheksa isikliku parema ala punktisumma 73,55 andis esikoha Karel Tölbile , teise koha ( 70,5 ) sai Sander Kannel ja kolmanda Jüri Kusmin Raplamaalt ( 68,9 ) . </s> </p>
<p> <s> Võistluse korraldasid põllumajandusministeerium ja Türi TMK . </s> </p></div3>
        </div2>
        <div2 type="rubriik">
          <head> Arvamus </head>
          <div3 type="artikkel"><head> Nädala nägu </head>
<p> <s> <hi rend="kaldkiri"> 18.06.2003 </hi> </s> </p>
<p> <s> <hi rend="rasvane"> Esmaspäeval oli Raadio 2 eetris ajalooõpetaja Hillar Palametsa viiesajas saade sarjast “ Ajalootund ” . </hi> </s> </p>
<p> <s> <hi rend="kaldkiri"> Ehk tead sina , raadioke riiuli pääl , kes kellele käli , kes kellele nääl , kes küdi , kes nadu ? </hi> </s> <hi rend="kaldkiri"> <s> Kes kellega käis , kes ingel , kes madu , kes kellena näis ? </s> <s> Teab Ajaloo-Hillar ehk ajaloo hääl . </s> </hi> <s> <hi rend="rasvane"> A. Itskok </hi> </s> </p></div3>
          <div3 type="artikkel"><head> Lõpp vürstiriikide võimule ! </head>
<p> <s> <hi rend="kaldkiri"> 18.06.2003 <bibl> <author> Sirje Pärismaa </author> </bibl> </hi> </s> </p>
<p> <s> Kurb , aga tõsi : mida lühemaks on jäänud maavalitsuste käed , seda suuremaks on läinud omavalitsuste vägi ja voli . </s> <s> Eestimaa pinnale on tekkinud hulk väikesi vürstiriike , mille isevalitsejad keelavad , käsivad , poovad , lasevad . </s> </p>
<p> <s> Kes alamatest söandab neid vastukarva silitada , kogeb peagi süsteemi võimsust . </s> <s> Leebemal juhul ähvardab töökohast ilmajäämine . </s> <s> Raskematel juhtumitel võib tunda saada suisa KGB-likke tagakiusamismooduseid : ähvarduskõnesid , jälitamist , telefonikõnede pealtkuulamist , sissemurdmist . </s> </p>
<p> <s> Ajakirjandus piitsutab küll isepäiseid isevalitsejaid . </s> <s> Paraku kaasneb sellistel ametiga ka paks nahk , millest sulega läbi ei torka . </s> </p>
<p> <s> Maaleht on märtsikuust peale jälginud Räpina lastevanemate võitlust vallavõimudega , kes otsustasid sulgeda lasteaia Memme Musi . </s> <s> Kui otsus sündinuks vallarahvaga nõu pidades ning viisakalt selgitusi jagades , oleks ammu leitud ühine keel . </s> </p>
<p> <s> Paraku on selle asemel rahvast kui teerulliga üle sõidetud . </s> </p>
<p> <s> Mis viga sellist taktikat kasutada , kui võimul oleva Reformierakonna kontrolli all on valla tähtsamate asutuste - koolide , haigla , raamatukogude , spordi- ja kultuuriasutuste juhtimine , rääkimata erafirmadest . </s> </p>
<p> <s> Räpina “ mässulised ” pole visast vastupanust loobunud ja on asunud kohtuteele , sest pole piisavat abi saanud ka maavalitsusest . </s> </p>
<p> <s> Ega asi olegi niivõrd kontrollijate loiduses , kuivõrd nende ebamäärases seisundis . </s> </p>
<p> <s> Kahe tooli vahel sitsivad maavanemad on küll märku andnud , et tahavad võimu juurde saada . </s> <s> Kontrollivat silma ei pelga ka suurem ( ning ausam ) osa omavalitsusi . </s> <s> Kuid seltskond poliitikuid ei suuda omavahel kokku leppida . </s> </p>
<p> <s> Riigimehelik käitumine see küll ei ole . </s> </p></div3>
          <div3 type="artikkel"><head> Iive ja turvaline perekond </head>
<p> <s> <hi rend="kaldkiri"> 18.06.2003 </hi> </s> </p>
<p> <s> <hi rend="rasvane"> Kaljo Laas rahvastikuteadlane </hi> </s> </p>
<p> <s> <hi rend="rasvane"> Eelkõige peaksime toime tulema senisest väiksema laste põlvkonna kasvatamise ja koolitamisega </hi> </s> </p>
<p> <s> Iive ei ole meie peamine probleem ja ainult sellest rääkimine ei too vajalikke lahendusi . </s> <s> Seaksime küsimuse nii : mida me rohkem soovime , kas igal juhul elanike arvu püsimist ja suurenemist või hoopis tublisid , haritud ja terveid eestimeelseid kodanikke ? </s> </p>
<p> <s> Olenevalt vastusest tuleks ka tegutseda . </s> <s> Esimesel juhul tuleks administratiivselt piirata Eestist välismaale tööle ja õppima asumist , soodustada võõrtööjõu sissetoomist , võtta vastu pagulasi ja lapsendada kurdi , vietnami või iraagi lapsi . </s> <s> Teisel juhul toetada lastega peresid , võimaldada kõigile poistele-tüdrukutele vajalik haridus , abiellumisikka jõudmisel aidata kaasa perekonna loomisele ja oma kodu muretsemisele . </s> <s> Kindlasti tuleks ka selgitada , miks saab igal aastal arvukalt lapsi surma juba koolieas . </s> </p>
<p> <s> <hi rend="rasvane"> Sünnitused ja vanus </hi> </s> </p>
<p> <s> Meie kultuuriruumis sünnitab enamik naisi vanuses 22-32 aastat . </s> <s> Siit kaks järeldust . </s> <s> Esiteks , keskeast vanemad naised meie demograafilist olukorda ei muuda ning nende poolt sünnitatud laste arvu võib lugeda lõplikuks . </s> <s> Teiseks , naiste arv vanuses 22-32 aastat mõjutab otseselt sündide arvu . </s> <s> Seega olenevalt naiste arvust selles eas ja nende motivatsioonist lapsi muretseda sõltub ka eelolevatel aastatel sündinud laste arv . </s> <s> Arvestades , et osa naisi ei saa lapsi , oleks vaja , et 10 naise kohta sünniks 24-25 last . </s> </p>
<p> <s> Analüüs naiste sünnipõlvkondade kaupa näitab järgmist . </s> <s> Kõige rohkem lapsi on sünnitanud naised , kelle sünniaastad on 1940-1954. </s> <s> Kolmandik nendest naistest on sünnitanud kaks või enam last . </s> <s> Keskmiselt sündis saja naise kohta 189-195 last . </s> <s> 1960. aastatel sündinud naised on sünnitanud saja naise kohta 180 last . </s> <s> See on isegi vähem kui 1930ndate teisel poolel . </s> </p>
<p> <s> 1970. aastatel sündinud naiste põlvkonda ei saa eelmistega võrrelda , kuna osa neist naistest võib veel sünnitada . </s> </p>
<p> <s> Üks aga on üsna kindel : viimasel kümnendil toimunud sündide vähenemine on tingitud 25-29aastastest naistest . </s> <s> Eelkõige on väike sündimus tingitud sünnitamisea nihkumisest kõrgemasse vanusesse . </s> <s> Teatud tingimustel võiks osa neid naisi veel sünnitada . </s> <s> Sündimusstatistikale tuginedes võib öelda , et 1980ndate lõpu suhteliselt suur sündimus oli tingitud just paljude sünnitamisest suhteliselt noores eas . </s> </p>
<p> <s> Üks sünnitusea edasinihkumise põhjus on seadusliku abielu asendumine vabaabieluga ja üha suurenev vallaslaste arv . </s> <s> Näiteks 2000. aastal sündinud lastest oli 17,8% isa ametlikult märkimata ja 36,7% oli isaks märgitud keegi , kes polnud lapse ema abikaasa . </s> <s> 1990. aastal olid vastavad protsendid 10 ja 17. </s> <s> Järelikult oli seaduslikust abielust sündinute protsent 10 aastaga langenud 72,9 -lt 45,5 ni . </s> </p>
<p> <s> Täpselt samasugune on asjade seis mitmes Ida-Euroopa riigis . </s> </p>
<p> <s> Lapse arengu seisukohalt on vajalik , et tal oleks nii ema kui isa , vanaemad ja vanaisad ning vähemalt üks vend ja/või õde . </s> <s> Eelkõige pere ja perekeskus hoiab ära laste sattumise tänavale . </s> </p>
<p> <s> <hi rend="rasvane"> Esikohale lastetoetus </hi> </s> </p>
<p> <s> Mõtiskledes meie viimase kümnendi madala iibe ja samal ajal ka lapsi kasvatavate perede olukorra üle , kerkib paratamatult küsimus : kas on eetiline nõuda täiendavate laste sünnitamist ? </s> <s> Eelkõige peaksime toime tulema senise ligi kolmandiku võrra väiksema laste põlvkonna kasvatamise ja koolitamisega . </s> </p>
<p> <s> Seepärast ei toeta ma sünnitoetuste suurendamist . </s> <s> Samuti ei ole lahendus ainult sünnijärgse aastase palga pakkumine emale . </s> <s> See oleks vaid peibutus paaril lähemal aastal iivet parandada . </s> <s> Last kasvatav pere vajab pidevat toetamist . </s> <s> Seega esikohale regulaarne lastetoetus ! </s> </p>
<p> <s> Seda tuleks täiendada koolitoetusega ja tasuta hariduse võimaldamisega andekatele lastele . </s> <s> Ilmselt on vajalik ka riigi poolt osaliselt garanteeritud eluasemelaen , mida tuleks kustutada sõltuvalt sünnitatud laste arvust . </s> </p>
<p> <s> Vaid pikaajaline stabiilne ja valitsuste vahetumistest sõltumatu laste- ja perepoliitika paneb aluse sündimuse kasvule . </s> </p></div3>
          <div3 type="artikkel"><head> Talupojatarkus tulevikuks </head>
<p> <s> <hi rend="kaldkiri"> 18.06.2003 </hi> </s> </p>
<p> <s> <hi rend="rasvane"> Jaan Kaplinski </hi> </s> </p>
<p> <s> Karl Marx kirjutab “ Kapitalis ” : Aprés moi le déluge ! ( pärast mind tulgu või veeuputus ) - see on iga kapitalisti ja kapitalistliku rahva loosung . </s> <s> Pilk sellele , mis toimub praegu Eestis , veel enam aga laias maailmas , tõendab seda uue maailmakorra lühinägelikkust . </s> <s> Kaovad metsad , järved , ökosüsteemid , liigid , kaovad kultuurid , keeled , traditsioonid . </s> <s> Põline asendub ajutisega , sellega , mis on moes , mis müüb . </s> </p>
<p> <s> See tähendab , mida saab kiirelt vahetada raha vastu . </s> <s> Muude väärtuste rahaks tegemine ei ole aga pööratav protsess . </s> <s> On asju , mida ei saa enam raha eest tagasi . </s> <s> Näiteks aeg . </s> <s> Aeg on raha , aga raha ei ole aeg . </s> <s> Raha eest ei saa tagasi osta kadunud loodust , hävinud liike , kadunud kultuure . </s> <s> Ja enamasti ka meelerahu . </s> </p>
<p> <s> Meile püütakse nüüd nagu nõukogude ajalgi selgeks teha , et suured muutused on paratamatud , et lõppkokkuvõttes läheb elu aina paremaks , saame aina rikkamaks , meie valikuvõimalused suurenevad jne. </s> </p>
<p> <s> Tõsi on , et meie harjumused , meie elulaad ja kultuur pole midagi püsivat ja inimene on väga kohanemisvõimeline . </s> <s> Eriti siis , kui uus elu tundub huvitavam ja mugavam . </s> <s> Pole palju neid , kes tahavad niita vikatiga , kui on kasutada murutraktor , lõhkuda puid ja kütta ahju , kui on võimalus elada keskküttega korteris . </s> </p>
<p> <s> <hi rend="rasvane"> Kerge võtta , raske tagasi anda </hi> </s> </p>
<p> <s> Kuid mugavuste ja võimaluste eest tuleb maksta . </s> <s> Maksame meie ja maksab loodus , planeet oma ressurssidega . </s> <s> Looduselt on kerge võtta , enamasti ei saa me talle aga võetut tagasi anda , hävitatut taastada . </s> <s> Looduse ökosüsteemide hävitamise-alistamise hinnaga on inimkond loonud tehnosüsteemi , tsivilisatsiooni , mis lubab meil elada nii , nagu praegu elame ja tulevikus loodame elada . </s> </p>
<p> <s> Inimese kasvav sõltuvus loodust ekspluateerivast tehnosüsteemist teeb mõned kaugema pilguga uurijad murelikuks . </s> <s> On mõistlik küsida kaks küsimust . </s> <s> Esiteks : mis saab siis , kui tehnosüsteem mingil põhjusel enam ei toimi ? </s> <s> Ja teiseks : mis saab siis , kui loodus , ökosüsteemid ei pea ekspluateerimisele vastu , kui nende taastumisvõime , nende iseregulatsioonivõime otsa saab ? </s> </p>
<p> <s> 2000. aastal surnud suur vene teadlane Nikita Moissejev tegeles nende probleemidega tõsiselt , otsides vastust küsimusele , mis toob tulevik , kui senine areng , senine elulaad jätkub ja levib . </s> </p>
<p> <s> Tema ja ta kaastöötajate koostatud matemaatilised mudelid andsid ikka ja jälle vastuse , et praegu inimtegevuse mõjul maakera looduses toimuma hakanud protsessid viivad katastroofini , mille käigus loodus , elu Maal põhjalikult muutub ja inimsoo kestmine vaevalt enam võimalik on . </s> <s> Moissejevi järeldus on lihtne : kui tahame püsima jääda , peame muutma maailmavaadet ja elulaadi . </s> <s> Meie aja põhiküsimus oleks siis , kuidas seda teha . </s> </p>
<p> <s> Muidugi võis kadunud akadeemik eksida , nagu võivad eksida ka teised teadlased , kes ennustavad ökokatastroofi selle sajandi keskpaiku või veidi hiljem nagu Briti kuninglik astronoom Sir Martin Rees või Eesti geokeemik Arno-Toomas Pihlak . </s> <s> Kuid nende hoiatusi tuleks võtta tõsiselt . </s> <s> Ka muutunud maailmas kehtib vana talupojatarkus , et parem karta kui kahetseda . </s> </p>
<p> <s> <hi rend="rasvane"> Et vanad oskused ei kaoks </hi> </s> </p>
<p> <s> Tark on olla valmis muutma senist elulaadi . </s> <s> Selleks on eestlastel , nagu ka teistel Ida-Euroopa rahvastel veel väga head võimalused . </s> <s> Siin oskavad inimesed veel vikatiga niita , käsisaega puid saagida , lehma lüpsta , kasvatada oma tarbeks aedvilja , pidada loomi , harida maad hobusega või käsitsi . </s> <s> Säilinud on suur osa põlist talupojatarkust , mis Lääne-Euroopas on kadunud , unustatud . </s> <s> Ning usun , et see talupojatarkus , mida omal ajal aitas säilitada nõukogude kord , on väärt , et seda hoida . </s> </p>
<p> <s> Väikemaapidamine , väikeloomapidamine , potipõllundus , naturaalmajandus - need halvaks ja iganenuks peetud asjad võivad kord meid aidata samal kombel , nagu nad päästsid rahva näljast ja viletsusest XX sajandi suurtes vapustustes . </s> <s> Mis tähendab , et praegu , suurte muutuste ajal , tasuks mõelda , mida teha selleks , et esivanemate teadmised ja oskused ei kaoks , vaid saaksid järgmistele põlvedele edasi antud . </s> <s> Usun , et arvutiõppe kõrval tuleks lastele õpetada ka traditsioonilisi maatöö-oskusi . </s> <s> Neid võib vaja minna varem , kui oskame arvata . </s> </p></div3>
          <div3 type="artikkel"><head> Oma aia harimine </head>
<p> <s> <hi rend="kaldkiri"> 18.06.2003 </hi> </s> </p>
<p> <s> <hi rend="rasvane"> Raivo J. Raave teoloog </hi> </s> </p>
<p> <s> <hi rend="rasvane"> Kui Eestis on midagi ilusat , mida inimene teinud , siis need on kodud ja aiad </hi> </s> </p>
<p> <s> Aedlinnas jalutades näed sa midagi , mis on viimasel ajal Eestimaal üsna haruldaseks saanud : sa näed RÕÕMU . </s> </p>
<p> <s> Kevadtöödest higi pühkiv ja rõõmus eestlane - see on lausa liigutav vaatepilt . </s> <s> Ja mis veel siis , kui õunapuud ja sirelid on ühtaegu õites ja pere istub aias ümber laua ! </s> <s> Voltaire'i nutikas Candide'gi võttis oma elutarkuse kokku vaid ühes : hari oma aeda . </s> </p>
<p> <s> Pärimuse järgi oli Aadam aednik . </s> <s> Aed oli paik , mille Looja oli inimesele elamiseks andnud , ja salaaed on inimese südames tänaseni . </s> <s> Aja lõpus tuleb aga taevast alla linn . </s> <s> Linnas on kõik paigas ja määratud , aed on aga alati täis võimalusi . </s> <s> Tavaelu oravarattast leiab inimene pelgupaiga aias . </s> </p>
<p> <s> Igatsus oma aia järele on inimest saatnud aja algusest ehk siis Eedeni aia kaotamisest . </s> <s> Aed on olnud isegi maailmaimeks - kes poleks kuulnud kuninganna Semiramise rippaedadest ! </s> <s> Aed on koht , kus aastaaegadel on nende õige pale . </s> </p>
<p> <s> Vanad rääkisid , et hästi hooldatud aias näeb kõik välja loomulik . </s> <s> Aednik otsekui samastuks Loojaga , keda ka näha pole . </s> <s> Hortus conclusus ehk suletud aed on olnud poeesia aineseks nii Idas kui Läänes . </s> </p>
<p> <s> <hi rend="rasvane"> Teekond südamesse </hi> </s> </p>
<p> <s> Inglise “ garden ” , prantsuse “ jardin ” ja saksa “ Garten ” on samast tüvest kui slaavi “ grad ” ehk linn . </s> <s> Ühest saab teine . </s> </p>
<p> <s> Kusjuures AED on olemise allikas - olemuslik alus . </s> <s> Aeda tullakse igast ilmakaarest ja ühes täislikus aias on ka purskkaev , mis saadab oma vett kõigis neljas suunas . </s> </p>
<p> <s> Aga aias on ka hea ja kurja tundmise puu , ja seegi pole seal juhuslikult . </s> </p>
<p> <s> Kusagil pole öeldud , et see oli või on õunapuu . </s> </p>
<p> <s> Pärimus räägib , et sellest puust ei tohtinud inimene süüa , aga viljad tegid himu . </s> <s> Üks , mis pärast hea ja kurja vilja proovimist sündis , oli see , et inimese keel sai sellest süüdatud . </s> <s> Vaata , ega inimene ei toonud enne oma olemisse kurja sisse , aga nüüd ta võis ja nüüd ta sai . </s> </p>
<p> <s> Aia sõnum on minna mõistusest sügavamale südamesse ja hakata mõtlema südamega . </s> <s> Aed aitab seda rütmi leida ja hoida . </s> <s> Inimene läheb aeda , et kohtuda oma hingerikkusega . </s> <s> Aias saavad hing ja loodus üheks . </s> </p>
<p> <s> Aia struktuur sarnaneb müüdi struktuuriga . </s> <s> Vaid aias saab inimene kohtuda viljakuse ja õitsenguga ehk Demeteri ja Persephonega . </s> <s> Aed on kui algloits . </s> <s> Eedeni aed on sama tähenduslik kui tulev linn . </s> <s> Aia keskel ristuvad neli jõge ja aed ise on ringikujuline . </s> </p>
<p> <s> Aed on otsekui alkeemika sulatusahi - atanor . </s> <s> Tinane depressioon , ränkraske elutüdimus ja eduahnuse kalk raud sulavad siin rõõmsa leebuse vasega , andes rahu sädeleva pronksi , vahest aga isegi tarkuse hõbeda ja armastuse kulla . </s> </p>
<p> <s> Aia rajamine õpetab meile oma piiride tundmist . </s> <s> Aiatöö aitab ületada puudulikkuse ja häbi , sest palju on neid , kes oma hingeaias kisuvad üles nii umbrohu kui taimed , sest tunnevad , et need on vigased . </s> <s> Aed aitab vabaneda ka haiglasest korravajadusest ja täiuslikkuse ihast , sest need kidurdavad . </s> </p>
<p> <s> <hi rend="rasvane"> Aed on igavese elu sümbol </hi> </s> </p>
<p> <s> Taevane Jeruusalemm on ruudukujuline . </s> <s> Kas siin polegi lahendus selle lahendamatu ringi kvadratuuri jaoks ? </s> </p>
<p> <s> Kui aiast saab linn , siis teostub ka ringi kvadratuur . </s> <s> Ent samas peab linnast saama ka aed - kvadraat peab saama ringiks . </s> </p>
<p> <s> See on juba asi , mida tänapäeval harva ette tuleb , kuigi võiks tulla . </s> <s> Eriti Eestis . </s> </p>
<p> <s> Võibolla ei lähe lõpuaja eraldusjoon mitte heade ja halbade vahelt , vaid nende vahelt , kes harivaid aedu , ja nende vahelt , kes laastavad . </s> </p>
<p> <s> Sest aed on kadunud ja taasleitud igavese elu sümbol . </s> </p></div3>
          <div3 type="artikkel"><head> Kas Eesti on väike ? </head>
<p> <s> <hi rend="kaldkiri"> 18.06.2003 </hi> </s> </p>
<p> <s> <hi rend="rasvane"> Enn Vatter E-INFO juhataja </hi> </s> </p>
<p> <s> Eesti on kutsutud Euroopa Liitu ja NATOsse , ja seda vaatamata riigi suurusele-väiksusele . </s> <s> Meie argiteadvuses on tõepoolest juurdunud tõdemus , et Eesti on väike nii rahvaarvult kui ka pindalalt . </s> <s> Ent kõrvutagem end teiste Euroopa riikidega - kas see väiksus on silmanähtav ? </s> <s> Ja kas see ikka tõele vastab ? </s> <s> Vaadakem seda erinevate mätaste otsast . </s> </p>
<p> <s> “ Mätas ” võib olla näiteks pindala , rahvaarv , asustustihedus , töötusmäär , SKT elaniku kohta , mobiiltelefonide ja internetikasutajate arv . </s> <s> Loomulikult võiks seda loetelu jätkata , ent ehk piisab . </s> </p>
<p> <s> Üleilmselt tunnustatud riike on Euroopas pealt neljakümne , alustades A-st nagu Albaania ja lõpetades V-ga nagu Vatikani (linn)riik . </s> <s> ( Lepime kokku , et siinkohal jääb Türgi väljapoole arvestust . ) </s> </p>
<p> <s> Paraku peame leppima ühe mööndusega : rühmitamine skaalal väike-keskmine-suur toimub autori liigendusettepaneku kohaselt . </s> <s> Ent sellest juba allpool . </s> </p>
<p> <s> <hi rend="rasvane"> Pindalast SKTni </hi> </s> </p>
<p> <s> Pindala on suhteliselt püsiv suurus - kui mängust välja jätta sõjad ja ka loodusjõud ( näiteks Madalmaades ) . </s> <s> Pindalalt võiks väikesteks riikideks lugeda kuni 10 000 km2 riike , keskmisteks neid , kel maad 10 001-75 000 km2 , ja suured oleks need , kelle pindala üle 75 000 km2 . </s> </p>
<p> <s> Selliselt liigendades on väikesed näiteks Vatikan , Monaco , San Marino , Liechtenstein , Malta ja ka meiega ühes EL-paadis olevad Küpros , Sloveenia ja Slovakkia . </s> <s> Keskmiste hulka kuuluvad näiteks Eesti , Leedu , Läti , ent ka Belgia , Taani , Iirimaa ja Holland . </s> <s> Suured on näiteks Prantsusmaa , Hispaania , Rootsi , Saksamaa , Soome ja Norra . </s> </p>
<p> <s> Rahvaarvu poolest loeme väikesteks riike elanikearvuga kuni 5 miljonit , keskmisteks elanikearvuga 5-20 miljonit ja suurteks üle 20 miljoniga riike . </s> <s> Väikesed on Vatikan , Monaco , Liechtenstein , ent ka Eesti , Leedu ja Läti , lisaks näiteks Island , Küpros , Iirimaa ja Luksemburg . </s> <s> Keskmiste hulka kuuluvad Austria , Belgia , Rootsi , Tšehhi , Taani , Soome , Kreeka jt. </s> <s> Suured on näiteks Saksamaa , Prantsusmaa , Suurbritannia , Itaalia , Hispaania ja Poola . </s> </p>
<p> <s> Asustustiheduselt võiks väikeste kilda lugeda riigid , kus elanikke ühel ruutkilomeetril kuni 100 , keskmisteks vahemikus 101-200 ja suurteks need , kus tuleb üle 201 inimese km2 . </s> <s> Hõreasustatud ehk väikese asustustihedusega riikide hulka kuuluvad Island , Soome , Norra , Rootsi , Eesti , Leedu , Läti , Iirimaa jt. </s> <s> Keskmise asustustihedusega riigid on Prantsusmaa , Ungari , Portugal ja Taani . </s> <s> Suure asustustihedusega on Monaco , Malta , Vatikan , San Marino , Belgia , Holland , Suurbritannia , Saksamaa ja Liechtenstein . </s> </p>
<p> <s> Tööpuuduse näitaja järgi tuleb liigendus jälle hoopis teine : mida väiksem on töötus , seda edukam ehk “ suurem ” riik väärtuselt on . </s> <s> Seega väike on riik , kus tööpuudus kuni 5% , keskmisel on see näitaja 5,1 -10,0% ja suurel üle 10,1% . </s> </p>
<p> <s> Väikese tööpuudusega riigid on näiteks Liechtenstein , Island , Holland , Luksemburg , Šveits , San Marino , Küpros ja Taani . </s> <s> Keskmised on ses mõttes näiteks Rootsi , Suurbritannia , Rootsi , Belgia , Saksamaa , Prantsusmaa ja Soome , ent ka Läti . </s> <s> Suurte hulka aga kuuluvad Makedoonia , Bosnia-Hertsegoviina , Slovakkia , Poola jt , paraku ka Eesti ja Leedu . </s> </p>
<p> <s> SKTd ühe elaniku kohta võib napiks pidada , kui see on suuruses kuni 4000 dollarit , keskmise riigi näitaja on vahemikus 4001-10 000 dollarit ja rikkad on riigid , mille näitaja on üle 10 000 dollari . </s> <s> SKT järgi on väikesed tegijad näiteks Bosnia-Hertsegoviina , Albaania , Rumeenia , Poola , paraku ka Eesti , Leedu ja Läti . </s> <s> Keskmiselt jõukad on Horvaatia , Ungari , Tšehhi ja Malta . </s> <s> Rikaste hulka kuuluvad Luksemburg , Šveits , Liechtenstein , Norra , Taani , Island , Saksamaa jt. </s> </p>
<p> <s> ELi maid ja kandidaatriike võime lahterdada ka mobiiltelefonide ja internetikasutajate suhtarvu järgi ( vt nt “ Eurostat yearbook 2000 : The statistical guide to Europe ” ja Maailmapanga teatmik “ World Development Indicators 2002 ” ) . </s> </p>
<p> <s> Mobiiltelefonide arvult 100 elaniku kohta võib väikeseks pidada näitarvu kuni 20 , keskmiseks vahemikku 20,1 -50 ja suureks üle 50 mobiiltelefoni 100 elaniku kohta . </s> <s> Tagasihoidliku mobiiliarvuga riigid on Leedu , Läti ja Poola , keskmised Prantsusmaa , Tšehhi , Eesti , Malta , Küpros , Sloveenia ja Slovakkia ning suured Luksemburg , Austria , Itaalia , Soome , Rootsi ja Norra . </s> </p>
<p> <s> Internetikasutajate arvu alusel lahterdades on väikesed need maad , kus kuni 10 kasutajat 100 elaniku kohta , keskmised on vahemikus 10,1 -25 ja suured üle 25 kasutaja 100 elaniku kohta . </s> <s> Väikesed selle näitaja alusel on Kreeka , Portugal , Tšehhi , Ungari , Läti , Leedu , Poola jt. </s> <s> Nn keskmikud on näiteks Hispaania , Prantsusmaa , Küpros , Malta , Slovakkia ja Sloveenia ning suured näiteks Rootsi , Taani , Holland , Soome ja Suurbritannia , aga ka Eesti . </s> <s> Euroopa edukaimad on ses mõttes aga Island ja Norra . </s> </p>
<p> <s> <hi rend="rasvane"> Edenemisruumi jagub </hi> </s> </p>
<p> <s> Kas Eestil on võimalik “ paremasse seltskonda ” saada , s.t näitarvuti edeneda ? </s> <s> Kui pindala muutmine kõrvale jätta , siis kõikide teiste osas on see teostatav . </s> <s> Mõned asjassepuutuvad osundused . </s> <s> Pindalalt oleme enam-vähem võrdsed Hollandi , Šveitsi ja Taaniga , ent elanike arvult , seega ka asustustiheduselt on nad meist tublisti ees . </s> <s> Rääkimata tööpuudusest , SKPst ja ka mobiiltelefonide ja internetikasutajate suhtarvust . </s> </p>
<p> <s> Niisiis on meil ühtekokku 7 näitajat . </s> <s> 4 korda on Eesti kirjas kui väikeriik , 2 korda kui keskmine ja üks kord isegi kui suur riik . </s> <s> Mida arvata ? </s> <s> Eks ikka seda ja teist , sest ega arvnäitaja veel ilma ei tee . </s> <s> Tegusid peaks ka ette näidata olema . </s> <s> Selge on aga see , et pole mõtet end väetikeseks tituleerida . </s> </p></div3>
          <div3 type="artikkel"><head> Frankenstein Maarjamaal ? </head>
<p> <s> <hi rend="kaldkiri"> 18.06.2003 </hi> </s> </p>
<p> <s> <hi rend="rasvane"> Alar Karis Eesti põllumajandusülikooli rektor </hi> </s> </p>
<p> <s> <hi rend="rasvane"> Geneetiliselt muundatud organismid ehk GMOd on jõudmas ka meie toidulauale </hi> </s> </p>
<p> <s> Me elame maailmas , kus kohe-kohe ülikooli lõpetav tudeng ei tea , kas kartul pannakse maha märtsis , mais või augustis . </s> <s> See ei ole nali , vaid kurb fakt . </s> <s> Me elame maailmas , kus toimub tehnoloogiate , eriti aga bio- ja geenitehnoloogia võidukäik . </s> <s> Tahes-tahtmata on geneetiliselt muundatud organismid ehk GMOd tehnogeneetika rakendusena jõudmas ka Eesti põldudele ja lautadesse . </s> <s> Ja sealt edasi meie toidulauale . </s> <s> Kas me oleme nende saabumiseks valmis ? </s> </p>
<p> <s> Mis vahe on mobiiltelefonil ja geneetiliselt muundatud kartulil ? </s> <s> Miljonitele tuttavat mobiiltelefoni peetakse teaduse ja tehnoloogia suursaavutuseks , muundatud kartul aga kutsub esile hirmu ja kahtlusi , ilma et selle eeliste ja kasutuselevõtu üle keegi pikalt arutleda tahaks . </s> </p>
<p> <s> Paljude jaoks on isegi see üllatus , et ka muundamata kartulil , mida me päevast päeva alla neelame ja ära seedime , on geenid . </s> <s> Kas me vajaksime rohkem teavet ? </s> <s> Seda kindlasti . </s> <s> Kuid selge on ka see , et skeptikute ja teaduse eitajate mägi ei tule iial Muhamedi juurde . </s> </p>
<p> <s> Praeguseks on arutelud lõhestanud arenenud maailma kaheks : ühelt poolt USA , kus praegu toodetakse suurem osa geneetiliselt muundatud taimedest , ning teiselt poolt Euroopa , kus ollakse kõhkleval või pigem skeptilisel seisukohal . </s> <s> Samal ajal on ka Euroopa riigid selles küsimuses jagunenud kahte leeri . </s> <s> Poliitikutele lisaks on ka teadlased ise eri arvamustel . </s> </p>
<p> <s> Maailma toidunappuse leevendamiseks on piiratud võimalused . </s> <s> Kas kasvatada taimi , mis annavad enam saaki , loomi , kel on suurem toodang , või suurendada haritava maa pinda ? </s> <s> Arusaadavatel põhjustel ei ole võimalik kogu maad võtta põllumajanduslikku kasutusse . </s> <s> Ja lisamaad pole kusagilt saada . </s> </p>
<p> <s> <hi rend="rasvane"> Kellele ja milleks GMO-d ? </hi> </s> </p>
<p> <s> Seega võime rääkida ainult saagikuse tõstmisest ja toodangu suurendamisest . </s> <s> Kuidas seda teha ? </s> <s> Inimene on manipuleerinud nii taimede kui loomadega juba sajandeid . </s> <s> Ikka selleks , et saagikust tõsta . </s> </p>
<p> <s> Selektsioonitöö ja tõuaretus on olnud pikaajaline ja aeganõudev protsess . </s> <s> Praegused geenitehnoloogilised meetodid võimaldavad seda märksa kiirendada ning inimene oskab kindla eesmärgi nimel geene lisada ning eemaldada . </s> <s> Põhimõtteliselt ei ole ju vahet tavalisel viisil aretatud ning geneetiliselt muundatud taimede ja loomade vahel . </s> </p>
<p> <s> Probleemid kerkivad üles , kui manipuleeritakse eri liikide pärilikkusainega . </s> <s> Viies organismi võõraid geene , saame täiesti uute omadustega ja loodusele senitundmatuid organisme . </s> <s> See aga tähendab koosluste bioloogilise mitmekesisuse mõjutamist . </s> <s> Tagajärjeks võib olla keskkonna geneetiline saastamine . </s> <s> Seega ühelt poolt uued võimalused ja teiselt poolt ettenägematud ohud . </s> </p>
<p> <s> Lähema veerandsaja aasta jooksul vajab maailm kaks korda rohkem toitu kui praegu . </s> <s> Olukorrast väljapääsu nähakse geneetiliselt muundatud loomades ja taimedes . </s> <s> Geneetiliste manipulatsioonide abil on võimalik taimed kahjurite ja haiguste suhtes vastupidavamaks muuta , parandada nii taimsete kui ka loomsete toitainete maitset ja pikendada nende säilimisaega . </s> </p>
<p> <s> Kas GMOd võiksid saada mahepõllunduse osaks ? </s> <s> Küllap , sest nende kasutamisega väheneb vajadus pestitsiidide ja väetiste järele . </s> <s> Niisiis on GMOd päris perspektiivikad ja mitmed kunagised utoopilisevõitu lubadused on praegu reaalsuseks saanud . </s> </p>
<p> <s> Peamised riskid aga on seotud võimaliku kõrvaltoimega nii keskkonnale kui ka inimese tervisele . </s> <s> Me ei saa olla päris kindlad , et me organismidega manipuleerides ei kutsu esile uusi haigusi ja allergiavorme . </s> <s> Probleem on ka muundatud liikide võimalik segunemine looduslikega . </s> <s> Ohtu võib tekitada geneetilise mitmekesisuse vähenemine . </s> </p>
<p> <s> Oluliseks riskiteguriks peetakse ka poliitilist ja majanduslikku survet . </s> <s> Viimast tajutakse ennekõike seoses sellega , et rahvusvahelised suurfirmad kipuvad kasvatatavate taimede ja loomade üle monopoli kehtestama . </s> </p>
<p> <s> Näiteid , nii teaduslikke kui ka poolteaduslikke , võib tuua nii GMOde pooldajate kui vastaste toetuseks . </s> <s> Raske on leida lõplikku tõde - ka Titanicut peeti uppumatuks laevaks . </s> <s> Aga nagu me kõik teame , pole juhtunu lõpetanud paadi- ja laevasõite . </s> </p>
<p> <s> <hi rend="rasvane"> Mida toob tulevik ? </hi> </s> </p>
<p> <s> Esialgu on GMOd rohkem uudistes kui poelettidel . </s> <s> Kuid teaduse ja tehnoloogia arengut on raske , kui mitte võimatu peatada . </s> </p>
<p> <s> Samas on kõikidel kahtlustel ja vastasseisudel vähemalt üks oluline tulemus . </s> <s> Nimelt suunatakse teadlaste , biotehnoloogia firmade jt huvigruppide tähelepanu ja raharessursid oletatavate kõrvalnähtude uurimiseks . </s> <s> Ning see on pea sama tähtis kui uue tehnoloogia väljatöötamine ja rakendamine . </s> </p>
<p> <s> Kuidas saab avalikkust sellesse kaasata ? </s> <s> Otsuste tegemisse saab ju sekkuda vaid siis , kui on piisavalt informatsiooni ning vastava valdkonna teadmisi . </s> </p>
<p> <s> Hea algus aga oleks juba seegi , kui me kõik teaksime , millal talumees Maarjamaal muundamata kartuli maha paneb . </s> </p></div3>
          <div3 type="artikkel"><head> Kas politseis sõnadelt tegudele ? </head>
<p> <s> <hi rend="kaldkiri"> 18.06.2003 </hi> </s> </p>
<p> <s> Kui püüda midagi reformida väga aeglaselt ja ettevaatlikult , jääb asi reeglina vinduma või jookseb liiva . </s> </p>
<p> <s> Värskelt viieks aastaks ametisse kinnitatud politseijuht Robert Antropov käis kohe jõuliselt välja selge kava , kuidas jagada Eesti neljaks politseiprefektuuriks , ning nimetas samas ka mehed , kes neid juhtima hakkavad . </s> </p>
<p> <s> Eesti kohta harjumatult kiire ja otsustava tegutsemisega pälvisid nii Antropov kui siseminister Margus Leivo meedia üsna üksmeelse heakskiidu . </s> <s> Tundub , et neil on vähemalt endal selge , mida nad tahavad . </s> </p>
<p> <s> Kindlasti on ka politseireformi uue kava puhul hulk neid , kellele asi kuidagi ei istu või kelle senist heaolu see otseselt puudutab . </s> <s> Kui esimene vaimustus jõuab jahtuda , järgnevad põhjalikumad analüüsid reformi mõjudest eri valdkondadele . </s> <s> Kindlasti leitakse vigu ka mõne prefektiks välja pakutud mehe juurest . </s> <s> Aga pakutud kava on vähemasti selge ja kõiksugu spekulatsioonideks ruumi seda vähem . </s> </p>
<p> <s> Loodetavasti mõtlevad politseijuhid juba praegu , kuidas vastata kodanike , ajakirjanike või oma kolleegide võimalikele küsimustele , mida sügavamalt süüvides tekib järjest enam . </s> <s> Näiteks Maalehte huvitab , milline on reformi mõju maapiirkondade arengule ja turvalisusele , kuidas see puudutab lihtsat inimest . </s> </p>
<p> <s> Kas politseis on mindud sõnadelt tegudele , annavad lõpuks ikkagi oma halastamatu hinnangu politseiraportid sellest , millises suunas on liikunud kuritegude statistika . </s> <s> Ja annab loomulikult seegi , kuidas inimene politseisse ja politseinikesse suhtub . </s> </p>
<p> <s> Kaugelt udusemad on praegu uue võimuliidu kavad muudel elualadel . </s> <s> Nii kipub politseireformi konkreetse kava kõrval veelgi võimenduma aastaid veninud haldusreformi edenematus . </s> <s> Juba ongi teisele siseministrile Jaan Õunapuule eeskujuks toodud Leivo kindlakäelisust . </s> <s> Võib ju rääkida demokraatiast ja kõigi seisukohtadega arvestamisest , ent ikkagi tahaks kõigepealt teada , millist kava siis Õunapuu ise pakub . </s> </p>
<p> <s> Ka suurprojekti “ 21. sajandi kool ” juba eraldatud rahade jaotamist alles töötatakse välja ning mingistki selgusest on siin raske rääkida . </s> </p>
<p> <s> Eesti kogemused uuenduste läbiviimisel on viimasel kümnendil tohutud , nende tulemuslikkus aga kõikunud äärmusest äärmusse . </s> <s> Paraku pälvivad skandaalid rohkem tähelepanu . </s> <s> Kui midagi on untsu keeratud , tuleb selle eest vastust nõuda ; kui kusagil midagi edenema hakkab , tasub kaasa aidata , mitte kahtlusi külvata . </s> </p>
<p> <s> Küll tahaks , et järgmises jaanieelses juhtkirjas oleks põhjust kedagi tõsiselt kiita ning sellist juttu räägiks omavahel ka pidulised lõkke ääres . </s> </p></div3>
        </div2>
        <div2 type="rubriik">
          <head> Maamajandus </head>
          <div3 type="artikkel"><head> Hoia lambal silm peal ! </head>
<p> <s> <hi rend="kaldkiri"> 18.06.2003 </hi> </s> </p>
<p> <s> Jaan on ukse ees ja koos sellega ka lihamure . </s> <s> Mõni kurikael , kes õigel ajal kopsaka jaaniroa eest hoolt pole kandnud , võib hakata võõra looma peale hammast ihuma . </s> <s> Ühe Võrumaa konstaabli andmetel läks eelmise aasta jaanipäeva aegu üks jäär kaduma . </s> <s> Kes temast šašlõkiliha tegi , jäigi paraku teadmata . </s> </p>
<p> <s> “ Enne jaanipäeva on kõige targem tegu oma loomi lihtsalt valvata , ” õpetab Võrumaa Talupidajate Liidu esimees Riho Pähn . </s> <s> “ Mina käin iga öösi vaatamas ja hea suur koer on mul ka . ” </s> </p>
<p> <s> Andrus Vaarand Võru lähedalt teab rääkida , et vargad käivad paar päeva enne aktsiooni asjade seisu jälgimas . </s> <s> “ Vaatavad koha üle , nagu meil juhtus . </s> <s> Aga me panime kohe tähele , et mingi võõras auto käib mitu päeva tiirutamas , ja olime valvel . </s> <s> Kui koer öösel haukuma hakkas , jooksime välja ja nii jäid meil kõik lambad alles . ” </s> </p>
<p> <s> Jüri Kerner Maardu külast mäletab kümne aasta tagust juhtumit , kus enne jaani ühelt lambalt lihtsalt tükk liha julmalt välja lõigati . </s> <s> “ Kindlasti on karja vaja korralikku jäära , kes lambaid kaitseks , ” seletab Kerner . </s> <s> “ Hobusest on samuti suur abi . </s> <s> Eesti Lambakasvatajate Seltsi liikmed saavad soodushinnaga ka lambavõrku osta , 8,5 krooni meeter . </s> <s> See on kaitseks kurikaelte eest . ” </s> </p>
<p> <s> Maie Rull Märjamaa kandist Valgust jäi tunamullu sügisese grillfesti ajal ilma kaheksast puhast tõugu lambast . </s> <s> “ Minu mustapealised olid nii ilusad , et kogu küla käis neid vaatamas . </s> <s> Need viis baleriini , kes alles jäid , hüppasid kohe üle aia , sest lambad olid mul tookord lahtiselt . </s> <s> Kaheksa suurt ja kohmakamat aga nõnda ruttu ei jõudnud ja viidigi minema . ” </s> </p>
<p> <s> Et jaanikust tõelist rõõmu tunda , tuleb loomadel kogu aeg silm peal hoida . </s> <s> Muidu võib juhtuda , et peate nördinult leppima tühja kõhu ja tühja laudaga . </s> </p>
<p> <s> <hi rend="rasvane"> Imbi Raikna </hi> </s> </p></div3>
          <div3 type="artikkel"><head> Niisutusega varajane saak </head>
<p> <s> <hi rend="kaldkiri"> 18.06.2003 </hi> </s> </p>
<p> <s> Tundub , et Soome marjakasvatajad on üsna kenasti Euroopa Liiduga kohanenud . </s> </p>
<p> <s> Suures marjakasvatuspiirkonnas Suonenjokis nägime moekat kahekordse kilega 1000 m² suurust kasvuhoonet . </s> <s> See on maasika all varakevadest sügiseni ja talvel seisab tühjana . </s> </p>
<p> <s> Nii kalli rajatise sai omanik ehitada ainult tänu toetusele . </s> <s> Ära tasub see end alles 6-8 aasta pärast . </s> </p>
<p> <s> Kõik oleneb turuhinnast . </s> <s> Tänavu maksti kilo eest 8 eurot . </s> <s> Nii kallilt on võimalik müüa vaid väga varast maasikat . </s> <s> Frigotaimed hakkavad saaki andma juba 60 päeva möödudes pärast istutamist . </s> <s> Esimesed marjad valmivad emadepäeva paiku . </s> </p>
<p> <s> Enamik Soome marjakasvatajaid viljeleb maasikat siiski harjunud viisil avamaal kilemultšil . </s> <s> Riski vähendamiseks ja saagiperioodi pikendamiseks on paljud maasikakasvatajad ka teisi marjakultuure hakanud viljelema : sõstart , vaarikat ja mustikatki . </s> </p>
<p> <s> Suurema saagi saamiseks on istandikesse paigutatud niisutussüsteemid . </s> </p>
<p> <s> Soome reisi organiseerija AS Schetelig EV arvas , et nende Eesti kliendid peavad ise nägema , mis naabritel hästi . </s> <s> Soome emafirma Schetelig käive ulatub 5 miljoni euroni aastas . </s> <s> Et neil klientidest puudus pole , näitas hiljutine peahoonevahetus : koliti Helsingist suurematesse , endise trükikoja ruumidesse Vantaas . </s> <s> Kesklattu saabub kaupa nii Soomest kui ka mitmest välisriigist . </s> <s> Hiljuti laienes valik tuntud kaubamärgi Siemen OÜ ostmise läbi . </s> </p>
<p> <s> Tallinnas asub tütarfirma hubasemas ja ostjasõbralikumas majas . </s> </p>
<p> <s> Mida meie marjakasvatajad Soomes põnevat nägid , sellest tuleb juttu Maakodu augustinumbris . </s> </p>
<p> <s> <hi rend="rasvane"> Mari Virro </hi> </s> </p></div3>
        </div2>
        <div2 type="rubriik">
          <head> Tarbija </head>
          <div3 type="artikkel"><head> Pankrottide arv Eestis väheneb </head>
<p> <s> <hi rend="kaldkiri"> 18.06.2003 </hi> </s> </p>
<p> <s> Võrreldes muu Euroopaga , kus 2002. aastal kasvas pankrottide koguarv 22% , jääb Eestis vastav näitaja aasta-aastalt väiksemaks . </s> </p>
<p> <s> Kui 2001. aastal kuulutati Eestis välja 257 ettevõtte pankrot , siis mullu pidi maksejõuetuse tõttu tegevuse lõpetama 242 firmat , selgub Krediidiinfos valminud värskest uuringust . </s> </p>
<p> <s> Maakondadest kuulutatakse kõige enam pankrotte välja Raplamaal , kus on 1630 ettevõttest alates 1997. aastast tegevuse lõpetanud 71 firmat ehk 4,4% . </s> </p>
<p> <s> Arvuliselt on enim pankrotte välja kuulutatud Harjumaal . </s> <s> Kuna aga seal on registreeritud ka kõige rohkem firmasid , on likvideeritud ettevõtete protsent vaid 1,34 . </s> <s> Madala pankrotistumisega on veel Lääne ja Saare maakond ( 1,06 ja 1,63% ) . </s> </p>
<p> <s> Tegevusalade lõikes on enim pankrotte elektrienergia , gaasi- ja veevarustuse valdkonnas , kus pankrotti läinud firmade osakaal on 3,9% . </s> <s> Sellele järgnevad ehitus ning töötlev tööstus vastavalt 3,1 ja 2,7% -ga . </s> </p>
<p> <s> Võrreldes 2001. aastaga kasvas pankrottide arv enim hotellide ja restoranide tegevusalas . </s> <s> Endiselt kõige ohutumad tegevusalad on tervishoid ja sotsiaalhooldus , haridus ning avalik haldus ja riigikaitse , kus pankrotistumise tase on null või nullilähedane . </s> </p>
<p> <s> Kõige enam läks pankrotti kuni 10 miljoni kroonise aastakäibega ettevõtteid . </s> </p></div3>
        </div2>
        <div2 type="rubriik">
          <head> Turg </head>
          <div3 type="artikkel"><head> Kohalik köögivili hilineb </head>
<p> <s> <hi rend="kaldkiri"> 18.06.2003 </hi> </s> </p>
<p> <s> Teisipäeval avati Pärnus uus ilus turuhoone nimega “ Vana turg ” . </s> <s> Tallinnas Balti jaama kõrval talunike Rohelisel turul oli aga lisaks lillemüüjatele näha ka esimesi kapsataime- ja kartulimüüjaid . </s> </p>
<p> <s> Jahedate ilmade tõttu on värske köögivilja müügi algus hilinenud . </s> <s> Köögivilja ja marjade valik on praegu tunduvalt kesisem ning hinnad kõrgemad kui mullu samal ajal. </s> </p>
<p> <s> Mõningaid värskeid kodumaiseid aiasaadusi võib aga turul juba leida . </s> <s> Sel nädalal oli müügil esimene kohalik värske kartul Tartus hinnaga 45 kr/kg , Pärnus ja Viljandis olid mugulad väikesed ja maksid 25 kr/kg . </s> <s> Pärnu turul olid müügil ka esimesed Paikusel kasvatatud värsked porgandid hinnaga 66 kr/kg ja kaalikad hinnaga 56-60 kr/kg , samuti värske peet koos pealsetega hinnaga 40 kr/kg . </s> </p>
<p> <s> Kohalikke tomateid on müügil veel vähe ja need maksavad 30-40 kr/kg . </s> <s> Kuid näiteks Tallinna Keskturul on müügil nii Soome , Hispaania kui Belgia tomatit hinnaga 20-23 kr/kg . </s> </p>
<p> <s> Leedukad on taas leidnud tee Eesti turgudele . </s> <s> Teisipäeval müüs Tallinna Keskturul üks Leedu noormees oma maa kurke ( 20-22 kr/kg ) ja maasikaid ( 50-100 kr/kg ) . </s> <s> Samas oli rohkesti ka murelipakkujaid , Moldovast pärit murelid maksid 30 kr/kg ning Poola ja Ungari omad 35 kr/kg . </s> </p>
<p> <s> Eesti maasikad maksid Tallinna Keskturul 150 kr/kg ja Pärnu turul Pärnumaal Lindis kasvatatavad maasikad 80 kr/kg . </s> <s> Möödunud aasta 18. juuniks oli kodumaiste maasikate hind Tallinna ja Tartu turgudel langenud juba tasemeni 25 kr/kg ja Pärnus 35 kr/kg . </s> </p>
<p> <s> Turgudel on viimasel ajal vähenenud liha , eriti veiseliha pakkumine . </s> <s> Tartu turul oli teisipäeva varahommikul kondita veiseliha müügil vaid hinnaga 90-110 kr/kg . </s> </p>
<p> <s> <hi rend="rasvane"> Eesti Konjunktuuriinstituut </hi> </s> </p></div3>
        </div2>
        <div2 type="rubriik">
          <head> Koolitusleht </head>
          <div3 type="artikkel"><head> Luua poisid võitsid rahvusvahelise jõuproovi </head>
<p> <s> <hi rend="kaldkiri"> 18.06.2003 </hi> </s> </p>
<p> <s> Juuni alguses Soomes peetud Euroopa riikide põllumajandus- ja metsanduskoolide õpilaste kutsevõistlused võitis Eesti . </s> <s> Võistkonda kuulusid Luua metsamajanduskooli õpilased Tarmo Oksa , Artur Sammel , Anto Laas ja Janno Traks . </s> </p>
<p> <s> Võistluskohti oli kaks . </s> <s> Jämsänkoski metsanduskoolis peeti raievõistlus , mis koosnes kombineeritud järkamisest , täpsussaagimisest , langetamisest , laasimisest ja sae kokkupanekust . </s> <s> Toumasniemi metsanduskooli valdustes kontrolliti kutseoskusi ja -teadmisi . </s> <s> Ülesanded olid dendroloogia , geodeesia , jahinduse ja teistestki metsandusega seotud valdkondadest . </s> <s> Praktiliseks ülesandeks oli esmaabi andmine . </s> </p>
<p> <s> “ Pidime esmaabi andma teadvuse kaotanud neiule , samuti mehele , kes oli saega jalga lõiganud , ” rääkis laasimises teise koha pälvinud Artur Sammel . </s> </p>
<p> <s> Teistest edukamalt esines Anto Laas , kes sai kombineeritud järkamises teise , laasimises esimese , langetamises teise ja sae kokkupanekus kolmanda koha ning tunnistati parimaks ka individuaalarvestuses . </s> </p>
<p> <s> Eesti metsanduse au kaitsnud Luua meeskond tervikuna sai raievõistlustel esimese ja kutsevõistlustel teise koha ning tunnistati võitjaks ka üldkokkuvõttes . </s> </p>
<p> <s> Järgmised Euroopa riikide metsanduskoolide õpilaste kutsevõistlused 2004. aasta kevadel korraldab Luua metsamajanduskool . </s> </p>
<p> <s> <hi rend="rasvane"> Jaan Lukas </hi> </s> </p></div3>
          <div3 type="artikkel"><head> Maapoistele meeldib Helmes </head>
<p> <s> <hi rend="kaldkiri"> 18.06.2003 <bibl> <author> Rein Raudvere </author> </bibl> </hi> </s> </p>
<p> <s> <hi rend="rasvane"> Kuna kutseõppekeskus tahab Helme õppetööd Valka üle viia , pole veel teada , mis erialad sügisel siia alles jäävad </hi> </s> </p>
<p> <s> “ Kolme aastaga saan siit väga hea hariduse , pääsen sellega peaaegu igale poole tööle , ” kiidab Valgamaa kutseõppekeskuse Helme osakonna esmakursuslane Mihkel Boitsov oma kooli ja remondilukksepa eriala . </s> </p>
<p> <s> Muretu võib ta olla ka oma tuleviku suhte . </s> <s> Lukkseppade järele on firmades suur nõudmine , töötuks jäämise hirmu pole . </s> <s> Tavaliselt leitakse endale töökoht juba praktikaajast . </s> </p>
<p> <s> “ Kel tahtmist , võib vabalt ka Tallinna tehnikaülikoolis edasi õppida , ” teab ta . </s> <s> Mõnigi lõpetaja on selle tee ette võtnud . </s> <s> Helmes saadud haridus pole kehvemate killast , kõik sõltub õppijast endast . </s> </p>
<p> <s> <hi rend="rasvane"> Linn ei tõmba </hi> </s> </p>
<p> <s> Boitsov viis läinud suvel paberid ka Tartu kutsehariduskeskusse . </s> <s> Igaks juhuks , kui poleks Helmesse saanud , ütleb ta ise . </s> <s> Valik langes Helmele , kuigi Tartu ja kodu vahet sõita olnuks Võrumaalt odavam . </s> <s> “ Siin on parem kui Tartus - võrratu loodus ümberringi . </s> <s> Mulle ei meeldi linnas õppida . ” </s> </p>
<p> <s> Põlvamaa poiss Veiko Õigus lisab kursusevenna jutule : “ Siin ela nagu maal , pealegi on linnaga võrreldes elu hulga odavam , ” lisab . </s> <s> Temagi pidas Helme kasuks otsustamisel tähtsaks rahulikku õpikeskkonda , eemal linnakärast . </s> </p>
<p> <s> “ Vabal ajal võtame kaaslastega tihti ette jalutuskäike loodusesse , ka Tõrvasse , mis on mõne kilomeetri kaugusel , ” räägib Õigus . </s> </p>
<p> <s> Teist aastat mööblitisleriks õppiv Mango Frantz sõidab ilusa ilma puhul vahetevahel kooli jalgrattaga , ligemale 30 kilomeetrit Pukast . </s> <s> Puhkehetkel rahmeldab ta heal meelel kooli jõusaalis . </s> </p>
<p> <s> Tänavune aasta on Helme osakonna kohale murepilvi kogunud . </s> <s> Valgamaa kutseõppekeskuse juhtkond ja kooli nõukogu tahavad õppetööd Valka üle viia . </s> <s> Nii polegi veel täpselt teada , mis erialad sügisel Helmesse alles jäävad . </s> </p>
<p> <s> “ Lastele meeldib rohkem linnas õppida , ” põhjendab koolinõukogu esimees Ivar Unt , kes igapäevaselt Valga abilinnapeana rakkes . </s> </p>
<p> <s> Nii Mihkel Boitsov , Veiko Õigus kui Mango Frantz pole aga sellega nõus . </s> <s> Nemad valinuks sel juhul mõne muu kooli , aga Valka ei läinuks . </s> </p>
<p> <s> “ Lisaks ilusale ümbrusele on siin tähtis seegi , et siin on kõik õppehooned lähedal , ühes kohas koos , Valgas aga mööda linna laiali , ” märgib Boitsov . </s> </p>
<p> <s> “ Seal pole vabal ajal muud teha kui ainult linnamaju vahtida , ” arvab Õigus . </s> </p>
<p> <s> <hi rend="rasvane"> Kokatöö toidab </hi> </s> </p>
<p> <s> Mööblitislerite õpetaja Jaan Tasa peab Helme õppetingimusi korralikuks . </s> <s> Kokku on 19 tisleripinki . </s> <s> Erilist heameelt tunneb ta formaatsaepingist . </s> <s> “ Ilma selleta poleks ükski meie õppija tõsine tegija , ei tasuks puidutööd näppimagi hakata , ” selgitab Tasa . </s> </p>
<p> <s> Kõva sõna on ka mitmespindliline puurpink , millega saab korraga kuni 21 auku lasta . </s> <s> Kolmel kursusel õpib praegu kokku ligemale 60 noort . </s> </p>
<p> <s> Kokad praktiseerivad Helmes tehnikumi sööklas , saades nii kaasõpilastelt kohe tagasisidet , kuidas toit mekkis . </s> </p>
<p> <s> Kokku on Valgamaa kutseõppekeskuse Helme osakonnas 260 õpilast , remondilukkseppade ja mööblitislerite õppeaeg on kolm aastat , kokkadel pool aastat kauem . </s> </p>
<p> <s> Valga osakonnas on õppureid mõnikümmend vähem , keskkooli baasil õpitakse kaks aastat veokorraldust ja õmblemist , põhikooli baasil aga kolm aastat laomajandust ja õmblemist , kokapaberid saadakse kätte kolme ja poole aastaga . </s> </p>
<p> <s> <hi rend="kaldkiri"> Samal teemal : <gap rend="viited"/> , ML , 8. mai </hi> </s> </p></div3>
          <div3 type="artikkel"><head> e-õpe annab vabad käed </head>
<p> <s> <hi rend="kaldkiri"> 18.06.2003 </hi> </s> </p>
<p> <s> <hi rend="rasvane"> Internetis õppimine nõuab ranget enesedistsipliini </hi> </s> </p>
<p> <s> Olen Viljandi Arvutikooli õpetaja ja õpin töö kõrvalt Tallinna Pedagoogikaülikooli magistran-tuuris . </s> <s> Lisaks annan tunde ka Viljandi koolides . </s> </p>
<p> <s> Kuna nädala sees ei ole võimalik Tallinna sõita , olen õppetööks kasutanud Internetti . </s> <s> Viimasel poolel aastal olen sellesse kaasanud ka oma õpilasi Viljandis . </s> </p>
<p> <s> Mis on e-õppe plussid ja miinused ? </s> </p>
<p> <s> <hi rend="rasvane"> Õppijale mõnus </hi> </s> </p>
<p> <s> Mida vabamalt end arvuti taga tunned , seda enam saab õppetööle keskenduda . </s> </p>
<p> <s> Tõsi , ega väga palju vaja pole . </s> <s> Natuke head tahtmist ja pealehakkamist , ning tööde salvestamise , kopeerimise , e-kirjade saatmise õpib ära mõne päevaga . </s> </p>
<p> <s> Õpilasele on e-õpe mitmeti mõnus . </s> <s> Vajalikud materjalid on Internetist igal ajal kättesaadavad . </s> <s> Neid saab salvestada oma arvutisse või trükkida paberile . </s> </p>
<p> <s> Jäävad ära sõidud kooli , mis omakorda hoiab kokku õpilase aega ja raha . </s> <s> Samuti ei kannata igapäevatöö . </s> </p>
<p> <s> Mõneti on e-õpe ka ebamugav . </s> <s> Ei ole kõrval õpetajat , kes aitaks , ja kaasõpilastega ei saa vahetult konsulteerida . </s> <s> Lisaks peab ennast ikka kõvasti tagant sundima , et tuleb laua taha istuda ja õppima hakata . </s> <s> Nii et e-õpe laisale inimesele eriti ei sobi . </s> </p>
<p> <s> Enda kogemusest võin kinnitada , et parim tundub olevat kombineeritud variant . </s> <s> Loengud ja praktikumid koos kaasõpilaste ja õppejõuga on aeg-ajalt hädavajalikud . </s> <s> Vahetu suhtlemisega konsultatsioone ei asenda loomulikult miski . </s> <s> Aga Interneti vahendusel oleks sel juhul võimalik suhelda tundidevahelisel ajal. </s> </p>
<p> <s> Kuidas oma teadmisi edasi anda , kui õpilast iga päev ei kohtagi ? </s> <s> Kõigepealt tuleb õpetajal väga hoolega läbi mõelda , mida ja kuidas kirja panna , et õpilastel ei jääks lugedes midagi arusaamatuks . </s> <s> Hästi põhjalikult tuleb ette valmistada ülesanded nii tublimatele kui ka neile , kellel kõik nii hästi algul ei edene . </s> </p>
<p> <s> Positiivne ongi see , et e-õpe sunnib õpetajat iga õpilasega individuaalselt tegelema . </s> <s> Suhtlemine e-posti teel on väga oluline . </s> <s> Igal õpilasel on oma probleemid ja igale kirjale tuleb vastata . </s> <s> Tõsi , see nõuab omajagu rohkem aega , kui lihtsalt klassis kõigiga korraga suhelda . </s> <s> Arvan samas , et individuaalne suhtlemine on siiski tulemuslikum . </s> </p>
<p> <s> Siiski peaks kombineerima traditsioonilist õpet ja e-õpet . </s> <s> Ainult kirja teel suhtlemine võib mõne õpilase puhul mitte sobida . </s> <s> Pealegi on vahetul emotsionaalsel suhtlemisel tugev positiivne stiimul nii õpilasele kui ka õpetajale . </s> <s> Kõike ju ei saa kirja teel väljendada . </s> </p>
<p> <s> Kuna e-õppe korral on õpilane enamiku ajast oma probleemidega üksi , tundub oluline olevat just õpetaja toetuse tunnetamine . </s> <s> Veel parem , kui toetust pakuvad ka kaasõpilased . </s> <s> On väga hea , kui õpetaja annab mitte individuaalseid ülesandeid , vaid palub probleemülesandeid lahendada kolme-neljaliikmelistel gruppidel . </s> <s> Õpilased ise jagavad omavahel , kes mida teeb . </s> <s> Kes tegemata jätab , veab alt oma kaaslasi . </s> </p>
<p> <s> <hi rend="rasvane"> Õpetajale huvitav </hi> </s> </p>
<p> <s> Minu kogemused e-õppega on praegu väga positiivsed . </s> <s> Õpilased tunduvad rahul olevat . </s> <s> Nad saavad oma aega vabamalt planeerida . </s> <s> Ja eks uus õppevorm ole ka lihtsalt põnevaks vahelduseks klassis istumisele . </s> </p>
<p> <s> Mind sunnib pingutama ja ennast arendama ning järjest uusi ja huvitavaid ülesandeid välja mõtlema siiras soov muuta õppimine õppijale meeldivaks ja huvitavaks . </s> </p>
<p> <s> Usun , et e-õppel on tulevikku . </s> </p>
<p> <s> <hi rend="rasvane"> Toomas Rähn , e-õppija ja e-õpetaja </hi> </s> </p></div3>
          <div3 type="artikkel"><head> Olustveres saab aednikuks õppida </head>
<p> <s> <hi rend="kaldkiri"> 18.06.2003 <bibl> <author> Heino Laiapea </author> </bibl> </hi> </s> </p>
<p> <s> <hi rend="rasvane"> Olustvere teenindus- ja maamajanduskool võtab põhikooli lõpetanud noori sel sügisel esimest korda aiandust õppima </hi> </s> </p>
<p> <s> Kooli õppetalu juht Riho Kala ütles , et mõte aiandust õpetada tekkis pärast seda , kui Vana-Võidus selle eriala vastuvõtt lõpetati . </s> <s> “ Me ei saa võistelda Räpinaga , kus on pikaajalised traditsioonid , kuid oma piirkonna noortele tahame anda võimaluse saada aedniku oskused meie koolist . ” </s> </p>
<p> <s> Just praegu käib Olustveres uute õppebaaside väljaehitamine . </s> <s> Mõisaaegsesse lauta tuleb tehnikakeskus ja kõrvale kooli õppeaed . </s> <s> Aia rajamine on õppetalu aedniku Karina Pärli juhtida . </s> </p>
<p> <s> Aianduse erialal on osa õppeaineid samad mis põllumajanduse ja loodusmajanduse erialal , lisaks on iluaiandus , maastikukujundus , puuvil-jandus ja nii avamaa kui katmikala köögiviljandus . </s> </p>
<p> <s> 3 aasta ja 6 kuuga saab lisaks keskharidusele aiandis töötamise oskused . </s> <s> Aianduse erialale on plaanis võtta vastu 15 õpilast . </s> </p>
<p> <s> Riho Kala ütles , et sügisest vajab kool ka aianduse õpetajat . </s> </p>
<p> <s> Olustvere TMK õppetalul on oma mesila , kus saavad praktikat nii loodusmajanduse kui aianduse eriala õpilased . </s> <s> Olustveres on lõpetanud 19 lendu mesinikke ( sh Maalehe astroloog Igor Mang ) . </s> </p>
<p> <s> Olustvere TMK õpilaste arv hakkab pisitasa suurenema just tänu erialade laienemisele . </s> <s> Mullu sügisel avati loodusmajanduse eriala . </s> <s> Ka nendel noortel kulub kolm aastat , et õppida põllumajandusele alternatiivseid tegevusi . </s> </p>
<p> <s> Olustveres on ka neid noori , kes pärast ühe eriala lõpetamist on kooli edasi jäänud . </s> <s> Näiteks Reiko Sülla tahtis pärast talujuhtimise eriala lõpetamist Olustveres kokandust õppida ja töötab nüüd samas kokana ning juhendab õpilasi . </s> <s> Kokaks saab 3,5 aastaga ja see eriala on üks populaarsemaid . </s> </p>
<p> <s> Aegade jooksul on Olustvere tuntud olnud eelkõige agronoomide koolitajana , nüüd tegutseb kool ka tunnustatud turismikeskusena . </s> <s> Gümnaasiumiharidusega noored saavad seal õppida turismikorraldust , sekretäritööd koos raamatupidamise lisaoskusega ja toitlustusteenindust . </s> </p>
<p> <s> Kõigil kolmel erialal õpitakse 1 aasta 10 kuud . </s> </p>
<p> <s> Kooli õppetalul on kasutada korralik tehnika , on oma ratsabaas ja ujula . </s> </p>
<p> <s> Teist aastat makstakse põllumajanduse valdkonnas õppijatele stipendiumi . </s> <s> Esimesel kuul on see 500 krooni ja hiljem vastavalt õppimistulemustele . </s> </p>
<p> <s> Kõik noored saavad soovi korral 150-185 kr eest kuus koha ühiselamus . </s> <s> Ühiselamus on köögid , kus õpilased saavad endale ise hommikul ja õhtul toitu valmistada . </s> <s> Sööklas maksab lõuna 15-20 krooni . </s> </p>
<p> <s> Olustvere TMK direktor Arnold Pastak on veendunud , et põllumajanduserialade õpetamine jääb nende kooli ka tulevikus . </s> <s> “ Ka aiandus on üks põllumajanduse osa . </s> <s> Kui mõnele ei meeldi sõna põllumajandus , võib ta selle asemel mida tahes välja mõelda , aga sisu jääb ikka samaks . ” </s> </p></div3>
        </div2>
        <div2 type="rubriik">
          <head> Kultuur </head>
          <div3 type="artikkel"><head> “ Hansapilt 2003 ” parimad tööd </head>
<p> <s> <hi rend="kaldkiri"> 18.06.2003 </hi> </s> </p>
<p> <s> Eesti Rahva Muuseumi näitusemajas on 25. juunini väljas 76 tööd , mis on saadetud Tartu VIII hansapäevade raames toimunud võistlusele “ Hansapilt 2003 ” . </s> </p>
<p> <s> Töid saadeti Hiiust , Nõost , Saaremaalt , Tallinnast , Tartust , Türilt , Paidest . </s> <s> Kõige pisemad pildimeistrid olid kuni 6aastased lasteaialapsed ja kõige vanem vabakutseline käsitöömeister , kes juba pensionieas . </s> </p>
<p> <s> žürii valis välja 5 tööd . </s> <s> Nende autorid saavad kõik Tartu linnapea allkirjaga keskaegse tunniskirja . </s> <s> I ja II koha omanikud saavad lisaks ka Tartu Püssirohukeldrilt koguperelõuna . </s> </p>
<p> <s> V koht - pilt “ Keskaeg ” . </s> <s> Autor Kadri Kirss , Tartu MHG VII b klass . </s> </p>
<p> <s> IV koht - töö “ Hansalinnade kaart ” . </s> <s> Autor Viktoria Kotelnikova , Tallinna Mustamäe reaalgümnaasium , VII klass . </s> </p>
<p> <s> III koht - pilt “ Hansa sadam ” . </s> <s> Autor Sille Siniavski , Tartu Ülikooli IV kursus . </s> </p>
<p> <s> I koht - töö “ Linnus ” . </s> <s> Autorid Tallinna Seli lasteaia lapsed . </s> </p>
<p> <s> I koht - tikitud Bayeux' vaip . </s> <s> Autor vabakutseline käsitöömeister Kersti Mäll Tartust . </s> </p>
<p> <s> Tseremoonia parimate autorite auks toimub Tähelinna laval 29. juunil kl 15. </s> </p></div3>
          <div3 type="artikkel"><head> Evald Okas rajab muuseumi </head>
<p> <s> <hi rend="kaldkiri"> 18.06.2003 </hi> </s> </p>
<p> <s> 22. juunil avab emeriitprofessor akadeemik Evald Okas Haapsalus oma tulevases muuseumis oma loomingu näituse . </s> </p>
<p> <s> Muuseumi rajab Okas endisesse kunstikooli hoonesse , eelmise sajandi algul ehitatud ruumikasse kahekorruselisse majja , mille ta omandas 1999. aastal . </s> <s> Tulevikus saab muuseumi ülakorrusel Evald Okase teoste püsiekspositsiooni kõrval näha ka tema esinduslikku kunstikogu eesti kunstiklassikast . </s> <s> Alumisel korrusel on kunstigalerii , nii professionaalsete kui amatöörkunstnike õpikojad ning ajutised ateljeed . </s> </p>
<p> <s> Okas plaanib kujundada muuseumist elava kunstikeskuse , mis Haapsalu teistele kunstiasutustele inspireerivat konkurentsi pakub . </s> </p>
<p> <s> Pühapäeval kl 12 on muuseumisse ( Karja 24 ) oodatud pered , et joonistada koos vanameistriga . </s> <s> Muinasjutuhõngulist joonistustundi aitab läbi viia AS Vunder , kelle poolt on joonistusvahendid . </s> <s> Loomulikult ei puudu ka muinasjutuvestjad . </s> </p>
<p> <s> Samal päeval kl 16 avatakse muuseumis Evald Okase tööde näitus . </s> </p></div3>
          <div3 type="artikkel"><head> Mäe Aeda ja Oru Mari vaibad Vargamäel </head>
<p> <s> <hi rend="kaldkiri"> 18.06.2003 </hi> </s> </p>
<p> <s> <hi rend="rasvane"> Tammsaare muuseumis Vargamäel avatud näitusel “ Mäe ja Oru vaibad ” said kokku kahe ajaloolise talu elanike järeltulijad </hi> </s> </p>
<p> <s> Õigupoolest said Mäe talu kuuenda põlve järeltulija Aet Ollisaar ning Oru talu viienda põlve järeltulija Mari Vaaderpall kokku juba kuue aasta eest Tartu kõrgema kunstikooli sisseastumisvestlusel . </s> </p>
<p> <s> <hi rend="rasvane"> Vaipade juurde tulek </hi> </s> </p>
<p> <s> “ Kui Mari ütles uhkusega , et tema on pärit Vargamäelt , tuletas see mulle midagi olulist meelde , ” meenutab Aet Ollisaar . </s> <s> “ Mari tuli otse Vargamäelt . </s> <s> Mina jõudsin sellel hetkel sinna taas ringiga tagasi . ” </s> </p>
<p> <s> Tallinnas sündinud , nüüd Tartus elava Aet Ollisaare jaoks olid tekstiiliõpingud asjade loomulik käik . </s> <s> Ka tema vanaema Ellen Hansen oli tekstiilikunstnik . </s> <s> “ Olen lapsest saati teadnud vaipade olemasolu ning seda , et lõngad on vaiba kudumiseks . ” </s> </p>
<p> <s> Ometi ei läinud tekstiilikunstnikuks saamine tõrgeteta . </s> <s> Murdeeas tekkis trots : kui vanaema koob vaipu , siis mina seda tegema ei hakka ! </s> <s> Pärast kandleõpinguid pani ta end siiski proovile . </s> <s> Proovikiviks olnud sisseastumiseksamid kunstikooli läksid edukalt ning praeguseks on professor Aet Ollisaar juba kümme aastat juhatanud Tartu kõrgema kunstikooli tekstiiliosakonda . </s> </p>
<p> <s> Tema õpilane Mari Vaaderpall sattus tekstiili õppima pärast Pelgulinna gümnaasiumi kunsti eriklassi lõpetamist : “ Teadsin kindlalt , et tahaksin õpinguid jätkata Tartus . </s> <s> Tekstiili eriala tundus valikust kõige naiselikum . ” </s> </p>
<p> <s> <hi rend="rasvane"> Müstiline kohtumine </hi> </s> </p>
<p> <s> Mõlemad naised peavad kokkusaamist tähenduslikuks . </s> <s> “ Tegelikult oleme omavahel juba ammu seotud . </s> <s> Aastal 1997 saime lihtsalt kokku , ” sõnas Mari Vaaderpall , kes pärast kunstikooli lõpetamist teenib leiba kardinadisainerina . </s> </p>
<p> <s> Aet Ollisaare Vargamäel üles seatud vaibad on kokkuvõte tema loomingust . </s> <s> Aastase Augusti , kahese Oskari ja kuuese Age kõrvalt vaibakudumiseks aega leida pole lihtne . </s> </p>
<p> <s> Mari Vaaderpallil on see esimene näitus ning võimalus end kodukandi inimestele meelde tuletada . </s> </p>
<p> <s> “ Oma tööde näitamine kodukandis on tagasitulek juurte juurde , ” rääkis Aet Ollisaar , kelle vaipadesse on enim kootud mägede motiive . </s> <s> “ Just nii saab väikeste kohtade inimestele teadvustada , et nende külast mujale sattunud inimene ei kao kuhugi . </s> <s> Ta on ja tegutseb ja tema loomingus kajastub kas otseselt või kaudselt tema kodupaik . ” </s> </p>
<p> <s> Järjepidevuse edasikandjaks nimetab näitust ka Tammsaare muuseumi juhataja Kersti Kertsmik . </s> </p>
<p> <s> Otseselt maa ja maale tagasiminemisega on Aet Ollisaare hinnangul seotud vaip “ Läbi aja vaatamise mäng ” . </s> <s> “ See on esimene hõre vaip , mille 10 aastat tagasi valmis tegin . ” </s> <s> Ta selgitas , et vaip on seotud aja kulgemise ja inimese liikumisega . </s> </p>
<p> <s> “ Kui sündmused jäävad meist kaugemale , ei suuda me neid päris täpselt meenutada . </s> <s> Samas need sündmused ei kao , nende taasnägemiseks peab ennast pingutama . </s> <s> Ja kui vaadata läbi mitme aja ehk vaibakihi , näeme seal taga maad . </s> <s> Maad , kust me tegelikult ju kõik tuleme . ” </s> </p>
<p> <s> Mari Vaaderpalli neljast vaibast on enim kodupaigaga seotud vaip pealkirjaga “ Ma armastasin sakslast ” . </s> <s> Autor kinnitas , et seda vaipa kududes mõtles ta Tammsaarele ning tema samanimelisele teosele . </s> <s> “ Juhtus aga nii , et avastasin läbi Tammsaare ennast . ” </s> </p>
<p> <s> Kui Tammsaare kirjeldas õrna naise võitlust maailma ja iseendaga , siis Maril õnnestus tema toel vaipa kududa oma sisemine mina . </s> </p>
<p> <s> Nii erinevad , kui olid Mäe ja Oru naised Tammsaare loomingus , on ka nende järeltulijate vaibad . </s> </p>
<p> <s> Õpilane on oma vaipadesse kudunud realistlikud ümbritsevad hetked , õpetaja gobeläänid kannavad endas unistusi ning igatsust kättesaamatutesse kaugustesse . </s> </p>
<p> <s> Näitust “ Mäe ja Oru vaibad ” saab Vargamäel vaadata 6. juulini . </s> </p>
<p> <s> <hi rend="rasvane"> Silja Paavle </hi> </s> </p></div3>
        </div2>
        <div2 type="rubriik">
          <head> Naeris </head>
          <div3 type="artikkel"><head> Igale ministrile oma esmaabiminister ! </head>
<p> <s> <hi rend="kaldkiri"> 18.06.2003 </hi> <hi rend="rasvane"> Veel üks jaaniluuletus </hi> </s> </p>
<p> <s> <hi rend="kaldkiri"> jaaniõhtuks kõrgeks kasvab rohi paneb ennast otsustavalt maksma ainult kui teeks õiges kohas sohi kasvada võiks rohust pikemaks ma õlut enda sisse topin kuna loodan kasvamisekonkurentsis väikse edumaa see annab dopinguna saangi esimeheks küla karskusseltsis jaaniõhtuks suureks kasvab isu ümber lõkke ootuses me hardas kas saab vana kuivand oinarisu mahlaseks ja küpseks lihaks vardas jaaniõhtuks kõrgeks kasvab reiting kasvab turg nii meeletu ja vaba kõrgele ka kerkib neiu kleit ning selle ääre alt on näha naba huvitav on märkida et üksnes juunikuus käib kasvamine ju nii jaaniõhtuks kasvab igaüks kes omab enda sees veel kasvuruumi jaaniõhtuks kõrgeks kasvab rohi kasvab pension palk ja lastetoetus kasva sinagi ja ära ohi et su kasvupäevad oleks nagu loetud </hi> <hi rend="rasvane"> Contra </hi> </s> </p>
<p> <s> <hi rend="rasvane"> Paetisme </hi> </s> </p>
<p> <s> • Paljud naised ei klapi omavahel , mehed klapivad alati . • Naine ei saanud sauna minna , sest tal polnud midagi selga panna . • Pulmapäeval jagab noorpaar torti , hiljem varandust . • Harmooniline abielu on siis , kui mõlemad pooled on heliloojad . • Kui seatalitaja sigalasse läks , tundis ta kärsa haisu . </s> <s> <hi rend="rasvane"> Jüri Paet </hi> </s> </p>
<p> <s> <hi rend="rasvane"> Anekdoodid </hi> </s> </p>
<p> <s> Mees istub maja trepil ja mängib akordioni . </s> <s> Kuuri ees raiub naine puid . </s> <s> Tuleb naabrimees ja lausub : “ See ei ole sinust ilus , et naine lõhub puid ja sina mängid akordioni . ” </s> <s> “ Mis teha , kui ei oska pilli mängida . ” </s> </p>
<p> <s> Mees tuleb väsinuna koju , kuuleb teisel pool seina iseloomulikke ohkeid . </s> <s> Isa ütleb pojale : “ See naaber on mind juba ära tüüdanud . </s> <s> Lähen ütlen , et ta oma naisega veidi vaiksemalt oleks . ” </s> <s> “ Ema pidi ütlema , ” rahustab poeg . </s> <s> “ Tõsi või ? </s> <s> Aga pole veel öelnud ? ” </s> <s> “ Ma ei tea , ta pole sealt veel tagasi tulnud . ” </s> </p>
<p> <s> <hi rend="rasvane"> Imeline kevadõhtu </hi> </s> </p>
<p> <s> <hi rend="kaldkiri"> Läksin hilja sööklasse . </hi> </s> <hi rend="kaldkiri"> <s> Tellisin : Üks hakklihakaste , juurde piimaklaas . </s> <s> Pärast sööki õhtusse vaatasin . </s> <s> Imestasin raskelt - kaste juba maas . </s> </hi> <s> <hi rend="rasvane"> Meeme Tütt </hi> </s> </p>
<p> <s> <hi rend="rasvane"> Retroviisor </hi> </s> </p>
<p> <s> Nädal tagasi oli asja Tartusse . </s> <s> Noorim tütardest ja abikaasa kaasas . </s> <s> Tee teadagi tüütu , suured veomasinad järjekindlalt jalus . </s> <s> Ikka peatud mõne putka juures ja ostad sööki-jooki . </s> <s> Õhtul koju jõudes oli autopõrandal kilekotitäis plastpudeleid ja -kotte , lisaks jäätise- , kommi- ja küpsisepaberid ja tühi suitsupakk . </s> </p>
<p> <s> Korralike inimestena ei viska me kunagi autoaknast oma jäätmeid välja , veame ikka kenasti koju ja kütame saunaahjus ära . </s> <s> Marurohelised hakkavad nende sõnade peale küll kindlasti üle kere värisema , et saastavad ja nii edasi , aga ma olen kindel , et minu ja minusuguste jäätmepõletamine saunaahjus on suhteliselt süütu tegu võrreldes miljonite autode , tuhandete lennukite ja sadade sputnikute poolt atmosfääri jäetud kantserogeensele ja muidu mürgisele pasale . </s> <s> On ju küll kehtestatud igasugu saastenormid , aga need on ikkagi normid - inimene peab saama teatud koguse omatekitatud saastast ka järeltulijaile pärandada . </s> <s> Et need sellega võitleksid ja et neil igav ei hakkaks . </s> </p>
<p> <s> Minu põlvkond ja minu vanemate põlvkond - vähemasti NSV ajal elanud - on küll minimaalse panuse selleks andnud . </s> </p>
<p> <s> Vaatame retroviisorisse . </s> </p>
<p> <s> Kui mina noor olin , siis juba vähem noor ja lõpuks üsna keskeale lähenev tegelane , polnud mingit keemiat . </s> <s> Poes keerati kõik toiduained õhukesse sulfiidpaberisse , piima ja teisi piimatooteid müüdi klaastaaras . </s> <s> Paber läks pärast pliidi alla tulehakatiseks või peldikusse naela otsa . </s> <s> Pudelid-purgid läksid taarapunkti , kus nende eest päris korralikult maksti . </s> <s> Taarapunktis muidugi keeratava kaanega Bulgaaria ja Ungari herne- ja letšopurke vastu ei võetud , aga korralik perenaine neid sinna ei viinudki . </s> <s> Need pesti puhtaks ja neisse hoiustati moose , seeni , kompotte , pereisad toppisid ülejäänud purgid kruve-mutreid-seibe täis ja eksponeerisid neid kuuris , garaažis või keldris aukohal . </s> <s> Vanad läbiloetud ajalehed pandi kenasti pakki ja viidi sekundaarse tooraine kokkuostu punkti , kus nende vastu sai defitsiitseid peldikupaberi rulle , purgikaasi või Poola šampooni . </s> <s> Igati kasulik äri . </s> </p>
<p> <s> Vaid tinutatud plekist kalakonservipurke ei tahtnud ka metalli kokkuostu punktid , aga need roostetasid prügimäel maa sees paari aastaga ära ja rikastasid huumust rauamolekulidega . </s> <s> Muidugi jäid üle ka piimapudelite stanniolkorgid ja suitsupakkide fooliumpaberid , kui peremees just Priimat või Belomorkanali ei tõmmanud . </s> </p>
<p> <s> Nüüd oleme otsapidi Euroopas ja peame selle värvikireva keemiaga hakkama saama . </s> <s> Kui ei saa , sureb inimkond välja ja taastub alles miljonite-miljonite aastate pärast . </s> <s> Siis lööb tuleviku neandertaallane maha järjekordse mammuti , mis hordi poolt silmapilkselt nahka pannakse . </s> <s> Järele jäävad ainult suuremad reiekondid , aga neid kasutatakse juba järgmise mammuti või mõõkhambulise tiigri maha löömiseks . </s> <s> Ei mingit prügi ega saastet . </s> <s> Vaid loendamatud neandertaallaste väljaheited koopa läheduses . </s> <s> Aga ka neist saab tulevikus nafta . </s> </p>
<p> <s> <hi rend="rasvane"> Lembit Remmelgas </hi> </s> </p>
<p> <s> <hi rend="rasvane"> Päevaraamat </hi> </s> </p>
<p> <s> <hi rend="rasvane"> Inna Aeg </hi> </s> </p>
<p> <s> 12. juuni </s> </p>
<p> <s> Hakkasin huvi pärast uurima , et kas maailmas on veel Inna Aja nimelisi inimesi . </s> <s> Selgus , et on . </s> </p>
<p> <s> Üks on Hispaanias , kes teenib leiba telefonisideoperaatorina ehk teisisõnu töötab lõbuliini peal . </s> <s> Kolm Inna Aega elab Venemaal , kõik tegelevad metallitööga , vabal ajal kütivad Tjumeni oblastis karusid . </s> <s> Üks on veel Hollandis , tema on Amsterdami linnavalitsuse meelemürkide vanemspetsialist . </s> <s> Ja oh sa ime küll - isegi Sindis on üks Inna Aja nimeline naine . </s> <s> Ütleme nii , et ta tegeleb videolaenutajana . </s> </p>
<p> <s> Mul tuli pärast seda hea uni . </s> </p>
<p> <s> 13. </s> </p>
<p> <s> Kas ma sain nüüd targemaks , kui sain teada , et mul on nimekaimusid ? </s> <s> Targemaks vaevalt , aga kindlasti jõukamaks . </s> <s> Käisin täna igaks juhuks Tallinnas patendiametis ja patentisin oma nime ära . </s> <s> ( Vanamees ütles , et ma käisin oma nime pantimas . </s> <s> Loll sihuke . ) </s> <s> Maksin riigile nime eest 8000 krooni . </s> <s> Püha müristus , kui väärtuslik ja kallis nimi mul on . </s> <s> Aga ma hakkan veel sellega teenima . </s> </p>
<p> <s> 14. </s> </p>
<p> <s> Kõigepealt saatsin Sindis elavale Inna Ajale kirja . </s> <s> Teatasin talle , et Inna Aeg kui inimene ja kui nimi on patenteeritud ja nüüd tuleb tal selle eest maksma hakata . </s> <s> Siis saatsin kirja ka Hispaaniasse , Venemaale ja Hollandisse . </s> </p>
<p> <s> 15. </s> </p>
<p> <s> Välismaalt tulid vastused kohale , sindilane pole veel endast märku andnud . </s> <s> Kõik vastanud ütlesid , et maksavad raha ära ja siis loobuvad oma nimest . </s> <s> Nüüd tunnen end nagu Monika Salu - väike miljon siit , väike miljon sealt . </s> </p>
<p> <s> 16. </s> </p>
<p> <s> Naudin elu ja suplen rahas . </s> <s> Käisime vanamehega Tivolis . </s> </p>
<p> <s> 17. </s> </p>
<p> <s> Sama . </s> </p>
<p> <s> Telekast kuulsin , et uus politseijuht Antropov jätab alles neli prefektuuri ja politseinikku . </s> </p>
<p> <s> 18. </s> </p>
<p> <s> “ Inna , sulle on telefon , ” ütles vanamees kell seitse hommikul . </s> <s> Ärkasin üles , kooberdasin telefoni juurde ja ütlesin : “ Inna Aeg kuuleb , kuidas te saate mulle kasulik olla ? ” </s> </p>
<p> <s> Mulle helistati Eesti Telefonist . </s> <s> Üks Valdo nimeline mees ütles , et nad on otsustanud oma firmale uue nime panna - Inna Aeg . </s> <s> Valdo küsis , et kas ma luban oma nime kasutada . </s> <s> Mis ma oskan öelda - muidugi ma olin nõus . </s> <s> Sain jälle väikse miljoni . </s> </p>
<p> <s> Seda nad aga sealt Eesti Telefonist ei tea , et Sindis on veel üks Inna Aeg . </s> <s> Tegelikult - kes ütleb , et Eestis ei või ainult üks Inna Aeg olla . </s> <s> Tänapäeval on ju läbi ohvsoor-firmade kõik võimalik . </s> </p>
<p> <s> Kas ma tõesti ei vääri Aasta Ärinaise tiitlit ? </s> </p>
<p> <s> 1191. a 23. juunil toimus meil päikesevarjutus . </s> <s> Eestlased süüdistasid sel ajal siin viibinud väliskülalist Theoderichi päikese ärasöömises ja andsid talle korralikult tappa . </s> <s> Et klobijatele kätte maksta , organiseeris Theoderich Mõõgavendade ordu . </s> </p>
<p> <s> 2003. a mai viimasel päeval toimunud päikesevarjutuse ajal said Tallinnas kere peale kaks lätlast , viis venelast , kellest üks osutus hiljem udmurdiks , ja üks soomlane . </s> </p>
<p> <s> Järgmise päikesevarjutuse ajal oleme juba NATO karastusega löömamehed . </s> <s> Näis , kellele siis kolki anname . </s> </p></div3>
        </div2>
        <div2 type="rubriik">
          <head> Tuna ja täna </head>
          <div3 type="artikkel"><head> Tuna ja täna </head>
<p> <s> <hi rend="kaldkiri"> 18.06.2003 <bibl> <author> Mati Soomre </author> </bibl> </hi> <hi rend="rasvane"> 16 . </hi> </s> <hi rend="rasvane"> <s> VI </s> </hi> </p>
<p> <s> 1963 <hi rend="rasvane"> lendas </hi> venelanna <hi rend="rasvane"> Valentina Tereškova </hi> esimese naisena <hi rend="rasvane"> kosmosesse </hi> ja tegi kosmoselaeval Vostok 6 kolme päevaga 48 tiiru ümber Maa . </s> <s> Märtsis 1962 moodustatud naiskosmonautide rühma valiti rohkem kui 400 kandidaadi seast välja viis : peale Tereškova veel šanna Jerkina , Tatjana Kuznetsova , Valentina Ponomarjova ja Irina Solovjova . </s> </p>
<p> <s> <hi rend="rasvane"> 17. VI </hi> </s> </p>
<p> <s> 1871 <hi rend="rasvane"> abiellusid </hi> Londonis St. Martin-In-The-Fieldsi kirikus kanadalanna <hi rend="rasvane"> Anna Haining Swan </hi> ja ühendriiklane <hi rend="rasvane"> Martin van Buren Bates </hi> , kellest sai <hi rend="rasvane"> maailma pikim paar </hi> . </s> <s> Pruudil oli pikkust 2.36 , peigmehel 2.34. </s> </p>
<p> <s> <hi rend="rasvane"> 18. VI </hi> </s> </p>
<p> <s> 1583 <hi rend="rasvane"> sõlmiti </hi> Londonis <hi rend="rasvane"> esimene elukindlustusleping </hi> . </s> <s> Linnanõunik Richard Martin kindlustas William Gybbonsi elu 12 kuuks summale 383 naela 6 šillingit 8 penni . </s> <s> Kindlustusmakse oli sellest 8% ehk 30 naela 3 šillingit 4 penni . </s> </p>
<p> <s> Lugu lõppes nii , nagu kindlustuslood siiani kipuvad lõppema . </s> <s> Sellest poliisist sai ka esimene poliis , mille kindlustajad vaidlustasid . </s> <s> Kui Gybbons 25. V 1584 suri , väitsid kindlustustegelinskid , et mees elas ju 12 lunaarkuud , igaüks 28 päeva pikk , kenasti ära . </s> <s> Kohus otsustas siiski , et lepingu eesmärk oli kindlustada Gybbonsi elu üheks aastaks , ja käskis raha välja maksta . </s> </p>
<p> <s> <hi rend="rasvane"> 19. VI </hi> </s> </p>
<p> <s> 1937 <hi rend="rasvane"> avati </hi> Pärnus <hi rend="rasvane"> Rannahotell </hi> . </s> <s> Selle funktsionalistliku arhitektuuri tippteose on projekteerinud Olev Siinmaa ja Anton Soans . </s> </p>
<p> <s> <hi rend="rasvane"> 20. VI </hi> </s> </p>
<p> <s> 1912 sündis USA kergejõustiklane <hi rend="rasvane"> Jack Torrance </hi> . </s> </p>
<p> <s> Ületas 1934 esimesena kuulitõukes 17 m piiri . </s> </p>
<p> <s> Meetripiiride ületajad kuulitõukes • Emil Hirschfeld GER 16.04 1928 • Jack Torrance USA 17.40 1934 • Parry O'Brien USA 18.00 1953 • Parry O'Brien USA 19.06 1956 • William Nieder USA 20.06 1960 • Randy Matson USA 21.52 1965 • Aleksandr Barõšnikov URS 22.00 1976 • Ulf Timmermann GDR 23.06 1988 </s> </p>
<p> <s> <hi rend="rasvane"> 21. VI </hi> </s> </p>
<p> <s> 2001 <hi rend="rasvane"> sõitis Austraalias </hi> Newmani ja Yandi kaevandustest Port Headlandi <hi rend="rasvane"> 7353 m pikk </hi> ja 99 732,1 t raske , <hi rend="rasvane"> 682 maagivagunist koosnev rong </hi> , mida vedasid kaheksa diisel-elektrivedurit . </s> </p>
<p> <s> <hi rend="rasvane"> 22. VI </hi> </s> </p>
<p> <s> 1947 sündis luuletaja <hi rend="rasvane"> Leelo Tungal </hi> . </s> </p>
<p> <s> “ Olen käinud peaaegu kõigil laulupidudel ja koguni laulupeo ajal sündinud . </s> <s> Ema pidi minema kooriga laulma , aga mina arvasin heaks just siis ilmale tulla . </s> <s> Sünnitusmajja oli laulupeoliste rongkäiku kuulda . </s> <s> “ Karistuseks ” , et ema seekord laulupeole ei pääsenud , sain Leelo nime . ” </s> </p>
<p> <s> <hi rend="kaldkiri"> Valguse aine Ah , et peatuksid hetkeks su peal hea mööduja mõistvad silmad - kaks heledat tunnelit tundmatusest tundmatusse . </hi> </s> <hi rend="kaldkiri"> <s> Vaba , vaikne ja siluv pilk kortsuskulmulisse kunstitegemisse . </s> <s> Mida ta uhub ? </s> <s> Mida ta usub - hele isekuseta laine ? </s> <s> See , mis unub , kuid külge jääb , on valguse aine . </s> </hi> </p>
<p> <s> 2002 <hi rend="rasvane"> saavutas kurt ja pime </hi> britt <hi rend="rasvane"> Graham Hicks </hi> Inglismaal Bruntingthorpe'i katserajal <hi rend="rasvane"> ATV-ga </hi> ( maastikusõiduk ) <hi rend="rasvane"> kiiruse 167,4 km/h </hi> . </s> <s> Tagasadulas istunud Rob Hall juhendas Hicksi puudutuste abil . </s> <s> Ümberehitatud ATV-l oli Honda Blackbirdi 1100 cm3 mootor . </s> </p></div3>
        </div2>
        <div2 type="rubriik">
          <head> Arvuti </head>
          <div3 type="artikkel"><head> Digiallkirju saab kontrollida </head>
<p> <s> <hi rend="kaldkiri"> 18.06.2003 </hi> </s> </p>
<p> <s> 10. juunist on kättesaadav digiallkirjade kontrollimise portaal aadressil <gap rend="viited"/> </s> </p>
<p> <s> Portaal võimaldab igaühel ilma isikutuvastuseta laadida portaali üles dokumente , kontrollida nende digiallkirju ja koostada väljaprintimiseks digiallkirja kinnituse lehte . </s> </p>
<p> <s> Üleslaaditud dokumendid on kättesaadavad lühikest aega ainult sama brauserikasutuse vältel , 30 minuti jooksul kustuvad need serverist automaatselt . </s> <s> Pärast brauseri sulgemist avaneb kasutajale järgmisel pöördumisel tühi kataloog . </s> </p>
<p> <s> Kättesaadav on ka DigiDoc-portaali täisversioon <gap rend="viited"/> , kus on võimalik dokumentidele ka digitaalallkirju anda ja neid mitmepoolseks allkirjastamiseks jagada teistele portaali kasutajatele . </s> </p></div3>
        </div2>
        <div2 type="rubriik">
          <head> Euroleht </head>
          <div3 type="artikkel"><head> Õppima kodunt kaugemal </head>
<p> <s> <hi rend="kaldkiri"> 18.06.2003 </hi> </s> </p>
<p> <s> <hi rend="rasvane"> Euroopa Liidus on Eesti noortel rohkem võimalusi välismaal õppida </hi> </s> </p>
<p> <s> Juba kandidaatriigina osaleb Eesti ELi haridusprogrammides . </s> <s> Näiteks on ELi programmid “ Erasmus ” ( kõrghariduses ) ning “ Leonardo ” ( kutsehariduses ) viimase paari aasta jooksul toetanud rohkem kui tuhande õppuri ja õppejõu püüdlusi . </s> </p>
<p> <s> Liikmesriigi kodanikena on Eesti noortel veel lihtsam ja soodsam semester või paar mõnes Euroopa kutse- või kõrgkoolis õppida , kuna siis teeb bürokraatia neile vähem takistusi . </s> </p>
<p> <s> Siiski peaks noor omandama põhihariduse valdavalt Eestis ja eesti keeles . </s> <s> See võimaldab omandada erialase terminoloogia emakeeles , olla kursis valdkonna arenguga Eestis jne. </s> </p>
<p> <s> Haridustee jätkamine välismaa ülikooli magistri- või doktoriõppes on juba asjade loomulik käik . </s> </p>
<p> <s> ELi kodanikele on õppemaks madalam ( näiteks Suurbritannias olenevalt kõrgkoolist ja erialast isegi viis korda ) või puudub see üldse ( Iirimaal , Taanis , Saksamaal , Kreekas jm ) . </s> </p>
<p> <s> Õppekavade ja haridussüsteemide kooskõlastamine teiste liikmesriikide omadega lisab tööd meie ametnikele , kuid noortele tähendab see Eestis saadud kraadide , kutsete ja kvalifikatsioonide laialdast tunnustamist . </s> </p>
<p> <s> Eesti riik toetab ka noorte suunamist Euroopa ülikoolidesse riigi kulul . </s> <s> Näiteks 2003/2004 . õppeaastaks on haridus- ja teadusministeeriumi ning sihtasutuse Archimedes koostöös välja kuulutatud uus , Kristjan Jaagu stipendium , mille eesmärk on toetada Eesti kõrgkoolide üliõpilaste ja õppejõudude õppetööga seotud välisreise . </s> </p>
<p> <s> Mõne eriala ( näiteks veterinaaria ) doktorantide õppimist välismaal toetatakse otse riigieelarvest . </s> <s> Need summad kasvavad lähiaastatel kindlasti . </s> </p>
<p> <s> On ka riikidevaheliste koostöölepingutega tagatud stipendiume ning üksikuid riiklikke ( näiteks Saksamaa ) , mõne konkreetse õppeasutuse või eriala stipendiume . </s> </p>
<p> <s> Kindlasti paranevad lähiaastatel õppimisvõimalused ka Eestis . </s> <s> Lisaks haridus- ja teaduskulude suurendamise kavale plaanib riik kasutada näiteks kutsehariduse õppekeskkonna ja õppe sisu kaasajastamiseks ELi tõukefondide raha . </s> </p>
<p> <s> <hi rend="rasvane"> Kalmar Kurs , haridus- ja teadusministeeriumi noorteosakonna nõunik </hi> </s> </p>
<p> <s> <hi rend="rasvane"> Kasulikke viiteid Internetis </hi> • Riikide stipendiumid <gap rend="viited"/> • Õppimisvõimalused Eestis ja Euroopas <gap rend="viited"/> • PLOTEUS ( a Portal on Learning Opportunities Throughout Europe ) eesti keeles <gap rend="viited"/> • Euroopa riikide haridussüsteemid <gap rend="viited"/> • Euroopa riikide haridussüsteemid ja õppimisvõimalused <gap rend="viited"/> • ELi hariduskoostööprogramm Socrates <gap rend="viited"/> • ELi kutseharidusprogramm Leonardo da Vinci <gap rend="viited"/> või <gap rend="viited"/> </s> </p></div3>
          <div3 type="artikkel"><head> Tšehhid valisid ühinemise </head>
<p> <s> <hi rend="kaldkiri"> 18.06.2003 </hi> </s> </p>
<p> <s> Nädalavahetusel jõudis Tšehhi kätte kord teha oma valik euroreferendumil . </s> </p>
<p> <s> Laupäeval lõppenud kahepäevasel rahvahääletusel osales veidi üle 55% valijaskonnast . </s> <s> Ühinemist toetas 77,3% . </s> <s> Tšehhis ei olnud kohustuslik saavutada vähemalt 50% osavõtt rahvahääletusest . </s> <s> Peaminister Vladimir Spidla sõnas , et selle referendumiga lõppes Teine maailmasõda . </s> </p>
<p> <s> Enne Tšehhit kiideti ühinemine heaks kuue kandidaatmaa rahvahääletusel . </s> <s> Referendumit ei korralda Küpros . </s> </p>
<p> <s> 14. septembril toimub euroreferendum Eestis ja 20. septembril Lätis . </s> </p></div3>
          <div3 type="artikkel"><head> Skeptikud : ELi põhiseadus ohustab demokraatiat </head>
<p> <s> 16. juunil toimus Tallinnas Uurimiskeskuse Vaba Euroopa ( mitte segi ajada Raadio Vaba Euroopaga - toim ) korraldatud euroskeptikute konverents “ Kallis põrsas kotis ” . </s> </p>
<p> <s> Konverentsi korraldajad olid ürituse põhiteemaks nimetanud Euroopa Liidu põhiseaduse kehtestamisega kaasnevad ohud rahvusriikide iseseisvusele . </s> <s> Üks konverentsi eesmärke oli ELi astumisele alternatiive pakkuda . </s> <s> Esinejad olid Eestist , Taanist , Inglismaalt ja USAst . </s> </p>
<p> <s> Suurbritannia konservatiiv ja Euroopa tulevikukonvendi liige David Heathcoat-Amory juhtis tähelepanu tõigale , et euroliit , kuhu astumist Eesti 14. septembril hääletab , pole seesama , milles elama tuleb hakata . </s> <s> “ Eesti teeb oma otsuse siis , kui ELi põhiseadus pole veel kehtima hakanud , ” väitis ta . </s> </p>
<p> <s> Heathcoat-Amory sõnul on EL liitriigistumas ja selle suhe liikmesriikidega on sama , mis emamaal kolooniatega . </s> <s> Liit tahab otsustaja olla ka neis lepinguis , mis sõlmitakse üksiku liikmesriigi ning väljastpoolt ELi pärit osalise vahel . </s> </p>
<p> <s> Teine tulevikukonvendi liige , Taani rahvaparteilane Peter Skaarup sõnas , et ta on kindlalt eurokoostöö poolt , kui see on reguleeritud lepingute , mitte konstitutsiooniga . </s> </p>
<p> <s> Majandusest rääkides heitsid esinejad ELile ette ülereguleeritust . </s> <s> Praegu on Eesti majanduskeskkond palju liberaalsem kui ELi oma ja seetõttu investorite silmis atraktiivne . </s> </p>
<p> <s> Europooldajaid esindasid konverentsil Res Publica volikogu ja Riigikogu põhiseaduse komisjoni esimees Urmas Reinsalu ning Riigikogu väliskomisjoni esimees , samuti respublikaan Marko Mihkelson . </s> </p>
<p> <s> Reinsalu hinnangul on põhiseaduslik leping vajalik , kuna ELi liikmesriikide arvu kahekordistudes peab rahvusriikide ja liidu suhteid täpsemalt ning selgemalt reguleerima . </s> </p>
<p> <s> Mihkelsoni hinnangul on üritus hiljaks jäänud . </s> <s> Otsus liituda tehti tema sõnul juba aastaid tagasi ning sügisene positiivne tulemus europooldajaile on kindel . </s> <s> Ta manitseb inimesi mitte unustama ELiga liitumise põhjuseid . </s> <s> “ Kipume arvama , et see , kes meist idas , on muutunud . ” </s> </p></div3>
          <div3 type="artikkel"><head> Alex Lepajõe hakkab Tonga kodanikuks </head>
<p> <s> <hi rend="kaldkiri"> 18.06.2003 <bibl> <author> Silja Lättemäe </author> </bibl> </hi> </s> </p>
<p> <s> <hi rend="rasvane"> Halli passi omanikele ei laiene ELi kodanike õigused </hi> </s> </p>
<p> <s> TV3 ekraanilt tuttav saatejuht Alex Lepajõe kiitles kevadises telesaates oma äsja saadud Tonga kuningriigi kodakondsusega , kui astus televaataja ette poolpaljalt , pärg kaelas . </s> <s> Eesti kodakondsust pole tal õnnestunud siiani saada . </s> </p>
<p> <s> Kodakondsus- ja migratsiooniameti ( KMA ) pressiesindaja Heikki Kirotar selgitas , et kodakondsuse taotlemine käib KMA kaudu . </s> <s> Samas on praegu KMA seisukoht selline , et Alex Lepajõe ei saa Eesti kodanik olla , kuna teda on tahtlike kuritegude eest korduvalt karistatud . </s> </p>
<p> <s> “ Kui uskuda Lepajõe sõnu , et ta on Tonga kuningriigi alam , siis miks ta peakski hakkama Eesti kodakondsust taotlema ? ” küsis Kirotar . </s> <s> Seaduse järgi ei saa inimesel olla topeltkodakondsust . </s> <s> Kui inimene tahab Eesti kodakondsust taotleda , peab ta näiteks Tonga kodakondsusest loobuma . </s> </p>
<p> <s> “ Olen Eesti kodakondsust taotlenud . </s> <s> Mis ma sest enam taotlema hakkan , ” kommenteeris probleemi Alex Lepajõe , kes kinnitas , et tema Tonga kodakondsus on vormistamisel . </s> </p>
<p> <s> <hi rend="rasvane"> Hallipassimehi on palju </hi> </s> </p>
<p> <s> KMA välismaalaste dokumenteerimise osakonna juhataja Leevi Laever selgitas , et siiani on Alex Lepajõe elanud Eestis nn halli passiga , mis antakse määratlemata kodakondsusega inimestele . </s> <s> Valdavalt on halli passi omanikud mitte-eestlased , kes NSV Liidu lagunedes jäid Eestisse ega saanud endale ei Venemaa ega Eesti ega mõne muu riigi kodakondsust . </s> </p>
<p> <s> Et ka määratlemata kodakondsusega inimesed saaksid reisida ja oma isikut tõendada , andis Eesti riik neile välismaalaste halli passi . </s> <s> Ka Alex Lepajõel on tähtajaline elamis- ja tööluba , mida tuleb aeg-ajalt pikendada . </s> </p>
<p> <s> “ Arvestades Lepajõe pikaajalisi sidemeid Eestiga - tal on siin eksabikaasa ja alaealine laps , siis kõigi eelduste kohaselt tema tähtajalist elamisluba pikendatakse , ” ütles Laever . </s> </p>
<p> <s> <hi rend="rasvane"> Välismaalased ELi riigis </hi> </s> </p>
<p> <s> Halli passi omanikud jäävad välismaalasteks , kes elavad ELi riigis . </s> <s> Nende puhul on reisides piirikontroll umbes sarnane , nagu praegu Eesti kodanikel - lähevad läbi non-EU citizens värava . </s> </p>
<p> <s> Laeveri sõnul pole halli passi omanikel ELis sellist kaitset , nagu on ELi passiga kodanikel : “ Kui sellised inimesed satuvad välismaal hätta , siis peavad nad oma probleemid ise lahendama , sest Eesti välisesindus nende kaitset ei taga , samuti ükski teine riik . </s> <s> Nendele inimestele osutatakse kaitset rahvusvahelise tava piires . ” </s> </p>
<p> <s> Alex Lepajõe aga väitis , et paljudes ELi riikides , näiteks Hollandis on mittekodanikel reisides enam-vähem samad õigused kui kodanikel . </s> <s> “ Miks siis Eesti mittekodanikud peavad alati viisat taotlema , kui kuhugi reisida tahavad ? ” küsis ta . </s> </p></div3>
          <div3 type="artikkel"><head> Euroopa tulevikukonvent </head>
<p> <s> <hi rend="kaldkiri"> 18.06.2003 </hi> </s> </p>
<p> <s> 15. detsembril 2001. a Belgias Laekenis toimunud Euroopa Liidu Ülemkogu istungil võeti vastu Euroopa tuleviku deklaratsioon . </s> <s> Selles määratleti tulevikudebati neli põhiküsimust : </s> </p>
<p> <s> • pädevuse jagunemine ELi institutsioonide ja liikmesriikide vahel </s> </p>
<p> <s> • rahvusparlamentide roll ELi otsuste tegemisel </s> </p>
<p> <s> • lepingute lihtsustamine </s> </p>
<p> <s> • põhiõiguste harta staatus . </s> </p>
<p> <s> Debati läbiviimiseks kutsuti ellu tulevikuteemaline foorum ja loodi Euroopa tulevikukonvent , mis alustas tegevust avaistungiga 28. veebruaril 2002. </s> </p>
<p> <s> Konventi kuulub 15 liikmesriikide valitsuste ja 30 rahvusparlamentide esindajat ( 2 igast liikmesriigist ) , 2 Euroopa Komisjoni ning 16 Euroopa Par-lamendi esindajat , samu-ti 1 valitsuse esindaja ja 2 parlamendi esindajat igast kandidaatriigist . </s> </p>
<p> <s> Kandidaatriigid osalevad konvendi töös täielikult . </s> <s> Vaatlejatena osaleb konvendis esindajaid majandus- ja sotsiaalkomiteest , regioonide komiteest ning osale-vad ka sotsiaalpartnerite esindajad . </s> <s> Kokku osaleb konvendis 28 riiki ja 217 esindajat . </s> <s> Konvendil on 12-liikmeline presiidium . </s> </p>
<p> <s> Konventi juhib endine Prantsusmaa president Valéry Giscard d'Estaing . </s> </p>
<p> <s> Eesti valitsust esindavad konvendis Lennart Meri ja tema asendaja Henrik Hololei , Riigikogu esindajad on Tunne Kelam ja Euroopa asjade komisjoni esimees Rein Lang . </s> </p>
<p> <s> Tulevikukonvendi raames on ellu kutsutud ka Euroopa noortekonvent . </s> </p>
<p> <s> Konvendi töö eesmärk on ELi uus konstitutsiooniline leping . </s> </p>
<p> <s> Tulevikukonvent peab esitama oma ettepanekud Euroopa Liidu liikmesriikide juhtidele , kes 20. juunil kohtuvad Kreekas Thessalonikis . </s> </p>
<p> <s> <hi rend="rasvane"> Välisminister Kristiina Ojuland : </hi> </s> </p>
<p> <s> Oleme hoidnud konvendis kindlat joont : EL peab jääma sõltumatute rahvusriikide liiduks . </s> <s> Eesti hääl peab ELis kõlama võrdselt teistega . </s> <s> Seda tagab rahvusriikide liit . </s> </p>
<p> <s> <hi rend="rasvane"> Riigikogu Euroopa asjade komisjoni esimees Rein Lang : </hi> </s> </p>
<p> <s> Euroopa Liit võiks areneda sõltumatute riikide ühenduseks , kus asju lahendatakse konsensusega . </s> <s> Meie asi on võidelda föderalistlike printsiipide vastu . </s> <s> 16 riiki on konvendis ühinenud ELi institutsionaalse ülesehituse küsimuses ega toeta tugevat presidentuuri . </s> <s> Kui loome ELi presidendi koha , siis arvatakse , et see president on messias , kes lahendab kõik probleemid . </s> </p></div3>
          <div3 type="artikkel"><head> Parem elu - kallim kinnisvara </head>
<p> <s> <hi rend="kaldkiri"> 18.06.2003 </hi> </s> </p>
<p> <s> <hi rend="rasvane"> Euroopa Liit mõjutab juba nüüd siinset kinnisvaraturgu . </hi> </s> <hi rend="rasvane"> <s> Mis meid ELis ees ootab ? </s> </hi> </p>
<p> <s> <hi rend="rasvane"> Kinnisvaraekspert Tallinn OÜ maakler Toomas Ringo : </hi> </s> </p>
<p> <s> Tallinnas ja selle lähiümbruses käib hoogne korterelamute ning eramute ehitamine . </s> <s> Palju on räägitud arendusobjektide rohkusest ja püsivast nõudlusest . </s> </p>
<p> <s> Võrdleme eluruumide arvu 1000 elaniku kohta meil ja mõnes teises Euroopa riigis . </s> </p>
<p> <s> 2001. aastal oli see näitaja Saksamaal 467 , Hollandis 416 , Rootsis 483 , Soomes 485 ning Eestis 452. </s> <s> Vahed pole suured . </s> </p>
<p> <s> Samas on aga vahe eluruumide kvaliteedis ja ühe eluruumi suuruses ( Eestis - 58,1 m² , Soomes 76,5 m² , Saksamaal 84,6 m² ) . </s> <s> Eestil on arenguruumi nii eluruumi suuruse kui kvaliteedi vallas . </s> </p>
<p> <s> Kui võrrelda eramute osa elamispinnas 1000 elaniku kohta 2001. a , siis olid näitajad järgmised : Islandis 202 , Rootsis 221 , Soomes 261 ja Eestis 137. </s> </p>
<p> <s> Eluruumi ühe m² hind oli Soomes ( v.a Helsingi ) 1008 eurot ning Eestis ( v.a Tallinn ) 237 eurot . </s> <s> Helsingis oli see 2071 eurot , Tallinnas 493 eurot . </s> </p>
<p> <s> Kuigi vahed on väga suured , ei ennusta see suurt kinnisvara hinnatõusu tulevikus . </s> </p>
<p> <s> Eluruumide üüri turu muutused kahel viimasel aastal ( pakkumise suurenemine , renoveerimata Nõukogude-aegsete korterite üüride oluline odavnemine ) viitab võimalikele muutustele eluruumide ostu-müügi turul . </s> </p>
<p> <s> <hi rend="rasvane"> Kinnisvaraekspert Tartu juhataja Eduard Elbrecht : </hi> </s> </p>
<p> <s> Inimeste hulgas on levinud arvamus , et kinnisvara turuväärtus tõuseb silmapilkselt . </s> <s> Nii see kindlasti ei ole . </s> <s> ELi astumise järel ei muutu ei päevapealt ega esimestel kuudel midagi . </s> <s> Küll aga tõuseb see kaugemas perspektiivis . </s> </p>
<p> <s> Arvan , et hinda lähevad kauni loodusega ja privaatsed kohad . </s> <s> Suur huvi on välismaalastes tekkinud näiteks Petseri ja Läti piiri äärsete alade vastu . </s> </p>
<p> <s> <hi rend="rasvane"> Vestman Kinnisvara analüütik Ülle Tamm : </hi> </s> </p>
<p> <s> Kinnisvara hind kujuneb nõudluse ja pakkumise vahekorra tulemusena . </s> <s> Kuna kinnisvaraturg on väga tihedalt seotud üldise majandusolukorraga , mõjutavad nõudlust-pakkumist ennekõike majanduskasv , sissetulekud , tööpuudus , inflatsioon , demograafiline olukord , intressimäärad jne. </s> </p>
<p> <s> Kuna kõigil välismaalastel ei ole võimalik endale Eestis korterit või eramut soetada ( seadus piiranguid ei sea ) , ei näe ma põhjust , miks nad peaksid pärast meie euroliitu astumist hakkama Eestis kinnisvara kokku ostma . </s> </p>
<p> <s> Pärast liitumist langeb Eesti riigi riskitase ning pangad saavad odavamat laenuraha , mille tulemusena alanevad eluasemelaenude intressimäärad . </s> <s> Seega suureneb kohalike inimeste maksevõime . </s> </p>
<p> <s> Lähiaastatel Eestis korterite ja eramute hinnad tõusevad . </s> <s> Selle põhjuseks ei ole ELi astumine , vaid üldine majanduskasv , sissetulekute suurenemine , madal inflatsioonitase , soodsad eluasemelaenud jne. </s> </p>
<p> <s> Kui elukondliku kinnisvara hinnale avaldab liitumine minimaalset mõju , siis ärikinnisvara ( büroohooned , kaubanduskeskused ) ja maatulundusmaa nõudlus võib kasvada ning sellega koos ka hinnad . </s> </p>
<p> <s> Kindlasti ei tõuse kõik põllu- ja metsamaa hinnad kohe mitmekordseks , küll aga suureneb kvaliteetse ja ebakvaliteetse maa hindade vahe . </s> <s> Hind tõuseb viljakal aastaid kasutuses olnud põllumaal , söötis , väheviljakas maa ilmselt ei kalline . </s> </p>
<p> <s> Kui võrrelda Eesti maatulundusmaa hindasid Soomega , siis näeme , et hinnaolukord on vastupidine . </s> <s> Eestis on metsamaa selgelt kallim kui põllumaa , Soomes on vastupidi . </s> </p>
<p> <s> Tulevikuks julgen prognoosida metsamaa ülikõrge hinnaga tehingute vähenemist ja lagedaks raiutud metsamaade kallinemist . </s> <s> Kuna mujal Euroopas on metsaseadused palju karmimad , pole võimalikud ka kiired hiigelkasumid . </s> </p>
<p> <s> <hi rend="rasvane"> Uus Maa Kinnisvaragrupi analüütik Ain Kivisaar : </hi> </s> </p>
<p> <s> Kuurordikinnisvara Eestis oskavad hinnata vaid soomlased . </s> <s> Seda ei muuda ka ELiga ühinemine , mistõttu pole nõudluse hüppelist kasvu ja hinnatõusu põhjust oodata . </s> </p>
<p> <s> Samuti pole reaalne , et siia saabuv ELiga seotud võõrtööjõud ( ametnikud ) asuks kinnisvara kokku ostma . </s> <s> Tõenäoliselt elavdab nende saabumine Tallinna kesklinna üürikorterite turgu , kuid suuremate muutuste esilekutsumiseks on maht liiga tagasihoidlik . </s> </p></div3>
          <div3 type="artikkel"><head> President räägib rahvaga silmast silma </head>
<p> <s> <hi rend="kaldkiri"> 18.06.2003 </hi> </s> </p>
<p> <s> <hi rend="rasvane"> President Arnold Rüütli vastused Maalehe küsimustele </hi> </s> </p>
<p> <s> <hi rend="rasvane"> Miks olete otsustanud isiklikult toetada Eesti püüdu saada Euroopa Liidu liikmeks ? </hi> </s> </p>
<p> <s> Olen veendunud , et Eesti rahvuslikest huvidest lähtudes on Euroopa Liiduga ühinemine parim lahendus . </s> <s> Eelkõige on Eesti enda kätes , et säilitada seal oma nägu , keel ja kultuur . </s> </p>
<p> <s> Kuna Eesti on osa Euroopast , ei saa me kõrvale jääda Euroopas toimuvatest muutustest ning liitumine annab meile võimaluse olla kaasarääkija paljude küsimuste otsustamisel , mida muidu arutataks ilma meieta . </s> </p>
<p> <s> Kindlasti võidab Eesti liitumisest ka majanduslikult . </s> <s> Eesti majandusteadlased ja rahvusvahelised rahandusasutused prognoosivad , et Euroopa Liidus oleks Eesti majanduskasv kiirem kui sellest välja jäädes . </s> <s> Kasvava majandusega kasvab ka tööhõive ning riigil on rohkem raha pensionide ja toetuste maksmiseks . </s> </p>
<p> <s> Euroopa Liit saab kaasa aidata meie keskkonna parandamisele ja infrastruktuuri edendamisele ning liitumise kaudu suureneb meie turvalisus . </s> </p>
<p> <s> Samas ei ole Euroopa Liit organisatsioon , mis asendaks meie oma valitsuse majandus- ja sotsiaalpoliitikat . </s> <s> Seega ei saa Euroopa Liit ka kõiki meie probleeme lahendada , vaid loob selleks ainult parema raamistiku . </s> </p>
<p> <s> <hi rend="rasvane"> Mida teie selle heaks kavatsete teha rahvahääletuse eel ? </hi> </s> </p>
<p> <s> Osalen koos peaministri ja Riigikogu esimehega euroreferendumile eelnevas teavitustegevuses . </s> </p>
<p> <s> Minu seisukoht on , et tegemist peab olema eelkõige teavitusega , mitte propagandaga , inimestele tuleb selgitada , mida Eesti üht- või teistpidi otsustades võidab või kaotab . </s> </p>
<p> <s> Plaanis on silmast silma kohtumised inimestega maakonnavisiitide käigus , kus saan kuulata tavainimeste küsimusi ja anda vastuseid . </s> <s> Samuti püüan Euroopa Liidu temaatikat põimida oma kõnedesse ja meediale antud intervjuudesse . </s> </p></div3>
          <div3 type="artikkel"><head> Helen Liddell : Uute turgude avanemine on eelis </head>
<p> <s> <hi rend="kaldkiri"> 18.06.2003 <bibl> <author> Annika Poldre </author> </bibl> </hi> </s> </p>
<p> <s> <hi rend="rasvane"> Šotimaa riigisekretär Helen Liddell , teie riik astus ELi 1973. </hi> </s> <hi rend="rasvane"> <s> Millised on olnud euroliidu mõjud Šotimaale ja šotlastele ? </s> </hi> </p>
<p> <s> Šotimaa on väike nagu Eestigi . </s> <s> Ja ehkki oleme Ühendkuningriigi liige , on meil olnud mureks oma identiteet . </s> </p>
<p> <s> Kui meie 1973. aastal liitumist otsustasime , siis mina olin vastu . </s> <s> Olin mures , et Šoti identiteet võib selles suures rahvaste ühenduses kaduda . </s> </p>
<p> <s> Nüüd olen üks kindlamaid ELi pooldajaid valitsuses , sest olen näinud muudatusi , mis on Šotimaal toimunud niihästi tööstuses , kaevanduste piirkonnas kui ka põllumajanduses . </s> </p>
<p> <s> Kõige märkimisväärsem mõju ilmneb meie saartel ja mägede piirkonnas . </s> <s> Nende staatus on muutunud , rahva väljaränne on peatunud . </s> </p>
<p> <s> Üks meie kaunimaid linnu Inverness on muutunud täielikult . </s> <s> Ta on saanud magnetiks , mis on tuntud oma kõrgtehnoloogiaettevõtete , biotehnoloogia , arvutitarkvara , suurepärase keskkonna ja ka tippkvaliteediga põllumajandustoodete poolest . </s> </p>
<p> <s> <hi rend="rasvane"> Mida arvatakse Šotimaal liidu laienemisest ? </hi> </s> </p>
<p> <s> Ņotlased on väga selle poolt . </s> <s> Oleme vaadanud huviga maailma , ka Balti riikide poole , ning pidanud siinseid rahvaid oma äripartneriks . </s> <s> Oleme laienemise suhtes entusiastlikult meelestatud ja olen minagi siin ärisidemete arendamise eesmärgiga . </s> </p>
<p> <s> Mõned šotlased , kes teavad teie oskusi , andeid ja haridust , millest on kasu on ka Šotimaale , on juba Eestis . </s> <s> Meie rahvaarv kahaneb , oleme huvitatud oskustega ja haritud inimestest , kellest on kasu ka Šotimaale . </s> <s> Ka uute turgude avanemist peame eeliseks . </s> </p>
<p> <s> <hi rend="rasvane"> Te ei tunne hirmu turukonkurentsi suurenemise ees ? </hi> </s> <hi rend="rasvane"> <s> Näiteks põllumajanduses . </s> </hi> </p>
<p> <s> Jah , põllumajandust tuleb reformida , see on jäänud vanaaegseks ega arvesta tarbija huve . </s> <s> Me ei näe põhjust konkurentsi karta . </s> <s> Tarbija vaid võidab konkurentsist . </s> <s> Laienemine tähendab , et EL muutub maailma suurimaks kaubandusühenduseks , ja see tuleb kõigile kasuks . </s> </p>
<p> <s> <hi rend="rasvane"> Šotimaa huve esindab ELis Suurbritannia . </hi> </s> <hi rend="rasvane"> <s> On see šotlaste meelest piisav ? </s> </hi> </p>
<p> <s> Meil on separatistide partei , kes perioodiliselt tuleb välja oma argumentidega , aga nende toetajaskond väheneb . </s> <s> Partnerluses nähakse suuri eeliseid . </s> </p>
<p> <s> Tegelikult on liikmesmaid , kes tunnevad Šotimaa vastu kadedust . </s> <s> Meil on Brüsselis oma esindus , mis töötab tihedas koostöös Suurbritannia esindusega . </s> <s> See on lobiorganisatsioon , mis arvestab Šotimaa kõigi aspektidega . </s> </p>
<p> <s> <hi rend="rasvane"> Mida arvavad šotlased ühisrahale üleminekust ? </hi> </s> </p>
<p> <s> Nagu Briti valitsus , arvame meiegi , et peaksime olema eurotsoonis . </s> <s> Seeläbi toimuks majanduse lähenemine . </s> </p>
<p> <s> <hi rend="rasvane"> Euroopas arutletakse tulevikukonvendi töö üle , mille tulemusel Euroopa Liit peaks muutuma . </hi> </s> <hi rend="rasvane"> <s> Kuidas on Šotimaal sellega seotud muutusi arutatud ? </s> </hi> </p>
<p> <s> Meil on üsna tugev euroskeptiline press . </s> <s> Nad on püüdnud kirjutada hirmulugusid konvendist ja tulevikust . </s> </p>
<p> <s> Loomulikult ei saa 25 liikmest koosnev euroliit jätkata samamoodi , nagu võis toimida kuue riigi ühendus . </s> </p>
<p> <s> Kui ühendus laieneb , tuleb asju muuta , aga nagu teised riigid , tahame me maksusüsteemi ja sotsiaalse turvalisuse süsteemi ühtlustamist . </s> <s> Me näeme uuendustes püüet tegutseda koos kogu muu maailmaga . </s> </p>
<p> <s> Usume , et konvendi töö tulemus annab võimaluse lepinguid lihtsustada ja stabiilsust luua . </s> <s> Ning see annab põhjust uskuda , et kõik , ka uued liikmed , on olenemata nende suurusest liidus õiglaselt esindatud . </s> </p>
<p> <s> <hi rend="rasvane"> Kui šotlane kuuleb nime Eesti , millega seostub see eelkõige ? </hi> </s> </p>
<p> <s> Šotlased teavad Eestit jalgpalli järgi . </s> <s> Jalgpallurid on suurepärased saadikud . </s> <s> Aga šotlased kogusid ka raha Estonial hukkunute perede toetuseks . </s> </p>
<p> <s> <hi rend="rasvane"> Šotimaa riigisekretär külastas Eestit </hi> 10.-11. juunil viibis Eestis visiidil Suurbritannia valitsuskabineti minister Helen Liddell . </s> <s> Temaga koos oli Šoti kaubandusdelegatsioon . </s> </p>
<p> <s> Ņotimaa riigisekretär Liddell külastas Kloogal laste keelelaagrit , mida on toetanud Briti valitsus , kohtus Riigikogu Euroopa asjade komisjoni liikmetega ja tutvus elektroonikakomponente ja kaableid tootva ettevõttega Interconnect Product Assembly AS , mille on rajanud šotlane John Ross . </s> </p></div3>
        </div2>
        <div2 type="rubriik">
          <head> TeRa </head>
          <div3 type="artikkel"><head> Contra veerg : Jobud ei vaata telekat </head>
<p> <s> <hi rend="kaldkiri"> 18.06.2003 </hi> </s> </p>
<p> <s> Teles on praegu Suur Korduste Aeg , kuid kultuurisaade endale kordusi ei luba . </s> <s> “ OP ! ” -i vahetas välja “ Kulturg ” . </s> <s> Telepurki lisandub värsket verd noorte tudengiohtu saatejuhtide näol . </s> </p>
<p> <s> Põhimõtteliselt on nad nagu praktikandid ikka , kes teevad samasisulist tööd , samasuguse hoolega nagu vanad tegijad . </s> <s> Vajavad vaid pisut nõuandeid ja saavad vähem palka . </s> </p>
<p> <s> Karl Martini üsna lopsakat , kirjanduslikku mekki kõnepruuki on muidugi raske järele teha . </s> <s> Kuid seda noored kulturuvarblased ei üritagi . </s> <s> Mida tuleb ainult kiita . </s> </p>
<p> <s> Teemasid mahtus vaatluse all olevasse “ Kulturgi ” viis . </s> <s> Rõõmustas , et polnud igavaid teemasid , nagu kunst ja arhitektuur , mida leidus vist igas “ OP ! ” -i saates . </s> <s> Juhtus sedagi , et pärast teemade ärakuulamist panin teleka kinni . </s> </p>
<p> <s> “ Kulturg ” sellist võimalust ei paku , hoiab viimase hetkeni põnevil . </s> <s> Ning peabki terve saate ära vaatama . </s> <s> Ja tegelikult oli teemal , mis muidu mu tähelepanust kõrvale jääb , päris huvitav 6-7minutine lõik . </s> </p>
<p> <s> Kui väga norida , on selline saade reklaam valitud kultuurisündmustele . </s> <s> Õnneks pole maailm veel nii hukas , et kõige eest peaks maksma . </s> <s> Võin siingi julgelt teatada , et “ Lõkõriq ” on üks maailma parimaid ansambleid , Kristiina Ehin üks maailma andekamaid poetesse ja kaunimgi kui Elo Viiding , ning Eesti animafilm absoluutne ekstraklass . </s> </p>
<p> <s> Vaat selliseid häid asju näitas “ Kulturg ” meile . </s> <s> Pluss veel kultuurikolledži värske teatrilend ja tippooper “ Aida ” . </s> <s> Ja šokeeriv uudis : Priit Pärn on teinud elu jooksul ainult kümme multikat ! </s> </p>
<p> <s> Teistmoodi kultuurielamus sai osaks , kui lugesin Kanal 2 interaktiivse noorte öösaate “ Ö ” tutvustusest : ainult jobu magab lühikese suveöö maha . </s> <s> Mõtlesin , et vaatan järgi , mida nii pretensioonikalt pakutakse , aga , oh mind jobu , jäin enne magama . </s> <s> Ja magasin mitte lühikese suveöö , nagu mõni jobu , vaid ikka pikalt , üheksa tundi . </s> </p>
<p> <s> Aga järgmisel nädalal teen uue </s> </p>
<p> <s> Ö-ürituse . </s> <s> Kuigi tegelikult vaatavad ainult jobud telekat ( kui sealt just jalgpalli ei tule ) . </s> </p></div3>
        </div2>
      </div1>
    </body>
  </text>
</TEI>
</teiCorpus>
</teiCorpus>
