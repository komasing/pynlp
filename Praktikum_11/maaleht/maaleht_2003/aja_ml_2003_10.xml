<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_aja_maaleht.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Maaleht 06.03.2003 ( number 10 ( 804 ) ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_aja_maaleht">header_aja_maaleht.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="ajalehenumber">
        <head> Maaleht 06.03.2003 ( number 10/2003 ( 804 ) ) </head>
        <div2 type="rubriik">
          <head> </head>
          <div3 type="artikkel"><head> Motorex 2003 </head>
<p> <s> <hi rend="rasvane"> Motorexil hulk haruldusi </hi> </s> </p>
<p> <s> 19. märtsil avataval Motorex 2003-l pääsevad kirju uudismudelikollektsiooni asemel esile haruldused </s> </p>
<p> <s> Publikule tulevad seekordsed märtsipäevad autode ja tehnika seltsis varasemaist mitmeti atraktiivsemad . </s> <s> Tänavusel Motorexil peatavad vaatajaid nii mõnedki haruldused , näiteks tsiviilkasutuse tarbeks toodetav maastur Hummer 2 ja kähkusõitjate unelmad Ferrari , Maserati ja Lamborghini Diablo ning teisedki . </s> </p>
<p> <s> <hi rend="rasvane"> Mitte ainult sõiduautod </hi> </s> </p>
<p> <s> Väikebusside ümberehitaja Avestark , kelle tegemistest tulevad eelkõige meelde tehnoabid , liikuvtöökojad , luksuslikud matkabussid , praktilised politseibussid ja pommirühma tarbeks sündinud erivarustusega sõidukid , on samuti kohal ja tutvustab oma uusimaid tooteid - matkabusse . </s> </p>
<p> <s> Kaherattalistest tunneb inimkond Harley Davidsoni nüüd juba sada aastat . </s> <s> Kes nooremaid ja kergemaid ( ka uuemaid ) rattaid armsamaks peab , astugu Unic-Moto väljapaneku juurest Bike Worldi pakutava noortemaailmaga sinasõprust looma . </s> </p>
<p> <s> Võrreldes seniste auto- ja tehnikanäitustega on tänavu rohkem platse tellinud mitmed veesõidukite müüjad . </s> <s> Lisaks Viktor Siilatsile on tekkinud teisigi automehi , kes oma pilgud helesiniste avaruste poole suunanud . </s> </p>
<p> <s> Kohal on Tallinna Tehnikaülikool , Tallinna Lasnamäe Mehaanikakool koos AP Trading ASiga demonstreerib , kuidas omandavad ametioskusi automaalrid . </s> </p>
<p> <s> Ka Kaitsejõudude Peastaabi ekspositsioonis olev laskurikoolituseks vajalik simulaator väärib tutvumist . </s> </p>
<p> <s> MTÜ Rahvakoolitus Elu teeb õpetlikke tegemisi asjaomase publiku ees : teemaks liiklusõnnetusel kannatanute esmane abistamine . </s> </p>
<p> <s> Taas esitleb oma visa töö tulemusi Eesti Mootorispordi ajaloo uurija Aare Arula , kellele on lisandunud teisigi kolleege . </s> </p>
<p> <s> <hi rend="rasvane"> ARK puudub </hi> </s> </p>
<p> <s> Kahju on sellest , et Autoregistrikeskus ( ARK ) , kelle abiga riigilõivude jm rahakogumisviiside näol riigikassasse üüratuid summasid koguneb , ei suuda talle jäetavate finantside nappusel enam Motorexil kaasa lüüa ega liikluskasvatuslikke filmegi toota . </s> </p>
<p> <s> Ometi poleks tohtinud otsustajate eest jääda saladuseks , et tavaliselt Motorexil ARKi boksis külastajate nappuse üle ei kurdetud . </s> </p>
<p> <s> Ka seal pakutud trükised tegid keskuse igapäevatöö hiljem lihtsamaks , sest kliendid olid pärast näitust nii tehnonõuete kui ka seadustetundmise vallas tüki haritumad ja teadjamad . </s> </p>
<p> <s> Kasu oli mõlemapoolne , sest ka ARKi töötajad ise said kohapeal süveneda pakutavatesse automaailma uudistesse . </s> </p>
<p> <s> Küll on Motorexil kohal FK Keskus , kes ei pea paljuks käia juba aastaid suviti oma elektriautode ja -mootorratastega kaasas Eestimaa linnu väisava liikuva autonäitusega , andmaks pisiperele võimalusi esmaste sõidu- ja liikluskogemuste saamiseks . </s> </p>
<p> <s> Ka eelseisva suve näitusesarja Auto 2003 publik saab kuuldavasti võimaluse panna oma järelkasv elektriautode ja -mootorratastega vurama . </s> <s> Motorexil saate selge pildi , kuidas see käib . </s> </p>
<p> <s> Loomulikult on ametis ka juhtiv autopress eesotsas Autolehe peatoimetaja Margus-Hans Kuusega , kelleta nii näitusetegijad kui ka autoteemadel kirjutajad selle näituse pressitööd ette ei kujutagi . </s> </p></div3>
          <div3 type="artikkel"><head> Riskimine Gulbenes õigustas ennast </head>
<p> <s> <hi rend="kaldkiri"> 04.03.2003 </hi> </s> </p>
<p> <s> <hi rend="rasvane"> Ivar Raidam - Robert Lepikson võitsid Lätis peetud ralli </hi> </s> </p>
<p> <s> Teine Eesti meistrivõistluste etapp sõiduautode rallis peeti , nagu esimenegi , koos lätlastega . </s> <s> Esimesel korral võõrustati lõunanaabreid jaanuaris Tartus . </s> <s> Seekord oldi külas Gulbenes , kus võisteldi Sarma 2003 rallil . </s> </p>
<p> <s> <hi rend="rasvane"> Võistlus riski piiril </hi> </s> </p>
<p> <s> Kuna Sarma rallist ei võtnud eri põhjustel osa WRC autod , avanes Ivar Raidamil - Robert Lepiksonil võimalus võistelda absoluutarvestuse esikoha eest . </s> </p>
<p> <s> Võistelda tuli küll oma autost tunduvalt võimsamate A-rühma autode vastu , kuid suurem julgus võtta konkurentidega võrreldes suuremaid , kuid arukaid riske , tasus ennast ära . </s> </p>
<p> <s> Võit saadi . </s> <s> Teise ja kolmanda koha pälvinud läti võistlejaid edestati vastavalt 13 sekundi , 1 minuti ja 19 sekundiga . </s> <s> Mõningatel kiiruskatsetel küündis tippkiirus üle 170 km/h ning ühel oli Raidami - Lepiksoni keskmiseks 140 km/h . </s> </p>
<p> <s> Väga südika sõidu tegid Ago ja Kalle Aho , kes üldarvestuses olid neljandad ning N-rühmas teised . </s> <s> Mait Meriloo , kelle kaardilugejaks oli alles teist rallit sõitev Einar Vettus , pidi kummipurunemise tõttu healt kohalt taanduma ning leppima absoluudi üheksanda kohaga ( klassis seitsmes ) . </s> </p>
<p> <s> Klassis R2000 võitsid Madis Mägi - Priit Kõrgesaar , teised olid Ivar Tänak - Tõnu Kurvet . </s> <s> A2000/N2000 said parimate eestlastena kolmanda koha Riivo Pappel - Janek Kokla </s> </p>
<p> <s> Eestist osales 20 ekipaaži , kellest finišisse jõudis 14. </s> <s> Üldse startis 65 võistkonda . </s> </p>
<p> <s> <hi rend="rasvane"> Heal tasemel rallikorraldus </hi> </s> </p>
<p> <s> Võistlused , sh rajajulgestus , olid hästi korraldatud . </s> <s> Eranditult kõik kiiruskatsed olid liikluseks suletud poolteist tundi enne starti ja vähemalt tund varem seisid oma töökohal kohtunikud . </s> </p>
<p> <s> Paljudesse kohtadesse lükkasid korraldajad sahkade abil võistlusraja kõrvale sisse pealtvaatajate teed . </s> <s> Ringidevahelise hoolduse platsil jätkus lahedasti ruumi nii võistlejatele kui ka publikule . </s> </p>
<p> <s> Eestist tulnud rallisõbrale oli tõrvatilgaks meepotis täielik infopuudus . </s> <s> Tulemusi sai teada alles võistluspäeva lõpus , sest puudus ralliraadio ning Internetti jõudsid tulemused suure hilinemisega . </s> </p>
<p> <s> Nendel võistlustel tegin suure kummarduse meie raadiomeeste ees , kes suudavad ja viitsivad igal Eesti rallil kohal olla ja edastada informatsiooni ka inglise keeles . </s> <s> Kriitika nende keelekasutuse ja asjatundmatuse kohta on kohatu , ehkki alati saab kõike teha paremini . </s> </p>
<p> <s> <hi rend="rasvane"> Gulbene - Läti perifeeria </hi> </s> </p>
<p> <s> Ralli toimus Gulbene ümbruses , mis on jumalast võrdlemisi mahajäetud paik . </s> <s> Loodus meenutab mingil määral Tartu ja Otepää kanti . </s> <s> Elujärg tundub seal aga olevat , võrreldes Eesti sarnaste paikadega , märgatavalt kehvem . </s> <s> Linnakese ainuke hotell näeb välja samasugune , nagu paarkümmend aastat tagasi hotell Tartu või Kopli . </s> </p>
<p> <s> Ka mööbel pärineb ilmselt ehituse valmimise aegadest . </s> <s> Akende tihendamiseks on kasutatud moodsat materjali Makroflexi . </s> <s> Positiivne oli see , et enamikus tubades jätkus sooja vett ja kahekohalise numbritoa eest tuli maksta ainult kümme latti ( ca 250 krooni ) . </s> </p>
<p> <s> Selle elupaiga iga-aastane külastamine aitab meelde tuletada , millistes tingimustes me ise varem elasime ja töötasime . </s> <s> Nüüd on ka arusaadavam , miks ja mille üle viisteist aastat tagasi meile külla tulnud välismaalased imestasid . </s> </p>
<p> <s> Ka lätlased ise tunnistasid , et tegemist on Läti ääremaaga ning talverallit peetakse seal eelkõige kohaliku elu elavdamiseks . </s> <s> Ilmselt ka tänu rallile on seal aasta-aastalt tunda nihkeid paremuse poole . </s> </p>
<p> <s> <hi rend="rasvane"> Hendrik Lind </hi> </s> </p></div3>
          <div3 type="artikkel"><head> Elust veere pääl </head>
<p> <s> <hi rend="kaldkiri"> 04.03.2003 <bibl> <author> Rein Raudvere </author> </bibl> </hi> </s> </p>
<p> <s> Jõuludest saadik pühapäeviti ETV eetris olnud saatesarja “ Veere pääl ” päramine osa jõuab eetrisse 9. märtsil . </s> </p>
<p> <s> “ Mõte sündis poolteise aasta eest , sattusin Internetis ühele Setumaa-teemalisele leheküljele ning tajusin , et sealsete inimeste elust saaks huvitava sarja filmida , ” rääkis sarja produtsent Vahur Laiapea , Ikoon OÜ omanik ja juhataja . </s> </p>
<p> <s> Sama firma toodab praegu ka Kanal 2 kavas olevaid sarju “ Haiglalood ” ja “ Meie sõdurid ” . </s> </p>
<p> <s> Esimesi , kellele Laiapea oma mõttest rääkis , oli režissöör Peeter Brambat , kel juba aastaid Setumaal suvekodu . </s> <s> Brambat omakorda pakkus toimetajaks välja setu meelega ja keelt oskava Silvia Karro Eesti Raadiost . </s> </p>
<p> <s> Sarja rahastas riiklik programm “ Lõuna-Eesti keel ja kultuur ” , ETV ei pidanud kulutama sentigi . </s> </p>
<p> <s> <hi rend="rasvane"> Inimeste lood </hi> </s> </p>
<p> <s> Saated on kui mosaiik , mis kajastab seiku paljude inimeste elust . </s> <s> Igas saates on vähemalt neli lõiku . </s> </p>
<p> <s> “ Me ei pommitanud inimesi väga tõsiste küsimustega , lasime neil rääkida oma loo , et näidata elu selles mitmepalgelisuses , nagu ta seal on , ” rääkis Silvia Karro , kelle koduküla jääb samuti veere pääle , Jõksi külla Meremäe vallas . </s> </p>
<p> <s> Kuigi elu veere pääl ei ole kerge , on saatel optimistlik alatoon - hoolimata aegadest ja võimust , elavad piiriäärsed alad ju oma elu edasi . </s> <s> Karro sõnul ei läinud võttegrupp Setumaale suhtumisega , et otsime muudkui purjus setu mehi ja naisi . </s> <s> Neid võib pühade ajal leida igast Eestimaa nurgast , aga pahatihti näidatakse purjus inimesi just Setumaa saadetes ja filmides . </s> </p>
<p> <s> “ Ma tean ise , kuivõrd see tegelikult selle kandi inimesi solvab , neid alandab . </s> <s> Võibolla ei mõeldagi seejuures halvasti , aga ei anta ka endale aru , et see pole ainult sellele kandile omane , ” pihib Karro . </s> </p>
<p> <s> Toimetajana loodab ta , et sari tõstab setude enesetunnet . </s> <s> Setud näevad , et nende elu on väärikas , neid ei halvustata , et elu , mis nad elavad , on normaalne elu . </s> <s> “ Ehk aitab see ka ülejäänud Eestil setusid paremini mõista ja eelarvamusi muuta . ” </s> </p>
<p> <s> Enamik inimesi räägib saates setu keeles , need , kel sellega aga raskusi , kirjakeeles . </s> </p>
<p> <s> Esimest korda oli võttegrupp Setumaal viis päeva järjest eelmise aasta mais Petseri ümbruse külades . </s> <s> Edasi suve jooksul kuus-seitse korda kahe-kolme päeva kaupa . </s> </p>
<p> <s> Laiapea , Karro ja Brambati kõrval kuulusid võttegruppi operaator Arvo Vilu ning helirežissöörid Jaak Elling ja Mati Jaska . </s> </p>
<p> <s> Võttegrupil on meenutada huvitavaid kohtumisi . </s> <s> Üks meeldejäävamaid oli jutulesaamine õde Olgaga , kes viis aastat tagasi oli ühes Venemaa kloostris nunnaks pühitsetud . </s> </p>
<p> <s> <hi rend="rasvane"> Soeng nunnalt </hi> </s> </p>
<p> <s> Laiapeal õnnestus varem Petseris meestejuuksurina töötanud Olgat juuksuritööd tehes filmida . </s> <s> “ Saime kaubale , et ta mul juukseid lõikaks , tulemuseks oli kaks head asja - filmitud materjal ja minul korralik soeng , ” muheleb Laiapea . </s> </p>
<p> <s> “ Saate tegemine andis töise , kuid väga ilusa suve ja kinnituse , et teen tööd , millest huvitavamat annab välja mõelda , ” kinnitas Laiapea , kellele sai Setumaa suvega lähedaseks . </s> </p>
<p> <s> Vahur Laiapea tahab sarja jätkata . </s> <s> Kui õnnestub , minnakse kevadel neisse Petserimaa küladesse , kuhu eelmisel suvel ei jõutud . </s> <s> Eesmärgiks on teha veel vähemalt viis osa ja hiljem kogu kahe aasta tööst tunnine dokumentaalfilm kokku panna . </s> </p></div3>
          <div3 type="artikkel"><head> Jüri Nikolajev torgib sõnaga </head>
<p> <s> <hi rend="kaldkiri"> 04.03.2003 <bibl> <author> Erika Klaats </author> </bibl> </hi> </s> </p>
<p> <s> “ Näe , zaitšik ! ” hõiklesid väikesed narvalased veel mõni aasta tagasi , kui Jüri Nikolajevit tänaval nägid . </s> <s> Nende äratundmisrõõm oli siiras , sest kohaliku teatri näitleja Nikolajev oskas lavalt publikut võluda . </s> </p>
<p> <s> Kui aga näitlemisest tüdinenud noor mees tundis , et peaks midagi muud tegema , jäi ta mõneks ajaks lihtsalt ootama . </s> </p>
<p> <s> “ Olen niivõrd initsiatiivitu , et minust poleks oma elu ümberkorraldajat saanud , ” põhjendab Jüri Nikolajev . </s> </p>
<p> <s> Ja siis see juhtuski . </s> <s> Esialgu pakuti küll võimalust teenida näitlemise kõrval lisa raadios . </s> </p>
<p> <s> “ Siia jään ma kauaks , ” torkas Nikolajevile mõte pähe , kui ta värskelt remonditud stuudioruume oma silmaga nägi ja kui öeldi : “ See siin on sinu töökoht . ” </s> </p>
<p> <s> Septembris 1996 sai Jüri Nikolajevist Eesti Raadio Narva stuudio toimetaja . </s> </p>
<p> <s> <hi rend="rasvane"> Raske algus </hi> </s> </p>
<p> <s> “ Äkki teen midagi valesti ? ” kriipis verivärske toimetaja hinge esialgu . </s> <s> “ Aga kes sind ikka õpetama hakkab , tööd on vaja teha . ” </s> </p>
<p> <s> Kui nüüd Nikolajevilt küsida , mis tööd Narva stuudios teete , vastab ta : “ Kõike , mida vaja . ” </s> <s> Põhiline on kohalike uudiste kogumine . </s> <s> Tavaliselt annab kümnendik neist niinimetatud suure uudise mõõdu välja ja jõuab Narvast välja . </s> </p>
<p> <s> Kaks korda kuus on Vikerraadio eetris Jüri Nikolajevi juhitud “ Argipäev ” . </s> <s> Venekeelset analoogi Raadio 4s teeb Narva stuudio teine meeshing Aleksei Gorpitšenko . </s> </p>
<p> <s> Nikolajev tunnistab , et lemmikteemat tal ei ole . </s> <s> Aga kui millestki kord kinni hakkab , siis niisama lihtsalt lahti ei lase . </s> <s> Teeb ära . </s> </p>
<p> <s> “ Minu teema on Narva vanalinna elustamise idee . </s> <s> Näiteks , Narva Raekoda seisab mitu aastat juba tühjalt . </s> <s> Aga linna arenguplaanis pole selle kohta muud kirjas kui vaid : Raekoda . ” </s> </p>
<p> <s> On siiski veel teinegi oluline teema , mis põlist narvalast Nikolajevit vaevab . </s> <s> Need on hakkajad inimesed Narvas . </s> </p>
<p> <s> “ Et nad tuleksid Narva ja oleksid Narvas . </s> <s> Siin ootab neid suur tööpõld . </s> <s> Linn pole viimasel kümnendil millegagi silma paistnud . ” </s> </p>
<p> <s> <hi rend="rasvane"> Suletud ring </hi> </s> </p>
<p> <s> Jüri Nikolajevi arvates on põhjuseks see , et linnas pole ettevõtluskliimat . </s> <s> “ Mis on hea linnapea ülesanne ? ” küsib ta . </s> <s> Ja vastab ise : “ Panna kokku hea meeskond . </s> <s> Mis on hea meeskonna ülesanne ? </s> <s> Tekitada selline õhkkond , milles inimesed tahaksid tegutseda . ” </s> </p>
<p> <s> Narvas ollakse Nikolajevi meelest kinni idees , et kõike peavad tegema kohalikud , olgu need tegijad halvad või head . </s> <s> Ei ole värskeid ideid . </s> <s> Narvalased ei oska eesti keelt ja suhtlevad muu maailmaga vähe . </s> </p>
<p> <s> “ Praegu tegutsevad edukalt need asutused , mis ei ole seotud kohaliku võimuga . </s> <s> Kas on juhid tulnud väljastpoolt või on süsteem mujalt pärit , ” räägib Nikolajev . </s> </p>
<p> <s> Ja lisab : “ Olen näinud Narva linna juhte konverentsil või seminaril , kus on ka teisi linnajuhte . </s> <s> Narva juhid ei lähe rääkima ega muljeid vahetama . </s> <s> Isegi mitte need , kel pole keeleoskusega probleeme . </s> <s> Meie linna juhtidel on suhtlemisraskusi . ” </s> </p>
<p> <s> Jüri Nikolajev on pikka aega uurinud , mida arvavad narvalased Euroopa Liitu astumisest . </s> <s> Ja jõudnud järeldusele , et kohalikud poliitikud , kes ise asjast suurt ei taipa , on aastaid külvanud linnarahva sekka usku : kui läheme ELi , siis tuuakse kindlasti paljud asjad kandikul kätte . </s> </p>
<p> <s> “ Kui selgus , et keegi kusagilt meile mitte midagi ei too , vaid tuleb hakata ise end liigutama , oli see linlastele šokk . </s> <s> Seda elavad narvakad siiani vaikselt üle . ” </s> </p>
<p> <s> Sundseisu satub Eesti Raadio Narva stuudio eestikeelsete saadete tegija Jüri Nikolajev tavaliselt ka siis , kui on vaja intervjueeritavat leida . </s> </p>
<p> <s> “ Võiks ju mitte valida eesti keele oskuse järgi , aga siis kaotaks eestikeelne saade oma mõtte . ” </s> </p>
<p> <s> <hi rend="rasvane"> Keele järele valvaja </hi> </s> </p>
<p> <s> Tuttavatele ütleb Nikolajev ikka : “ Näe , viga ! ” </s> </p>
<p> <s> Poodides aga ei kipu enam vigases eesti keeles välja pandud silte parandama . </s> </p>
<p> <s> “ Ei jõua kogu aeg nii tähelepanelik olla . </s> <s> Esimesed kolm-neli aastat püüad kõik ära teha , pärast hakkad aru saama , et ei jõua kõike . ” </s> </p>
<p> <s> Kolleegid kutsuvad teda naljatamisi rahvuslikuks enamuseks või siis kodueestlaseks , kelle peal kõik keele-eksperimendid läbi tehakse . </s> </p>
<p> <s> Kui linnavalitsusest jõuab asutustesse mõni uus dokument , tekib Nikolajevi jutule tahtjatest järjekord . </s> <s> Ja raadiomehest saab mõneks ajaks tähelepanelik tõlk . </s> </p>
<p> <s> Inimesed tahavad loomulikult tänulikud olla . </s> <s> Üks baaripidaja pakkus mõnda aega Nikolajevile tõlketeenuse eest tasuta lõunat . </s> </p>
<p> <s> “ Lõpeta ära , asi pole seda väärt , ” ütles ta baaripidajale . </s> <s> Nüüd käibki oma raha eest söömas . </s> </p>
<p> <s> Korraga heliseb Jüri Nikolajevi töölaual telefon . </s> <s> Naine helistab . </s> <s> Kes lapsed lasteaiast ära toob , küsib abikaasa . </s> </p>
<p> <s> “ <gap rend="võõrkeelne_tekst"/> , ” lubab Nikolajev . </s> <s> Paneb telefonitoru hargile ja ohkab : “ Õhtul tuleb ka naisele eesti keelt õpetada . ” </s> </p></div3>
          <div3 type="artikkel"><head> Kuidas deklareerida 2002. aasta põllumajandustulu </head>
<p> <s> <hi rend="kaldkiri"> 05.03.2003 </hi> </s> </p>
<p> <s> <hi rend="rasvane"> Põllumajandust saab tulumaksuseaduse mõttes määratleda mitut moodi </hi> </s> </p>
<p> <s> Põllumajandustulu deklareerijaid ootab 2002. aasta deklaratsioone vaadates üllatus : põllumajandustulu juures on 4. tulp pea üleni riste täis . </s> <s> Rist deklaratsiooni lahtris aga tähendab , et sinna ei tohi midagi kirjutada . </s> <s> Milles asi ? </s> </p>
<p> <s> <hi rend="rasvane"> Ettevõtlustoetus pole enam maksuvaba </hi> </s> </p>
<p> <s> Seaduses on muutunud niipalju , et alates 2002. aastast ei ole ettevõtlustoetused enam maksuvabad , need tuleb deklareerida ettevõtluse tuluna . </s> <s> Kas tõesti on kõik need ristid tingitud ainult sellest ? </s> </p>
<p> <s> Rahandusministeeriumist öeldi , et suure arvu ristide põhjuseks ongi maksuvabastuse olemus : 45 000 kr võib maha arvata ainult tulumaksuseaduse §-is 32 nimetatud tootmisega teenitud tulust , mitte ettevõtlustoetustest . </s> <s> Aga riste on rohkem kui ühes lahtris . </s> </p>
<p> <s> Maksuametite töötajatega vesteldes olen aga aru saanud , et põllumajanduse määratlemisega on meil asi segane . </s> <s> Kõigepealt vajaks vastamist pealtnäha tobe küsimus : mis on Eestis tulumaksuseaduse mõttes põllumajandus , kas see peaks üldse kedagi huvitama ja kus see täpselt kirjas on ? </s> </p>
<p> <s> <hi rend="rasvane"> Kas EMTAK aitab ? </hi> </s> </p>
<p> <s> Tulumaksuseaduse § 32 lõige 4 ütleb teatavasti , et residendist füüsiline isik võib omatoodetud töötlemata põllumajandussaaduste realiseerimisest saadud tulust täiendavalt maha arvata kuni 45 000 krooni . </s> <s> Töötlemiseks ei loe tulumaksuseadus puhastamist , sorteerimist , tükeldamist , kuivatamist , jahutamist ja pakendamist . </s> </p>
<p> <s> Ettevõtjate tegevusalade põllumajanduseks ja muuks jagamisel on maksuametid kasutanud vahelduva eduga Eesti majanduse tegevusalade klassifikaatorit ( lühendatult EMTAK ) , mis on kättesaadav statistikaameti koduleheküljel . </s> <s> See peaks meil olema ka ainus ametlik alus tegevusalade grupeerimiseks . </s> </p>
<p> <s> On seda aga üldse vaja teha ? </s> <s> Just nagu oleks , sest kuidas muidu tõestada talupidajale , et talupidamine lõhnab küll enamasti põllumajanduse järele , aga seal tuleb ette ka mittepõllumajanduslikku tuluteenimist , millele tulumaksuvabastus ei laiene . </s> </p>
<p> <s> Nagu ikka , on praktika olnud maakonniti väga kõikuv . </s> <s> Põhjus : põllumajandus EMTAKi tähenduses ei ühti mitte sajaprotsendiliselt tulumaksuseaduse §-is 32 toodud maksusoodustusega põllumajanduse kirjeldusega . </s> </p>
<p> <s> Loomulikult oleks aga maksude määramiseks vaja ühest ja selget alust . </s> <s> Küsimusele , kas tulumaksuseaduse “ töötlemata põllumajandussaadused ” on ikka mingil moel EMTAKiga seotud , ei ole kahjuks taibatud ametlikku vastust anda . </s> </p>
<p> <s> Näiteks loomakasvatus on nii EMTAKi kui ka maksupraktika järgi põllumajandus . </s> <s> Kui loomad ära tappa , nülgida , tükeldada ja jahutada ( ning tükid kilesse pakendada ) , mahub see tulumaksuseaduse mõttes igati 45 000se soodustuse tingimuste alla ( omatoodetud põllumajandussaadus , mida on tükeldatud , jahutatud ja pakendatud ) . </s> </p>
<p> <s> Aga EMTAKi mõistes ei ole pärast looma tapmist tegu enam mitte põllumajanduse , vaid toiduainete tootmisega . </s> <s> NB ! </s> <s> Mitte enam põllumajandussaaduste , vaid juba toiduainete tootmisega . </s> </p>
<p> <s> Tegelikult ongi EMTAKis põllumajanduseks peetud peamiselt kasvatamist ennast . </s> <s> Erandina on põllumajandusena nimetatud toorvilla või -karva tootmist , pesemist ja ketramist ning toorkarusnahkade tootmist . </s> <s> Parkimine ... kuss ! </s> </p>
<p> <s> Kui klassifikaatori üle veidi mõtiskleda , võib öelda , et taimekasvatussaaduste pakendamist ja mee purki valamist võiks ehk ka selle mõttes põllumajanduseks pidada . </s> <s> Aga puu- ja köögiviljade kuivatamine on EMTAKi järgi jällegi toiduainete tootmine . </s> </p>
<p> <s> Kalakasvatus on ka EMTAKi järgi põllumajandus ; värske ja kuivatatud kala müümine mahub seejuures 45 000 alla , soolatud või suitsutatud kala müümine ei mahu . </s> </p>
<p> <s> Nii et lubatud maksuvabastus eeldaks tegelikult väga põhjalikku tulude-kulude lahkulöömist . </s> <s> Minu teada ei ole seda siiani enamasti nõutud ega tehtud . </s> </p>
<p> <s> Ja kõigepealt : mis on see omatoodetud töötlemata põllumajandussaadus ? </s> <s> Kas on seotud EMTAKis kirja pandud toiduainete tootmine ja tulumaksuseaduses tingimuseks seatud saaduste töötlemata jätmine ? </s> </p>
<p> <s> <hi rend="rasvane"> Tulbad 3 ja 4 </hi> </s> </p>
<p> <s> 2001. aasta deklaratsiooni E-lisa tulpade 3 ja 4 nimetused olid “ Ettevõtlus , v.a põllumajanduslik ” ja “ Põllumajanduslik ettevõtlus ” . </s> <s> Mingeid seletusi tulpade kohta deklaratsiooni täitmise juhendis ei olnud . </s> <s> Nii näidatigi siiani tulbas 4 vastavalt selle pealkirjale kõik , mis põllumajanduse alla käis , kas siis niisama loogika või EMTAKi järgi . </s> </p>
<p> <s> Seejuures ei järgitud EMTAKit arusaadavatel põhjustel mitte täielikult ja mõtlemine tekitas ainult segadust . </s> <s> 45 000 võeti aga maha kõigist tulbas deklareeritud tuludest . </s> </p>
<p> <s> 2002. aasta deklaratsioonides on aga samade tulpade nimed “ Ettevõtlus , v.a veerus 4 näidatav põllumajanduslik ” ja “ Põllumajanduslik ettevõtlus ” . </s> </p>
<p> <s> Tabelile järgnevas deklaratsiooni täitmise juhendis on aga öeldud , et vorm E veerus 4 näidatakse omatoodetud töötlemata põllumajandussaaduste realiseerimisest saadud tulu ja nimetatud tuluga seotud kulud , samuti täiendav maksusoodustus kuni 45 000 krooni . </s> </p>
<p> <s> Seega näidatakse 2002. aasta E-lisas tulbas 4 ainult see osa põllumajandusest , millest on lubatud 45 000 krooni mahaarvamine . </s> <s> Ülejäänud põllumajandus , mis varem sai deklareeritud 4. tulbas , peaks nüüd löödama kokku mittepõllumajandusliku tegevusega . </s> </p>
<p> <s> Tegelikult oleks aga see pidanud ju kogu aeg niimoodi olemagi ? ! </s> <s> Selle koha pealt ei ole seadust muudetud . </s> </p>
<p> <s> <hi rend="rasvane"> Mida räägivad ristikesed </hi> </s> </p>
<p> <s> Minu tähelepanu äratas kõigepealt ristike real 1.7 : “ Isiklikku tarbimisse võetud vara turuhind ” . </s> <s> See ei tähenda aga , et 4. tulpa kuuluva tulu teenimiseks ostetud vara turuhinda ei peaks ettevõtluse lõpetamisel tuludesse arvama . </s> </p>
<p> <s> Seda tulu ei vähendata 45 000 arvel , sest maksuvabastus on ette nähtud maha arvata ainult toodetud saaduste müügist , seega kirjutada tulpa 3. </s> </p>
<p> <s> Reaga 1.6 on sama lugu : ostate soodustusega tulu teenimiseks , kannate kuluna 4. tulpa , müüte , siis 3ndasse . </s> </p>
<p> <s> Samal põhjusel tuleb saadud ettevõtlustoetusi tuluna deklareerida tulbas 3. </s> <s> Toetust ei tohi maksuvabastuse võrra vähendada , see pole realiseerimisest saadud tulu . </s> <s> Saite piimalehmatoetust ja ostsite selle eest uue lüpsimasina . </s> <s> Masina saab kuluna kanda 4. tulpa , toetust aga ei saa . </s> <s> Piima müügist saadud tulu saab aga kanda 4. tulpa . </s> </p>
<p> <s> Ostsite toetuse eest nii siin kui seal kasutava jubina ? </s> <s> Siis tuleb kulutus kahte jagada : 3. tulp ja 4. , toetus jääb aga ikka ainult 3ndasse tulpa . </s> </p>
<p> <s> Aktiivsemad kaasamõtlejad on kindlasti juba aru saanud , millest jutt . </s> </p>
<p> <s> 45 000 võib teatavasti maha arvata kuni nullini , kahjumisse selle arvelt minna ei saa . </s> <s> Seega : mida vähem saab neljandasse tulpa tulusid kirjutada , seda vähem saab ka maksusoodustuse arvelt maha arvata . </s> </p>
<p> <s> Nagu öeldud , on seadust muudetud ainult ühe risti jagu , tehtud on neid aga palju rohkem . </s> <s> Kes , kas ja mida siiani mõtles ? </s> <s> Küll tahaks teada ! </s> </p>
<p> <s> Ühes maksuametis igatahes öeldi jaanuari keskel talupidajatele , et kannatage deklareerimisega märtsini , siis ehk oleme targemad . </s> </p>
<p> <s> Lõpuks on deklaratsiooni E-lisast kadunud see halenaljakas tabel ettevõtlusega mitte seotud kuludest , kus oleks pidanud deklareerima muu hulgas ka peres tehtud sünnipäeva- ja jõulukingitused ning liiklustrahvid . </s> <s> Mis mõte sellel siiani oli , keeldus rahandusministeerium kommenteerimast . </s> <s> Teatas vaid , et sellel aastal enam ei ole . </s> <s> Hea seegi . </s> </p>
<p> <s> <hi rend="rasvane"> Olavi Kärsna , ettevõtluskonsultant , EVEA volikogu liige </hi> </s> </p></div3>
          <div3 type="artikkel"><head> Kaiu sai stardiabi toel trükikoja </head>
<p> <s> <hi rend="kaldkiri"> 05.03.2003 <bibl> <author> Viio Aitsam </author> </bibl> </hi> </s> </p>
<p> <s> <hi rend="rasvane"> Ettevõtluse Arendamise Sihtasutuse 100 000kroonine stardiabi aitas Kaiu inimestel kodu lähedal tööd saada </hi> </s> </p>
<p> <s> Kolhoosiaegses garaažihoones etikette ja kleebiseid valmistava OÜ Balti Etikett tegevdirektori Tiia Raidma sõnul investeeris osaühing ettevõtte väljaehitamisse poolteist miljonit krooni . </s> <s> Ettevõttes töötab praegu kaheksa inimest , lähiajal saab neid olema kaksteist . </s> </p>
<p> <s> Suurem osa rahast kulus vanade garaažide põhjalikuks ümberehituseks . </s> <s> Ettevõtluse Arendamise Sihtasutuselt saadud 100 000kroonise stardiabiga paigaldati hoone küttesüsteem . </s> </p>
<p> <s> Ettevõte , mida kohalikud inimesed trükikojaks kutsuvad , töötab kolmandat nädalat . </s> <s> “ Tellimuste täitmine ja väljaõpe käivad ühel ajal , ” ütles Raidma . </s> </p>
<p> <s> Esialgu teeb firma toodangut Soome ekspordiks , ent hiljem on plaan laieneda kodumaisele turule . </s> <s> Toodanguks on poekaupadele mõeldud kleebised ja etiketid , aga näiteks ka kirjade aadresskleebised . </s> </p>
<p> <s> <hi rend="rasvane"> Kaiu osutus sobivaimaks </hi> </s> </p>
<p> <s> Raidma sõnul oli firma asukoha valikul määravaks potentsiaalsete töötajate ja sobiva suurusega ruumide olemasolu ning võimalus tulevikus tootmist laiendada . </s> <s> Samuti oli Kaiu pluss see , et lähedal asub töökoda , kus saab vajadusel lasta masinate detaile parandada või valmistada . </s> </p>
<p> <s> “ Kaalusime ka teisi variante , kuid Kaiu osutus kõige sobivamaks , ” rääkis Raidma , kes juhib ka Tallinnas reklaamibürood BMR Ärireklaam . </s> <s> “ Kui oleksime ettevõtte Tallinna rajanud , oleks stardiabi saamisega raskem olnud . </s> <s> See on mõeldud ikkagi maal uute töökohtade loomiseks . ” </s> </p>
<p> <s> Firma reklaamis töövõimalust kohalikus ajalehes , ent paljud tööletahtjad andsid endast juba siis märku , kui sügisel garaažide ümberehitus algas ja kumu uuest ettevõttest liikuma läks . </s> </p>
<p> <s> “ Paistab , et siinkandis on vaba tööjõudu veel piisavalt , ” ütles tootmisdirektor Priit Piik , kelle sõnul oli kaheteistkümnele töökohale nelikümmend tahtjat . </s> </p>
<p> <s> 1800 elanikuga Kaiu valda loetakse Raplamaal demograafiliselt tasakaalustatuimaks vallaks , kus noori on eakatega võrreldes suhteliselt palju . </s> </p>
<p> <s> Oma kolmandal tööpäeval õppisid Balti Etiketi töötajad Riina Brecher ja Helja Kivimäe käsitlema kleebiserullide lõikamise masinat . </s> <s> “ Tööletulnud hakkavad tegema järjest keerulisemaid töid . </s> <s> Maikuuks peaksid nad oskuste poolest olema nii-öelda tippvormis , ” ütles tegevdirektor Raidma . </s> </p>
<p> <s> <hi rend="rasvane"> Stardiabile lisaks koolitustoetus </hi> </s> </p>
<p> <s> Väljaõpe on vajalik , sest varem on etiketitegijad teinud hoopis midagi muud . </s> <s> “ Palk oli väike ja olin üldse ühte kohta liiga kauaks jäänud , ” põhjendas oma kauplusetöölt äratulekut Riina Brecher . </s> </p>
<p> <s> Tema töökaaslane Helja Kivimäe oli varem ametis kohalikus põllumajandusettevõttes Kaiu LT , kus töölisena tuli teha kõike kivide korjamise ja puude saagimiseni . </s> <s> “ Siin pole raske , aga esialgu on hirm masinate ees , mida varem näinud pole , ” ütles Helja Kivimäe , keda töökohta vahetama ajendas soov saada lõpuks tubasele tööle . </s> </p>
<p> <s> Töötajate väljaõppeks taotleb Balti Etikett Ettevõtluse Arendamise Sihtasutuselt ka koolitustoetust . </s> <s> “ Kuigi summad pole suured , on sihtasutuse tugi igal juhul abiks , ” rääkis Raidma , kelle sõnul on väikeettevõtjal võimalus mitmest kohast toetust saada . </s> </p></div3>
          <div3 type="artikkel"><head> Krimmis renditasuks põhk ja vili </head>
<p> <s> <hi rend="kaldkiri"> 05.03.2003 <bibl> <author> Rein Raudvere </author> </bibl> </hi> </s> </p>
<p> <s> <hi rend="rasvane"> Eesti juurtega põllumehed elavad Krimmis väga vaeselt </hi> </s> </p>
<p> <s> Krasnodarka küla eestlased Krimmi stepis , kelle esivanemad rändasid sinna 140 aasta eest paremate maade otsingutele , otsivad nüüd ise võimalusi eluga toimetulekuks . </s> </p>
<p> <s> 500 elanikuga külas on kolmsada suitsu , eesti juurtega peresid on järel veel poolsada . </s> <s> Külas asunud Oktoobrirevolutsiooni nime kandnud miljonärkolhoosist on vaid mälestus . </s> <s> Suur farmihoone laguneb , enamik inimesi tööta . </s> <s> Külas on üks telefon ja mõni auto . </s> </p>
<p> <s> Krasnodarka küla 35aastane eesti juurtega mees Oleg Peek talitab koos abikaasa Nataljaga ( pildil ) kaht lehma ja nelja siga , lisaks hulka kanu , parte , hanesid . </s> <s> “ Oma loomad hoiavad meid elus , ” selgitas Peek , kahe koolilapse isa . </s> </p>
<p> <s> Piim ja liha on müüjale odavad . </s> <s> Talvel maksavad kokkuostjad piimaliitrist meie rahas ligi paar krooni , kuid lehmad on sel ajal enamasti kinni . </s> <s> Kevadest alates makstakse piimast vaid veidi üle krooni . </s> </p>
<p> <s> Sellele vaatamata on Olegi sõnul praegu küla peal rohkem lehmi kui varem terves kolhoosis kokku . </s> <s> Ja hoidku taevas , kui lehmaga peaks midagi juhtuma , lehm maksab 2000 grivnat , eelmine aasta küsiti hea lehma eest isegi 4000. </s> <s> Üks grivna on aga meie rahas ligi kolm krooni . </s> </p>
<p> <s> Turule rajoonikeskusse on 24 km . </s> <s> Nii müüakse loomi ja linde pigem külast läbi sõitvaile kokkuostjaile kui turul . </s> <s> Kokkuostjad annavad oma kohalolekust märku autosignaaliga . </s> </p>
<p> <s> <hi rend="rasvane"> Põud ja külm kimbutavad </hi> </s> </p>
<p> <s> Muret teeb külarahvale suviti põud . </s> <s> Kunagine niisutussüsteem on rivist väljas . </s> <s> Kordategemiseks napib aga raha . </s> </p>
<p> <s> Maade väljajagamisel mõne aasta eest sai iga kolhoosnik ligi 6 ha maad . </s> <s> Olegi isa , ema , vend ja teised sugulased andsid talle ka oma maa , nüüd on seda kokku üle 30 ha . </s> <s> “ Kunagi hakkan ehk maad ise kasutama , siis on kõik ühes tükis , ” märkis Oleg Peek . </s> </p>
<p> <s> Kuna masinaid ega muid tööriistu peredel veel pole , on kõik külas oma maa agrofirmale välja rentinud . </s> <s> Renti neile rahas ei maksta , vastu saadakse vilja ja põhku . </s> <s> Paraku ei piisa sellest loomatoiduks . </s> </p>
<p> <s> “ Mind pani imestama , kuidas on seal võimalik loomi pidada , kui pole õieti vett ega sööta , ” rääkis Krimmis käinud Kehtna valla Otsa talu peremees Aare Hindremäe . </s> </p>
<p> <s> Viimaste aastate ilm ei soosinud ka marja- ja puuviljakasvatust . </s> <s> Peegi sõnul pole külas juba kolm aastat saadud aprikoose ja virsikuid , vähe on saadud ka ploome , kirsse ja viinamarju . </s> <s> Pakase pärast . </s> <s> “ Minu poisipõlves oli siin hoopis teine ilm , aiad kandsid vilju , aga läinud aastal polnud õieti õunugi , kliima on külmaks läinud , ” sõnas Oleg . </s> </p>
<p> <s> Sel talvel algasid külmad detsembri algusest ja kestsid jaanuari lõpuni , vaid mõni päev sekka oli soojem . </s> <s> “ Külma mõõdeti korra koguni 29 kraadi , küllap ka sel talvel on viinamari läinud , ” arvas Oleg Peek . </s> </p>
<p> <s> <hi rend="rasvane"> Lehm aitaks </hi> </s> </p>
<p> <s> Lõikusajaks sõidab Peek mitmeks kuuks Simferopoli lähedale , kus juba mitu aastat leidnud tööd kombainerina . </s> <s> Viljavõtt algab sealkandis juba juuni algul . </s> </p>
<p> <s> Palk tuleb viljana . </s> <s> Nii hoiab Peek elus oma loomad , vilja jagub veidi müügikski , sest ka raha on perele tarvis . </s> <s> Talveajal otsib Oleg Peek ehitustööd mõnest ümbruskonna linnast . </s> </p>
<p> <s> Natalja sõnul tuleb pere omadega nii enam-vähem toime . </s> <s> Kerge pole , kuid erinevalt küla eakamast rahvast nad kolhoosiaega ka taga ei igatse . </s> </p>
<p> <s> Raskem on elu vanematel inimestel , kel ei jätku enam ettevõtlikkust või kes raha samagonni peale raiskavad . </s> <s> Mõneti lihtsam on toime tulla neil peredel , kus elavad pensionärist ema ja isa . </s> <s> Nende veidi alla või üle saja grivna ( 300 krooni ringis ) pension on pere eelarvele suureks toeks . </s> </p>
<p> <s> Aare Hindremäe pakkus oma rahvuskaaslaste aitamise võimalusena lihaveisekasvatust . </s> <s> “ Ehk oleks kuidagiviisi võimalik saata sinna herefordi või limusiini sügavkülmutatud spermat , et nad saaksid seal hakata lihaveiseid kasvatama , need on toidu suhtes vähenõudlikud ja on aasta ringi väljas , ” kaalutles Hindremäe , kes ise on piimakarjalt lihaveistele üle minemas Rapla Dairy pankroti tõttu . </s> </p>
<p> <s> Sepa talu peremees Urmas Sepp Harjumaalt arvas aga , et nii nagu eestlased läksid kunagi Krimmi maid saama , võiksid nende järeltulijad nüüd Eestisse tagasi tulla . </s> <s> Söötis vaba maad peaks ju jätkuma . </s> </p></div3>
          <div3 type="artikkel"><head> Vilniuse väiksel maheturul </head>
<p> <s> <hi rend="kaldkiri"> 05.03.2003 <bibl> <author> Heino Laiapea </author> </bibl> </hi> </s> </p>
<p> <s> <hi rend="rasvane"> Mittetulundusühing Tatula proovib Vilniuses esimest aastat mahetoodete müüki </hi> </s> </p>
<p> <s> Laupäeviti on ühes Vilniuse gümnaasiumis ( aadressil S. Konarskio 27 ) turg , kus tavaliselt kohal kahekümne mahetootemüüja ümber . </s> </p>
<p> <s> “ See on Leedu kaup , sertifitseeritud ja kvaliteetne . </s> <s> Järjest rohkem on süvenenud arusaam , et kui noor pere seda sööb , tulevad terved lapsed , ” ütleb MTÜ Tatula president ja tegevjuht Almonas Gutkauskas . </s> </p>
<p> <s> Varem põllumajandusministeeriumis töötanud ja nüüd üle kümne aasta mahetootmise eestvedaja olnud Gutkauskas teab , millisele nupule on vaja eesmärgi saavutamiseks vajutada . </s> <s> Ta on olnud seaduste väljatöötamisel üks põhitegijaid . </s> </p>
<p> <s> <hi rend="rasvane"> Leedus 300 ökotootjat </hi> </s> </p>
<p> <s> “ Algul ei pidanud kaupmehed meid konkurentideks , nüüd vaatavad teise pilguga . </s> <s> Me ei räägi sellest , mida tahame teha , vaid sellest , mida teeme . </s> <s> Need , kes ostavad rämpstoitu , petavad iseennast ja toodavad töötust maal , ” kinnitab Gutkauskas , tunnistades , et suurtesse kauplustesse jõuab mahekaup visalt . </s> </p>
<p> <s> Gümnaasiumi-turule sõidu kulud tasub tootjatele aga MTÜ , maksta pole vaja ka müügikoha eest . </s> </p>
<p> <s> Gutkauskase sõnul alustas Tatula 1993. aastal pilootprojektina ühes rajoonis . </s> <s> Praegu on Tatulal 146 liiget , nendest 126 talunikku , 16 ettevõtet ja kolm põllumajanduspartnerit . </s> </p>
<p> <s> Aastatel 1993-1997 anti Tatula programmis osalejatele Põhja-Leedu karstialadel mahetootmisele üleminekuks pikaajalist intressita laenu 11 miljonit litti ( 1 litt=4 , 53 kr ) . </s> <s> Hiljem on antud madala intressiga lühiajalisi laene . </s> </p>
<p> <s> Tatulas töötab kolm inimest , kes alates 1995. aastast on korraldanud Vilniuses laatu , näitusi ja muid ettevõtmisi . </s> <s> Vahepeal avas Tatula pealinnas oma poe , kuid väikese kaubavalikuga kauplus end ei õigustanud . </s> </p>
<p> <s> Nüüdseks üle Leedu ligi 300 mahetootjat . </s> <s> Mullu oli Leedus mahetootmise all 0,3% kogu põllumajanduses kasutusel olevast maast , aastaks 2010 on plaan viia see 5%-ni . </s> </p>
<p> <s> “ Kui peaks uuesti alustama , tuleks teha seda ühest külast , mitte tervest rajoonist , ” leiab projekti käivitanud Gutkauskas , kes ise võttis 1991. aastal kasutusele maad , millel polnud peremeest , ja kasvatab tänaseks 95 hektaril otra , nisu , rukist , tatart ja ristikut . </s> <s> Peale selle on talus 15 lehma . </s> </p>
<p> <s> “ Nende piima võib nimetada küll ökoloogiliseks , kuid hinnavahet selle müümisel pole , ” lausus peremees . </s> </p>
<p> <s> Õunakilo maksab gümnaasiumihoones üks litt ja järjekorras on 30 inimest . </s> <s> “ Tahan lastelastele tervislikku toitu ja sellepärast käin igal laupäeval siit ostmas , ” lausub üks ootajatest . </s> </p>
<p> <s> Marijus Cekavicius pakub jahu , kliisid , tatart , mitmesuguseid mahlasid . </s> <s> Kõik mahedalt kasvatatud ja toodetud . </s> <s> Litsents on tal nii talule kui veskile , ilma litsentsita turule ei pääse . </s> </p>
<p> <s> Mesi 11 litti kilogramm . </s> <s> Meemüüjaid neli . </s> </p>
<p> <s> <hi rend="rasvane"> Maheleivast maisini </hi> </s> </p>
<p> <s> Kaks müüjat - üks suurem tehas ja teine pereettevõte - pakuvad mahedalt kasvatatud ja valmistatud leiba . </s> <s> Hind 4 litti kilogramm . </s> <s> Pätsid on suured , mitmekilosed ja kohapeal tükkideks lõigatud , tükid pakitud kilesse . </s> <s> Sama suured saiapätsid maksavad 8 litti kilo . </s> </p>
<p> <s> Köömnekilo maksab 6 , küüslauk 5 , kliid 0.50 , oder , rukis ja nisu 0.90 , kahekilone jahupakend 2 litti . </s> </p>
<p> <s> Kartul , 1 litt kilogramm , on kallim kui Vilniuse turul ( 0.80 ) ja Kaunase turul ( 0.60 ) , sama hinnaga on ka porgand ja kapsas . </s> </p>
<p> <s> Ühel letil on isegi maisitõlvikud 50 senti tükk . </s> <s> “ Külvasin need põllupeenrale , eraldamaks naabri põlde . </s> <s> Naaber ei ole mahetootja , ” selgitab Laimute Lapinskiene Birzu rajoonist , kes kasvatab juurvilja 1,15 hektaril . </s> </p>
<p> <s> Masinatööd tellib Lapinskiene naabritelt . </s> <s> Kes jõuaks nii väikese pinna kohta traktorit muretseda ! </s> <s> Nii nagu Lapinskiene , on ka ülejäänud müüjad kõik ise tootjad . </s> </p>
<p> <s> EKO Agros märki kandvaid looduslikke ekstrakte kasest , nõgesest , männiokastest ja mitmesuguseid ravimteesid müüb valmistava firma Meta juht isiklikult . </s> <s> “ Ei jõua müüjaid palgata , sellepärast olen ise kohal , ” lausub ta . </s> </p>
<p> <s> Lihatoodete müüjad ütlevad aga , et nemad on lihtsalt külalised , liha pole ökoloogiline . </s> <s> Sellegipoolest jätkub ka nende leti ees pidevalt ostjaid . </s> </p></div3>
          <div3 type="artikkel"><head> Roheline turg avatakse peagi </head>
<p> <s> “ Meie oleme kõik omapoolse korda ajanud , ” ütles Tallinna Jaama turu kõrvale rohelise turu asutamise eest võitleva Harju taluliidu liige Väino Maidla . </s> <s> Siiski ei ole neil Põhja-Tallinna linnaosavalitsuse allkirjaga kauplemisluba . </s> </p>
<p> <s> <hi rend="rasvane"> Hea idee ei võta kuju iseenesest </hi> </s> </p>
<p> <s> “ Lugematuid kordi oleme talunikele kirju välja saatnud , et nad kauplemisloa asjus kohale tuleksid , aga nad ei tee seda ! ” ütles Põhja-Tallinna vanem Enno Tamm , kelle sõnul on talunikel praegu olemas põhimõtteline nõusolek . </s> </p>
<p> <s> “ Tahame turu avada naistepäeval , kauplemisloaga tegeleme enne seda , ” ütleb Maidla . </s> <s> “ Sellega pole probleemi . ” </s> <s> Tamme sõnul võib probleem olla , kuna linnaosavalitsusel on läbi vaadata üle 500 loa . </s> </p>
<p> <s> “ Selle asjaga on nii , et hea idee küll , aga siis selgub , et riik on seadnud ka teatud nõudmised , need aga ei lahene iseenesest , ” sõnas Tamm talunike asjaajamist silmas pidades . </s> </p>
<p> <s> “ Küsisime Põhja-Tallinna linnaosavalitsuse sekretärilt , kas nüüd on kõik korras , ta ütles “ jah “ , ” oli Maidla nõutu . </s> </p>
<p> <s> Sügisel , mil talunikud viimati turgu avada katsusid , sai Põhja-Tallinna linnaosa avalike suhete nõuniku Toomas Raagi sõnul üheks takistuseks liiklusplaani puudumine . </s> </p>
<p> <s> Nii siis kui ka käesoleva aasta 21. veebruaril kinnitas Tallinna kommunaalameti liiklusosakonna juhataja Mati Songisepp , et talunikud pole talle liiklusplaani näidanud ning kutsub neid jumala keeli enda poolt läbi astuma . </s> </p>
<p> <s> <hi rend="rasvane"> Liiklusplaan oli olemas </hi> </s> </p>
<p> <s> Järgmise nädala alguses meenus aga Põhja-Tallinna vanemale Enno Tammele , et Songisepa allkirjaga liiklusplaani kooskõlastus eelmise aasta 12. septembri kuupäevaga on tema laual . </s> <s> “ Mina ka kõike ei mäleta , ” kostis Songisepp . </s> </p>
<p> <s> Tervisekaitsetalitus , kes turule veevõtukohta nõudis , on talunikega kokkuleppe saavutanud . </s> <s> “ Vesi hakkab voolama talunike endi kohale toimetatavast kraaniga veeanumast , ” lausus tervisekaitseinspektsiooni pressiesindaja Agnes Jürgens . </s> <s> “ Aga see kohale toodud vesi ei tohi otsa saada , ” ei jäta ta siiski manitsemata . </s> </p>
<p> <s> Jürgens märkis veel , et juhul kui talunikud peaksid lisaks juurikatele hakkama pakkuma töödeldud kaupa , peavad nad toiduseadusele vastavalt tervisekaitsetalituselt ka tunnustuse hankima . </s> <s> “ Seda isegi siis , kui nad alustavad piima müüki . ” </s> </p>
<p> <s> Hetkel on turu loojad hõivatud kõigi turu küsimustega tegelema hakkava ühistu Roheline Turg loomisega . </s> <s> Notari juures on käidud , veel tuleb end äriregistrisse kanda . </s> </p>
<p> <s> Teiste Eesti taluliitude esindajad on turul kauplemist keeruliseks ettevõtmiseks nimetanud . </s> <s> Müügiletid ära tellinud Harju talunikud ei karda Maidla sõnul ei katuse pakkumist ega välja tõrjumist . </s> <s> “ Kaubelda saavad need , kellel on selleks taluliidu väljastatud pilet . ” </s> </p>
<p> <s> Pileti saavad ühistu Roheline Turg kaheksa liiget , kes osalesid 40 000 krooni suuruse algkapitali maksmises . </s> <s> “ Piletid garanteerivad selle , et turule ei tule mingeid musti tegelasi . ” </s> <s> Kui kaheksast ühistuliikmest keegi platsile tulemata jääb , saab kohta kasutada mõni teine Harju taluliidu liige . </s> </p>
<p> <s> Huligaanide eest hakkab talunikke kaitsma ka Põhja politsei , kes linnaosavalitsuse avalike suhete nõuniku Toomas Raagi sõnul seal kandis nii või naa ringi patrullib . </s> </p>
<p> <s> Üks , milleks turg luuakse , on püüd pakkuda madalama hinnaga Eesti puu- ja köögivilju . </s> <s> “ Pakume Keskturu hindu või sutsu madalamaidki , ” lubas Maidla . </s> <s> Teiste taluliitude arvamust , et nii ots otsaga kokku ei tulda , Maidla ei jaga . </s> <s> “ Nõudlus paneb asja paika . ” </s> </p>
<p> <s> “ Mustlaste vanasõna ütleb , et kes kevadel midagi ei külva , see sügisel neab , et jäi kõigest hullust ilma , ” vastab Maidla , kelle meelest tuleb pirisemine ära lõpetada ja tegutseda . </s> </p>
<p> <s> <hi rend="kaldkiri"> Samal teemal : <gap rend="viited"/> , ML , 5. dets 02. </hi> </s> </p></div3>
          <div3 type="artikkel"><head> Veiste tapmine takerdub </head>
<p> <s> <hi rend="kaldkiri"> 05.03.2003 <bibl> <author> Heino Laiapea </author> </bibl> </hi> </s> </p>
<p> <s> <hi rend="rasvane"> Lääne-Virumaa ettevõtja Jüri Järvet ei jõua täita kontrollide nõudeid </hi> </s> </p>
<p> <s> “ Eelmisel korral vastas veiste uimastamine nõuetele , nüüd leiti , et elektrilisel uimastajal peab olema veel seade , mis näitab voolu tugevust , ” rääkis OÜ Kõldu Lihakarn juht Jüri Järvet ( pildil ) , kellelt Lääne-Viru veterinaarkeskus võttis ära õiguse loomi tappa . </s> </p>
<p> <s> “ Sigade tapmise töövahendid pole värvitud kollaseks , taparuumis on kraanikauss liiga kaugel ja lihunik ei käi küllalt sageli kraanikausi juures , ” loetleb Järvet puudusi , mida inspektorid seniste ettekirjutuste täitmise järel on leidnud . </s> </p>
<p> <s> Põhjendused , miks ettevõte ei saa loomade tapmiseks tunnustust , on toodud ülevaatuse ankeedis , aega puuduste likvideerimiseks on 1. aprillini . </s> </p>
<p> <s> <hi rend="rasvane"> Nõu pole saanud </hi> </s> </p>
<p> <s> Järveti sõnul on maakonna veterinaarkeskuse töötajad Jüri Gustavson ja Kaja Vainula suhelnud küll viisakalt , kuid ettevõtlust pärssivalt . </s> </p>
<p> <s> “ Nõu nendelt , kuidas üht või teist asja õigesti teha , pole saanud . </s> <s> Kontrollimise juures ei öelda konkreetselt , mis valesti on , seda saab alles hiljem teada , ” on Järvet nördinud . </s> <s> “ Näiteks pole võimalik veise selgroogu eemaldada nii , et rümp ripub . </s> <s> Oleme asetanud lihakeha plastist euroalusele , aga ka see ei sobinud . </s> <s> Võibolla tõesti rümba kaelaosa riivas selgroo eemaldamisel põrandat . ” </s> </p>
<p> <s> “ Oleme viie aasta jooksul Kõldu Lihakarnile teinud mitmeid ettekirjutusi , mida pole täidetud . </s> <s> Ettevõtte enesekontrolliplaan on olnud puudulik . </s> <s> Väita , et me pole selgitanud , mis vaja teha , on lausvale , ” ütles Lääne-Virumaa veterinaarkeskuse peaspetsialist Kaja Vainula . </s> <s> Vainulal on ette näidata hulk dokumente , millest saab lugeda , millise määruse üks või teine nõue on ettevõttel täitmata . </s> </p>
<p> <s> Lääne-Virumaa veterinaarkeskuse juhataja Jüri Gustavsoni sõnul koostati eeskirjad mitu aastat tagasi ja nendesse ei saanud kõiki pisiasju kirja panna . </s> <s> “ Meie ei saa mööndusi teha , ” ütles Gustavson , kelle sõnul on ta Järvetile selgitanud , mida on uuesti tunnustamiseks vaja teha . </s> </p>
<p> <s> Loomade tapmise lõpetamise tõttu peab 1997. aastast endises Viru kolhoosi Aasperes asuvas tapamajas tegutsev Järvet ära ütlema seni veiseliha tellinud klientidele . </s> <s> See tähendab otsest majanduslikku kahju ja ka turu kaotamist . </s> <s> “ Niikuinii pean võistlema nendega , kel pole loomade tapmiseks üldse tingimusi , ” sõnas ta . </s> </p>
<p> <s> Kõldu lihakarn on üks viiest Lääne-Virumaa väikesest lihatööstusest , kes on taotlenud veiste tapmise õigust . </s> </p>
<p> <s> Järveti arvates peaks väiketapamajadele andma võimaluse puudusi likvideerida ilma tootmist katkestamata . </s> <s> “ Kui ei saa tegutseda , siis kust ma peaksin raha saama ümberkorraldusteks ? ” küsis ta . </s> <s> “ Samasugused probleemid on ka teistel väikeettevõtjatel . </s> <s> Meid lihtsalt surutakse kõrvale . ” </s> </p>
<p> <s> Järvet on pöördunud väi-keettevõtlusega seotud küsimustele vastuste saamiseks eri ametnike poole , nii eurointegratsioonibüroosse kui ka põllumajandusministeeriumi . </s> </p>
<p> <s> “ Siiani olen suutnud öötapamajadega konkurentsis püsida . </s> <s> Ma ei taha teha midagi ebaseaduslikku , aga miks seaduslikku tegevust pärsitakse ? ” tahtis Jüri Järvet teada põllumajandusministrilt . </s> <s> “ Olen tapamajasse investeerinud üle miljoni krooni , meid on kontrollitud mitmeid kordi ja iga kord leitakse uusi puudusi . ” </s> </p>
<p> <s> <hi rend="rasvane"> Inspektor olgu loominguline </hi> </s> </p>
<p> <s> Põllumajandusminister Jaa-nus Marrandi hinnangu ko-haselt peaks inspektorite töös nn loomingulisuse maik juures olema . </s> <s> “ Inimlik mõõde puudub . </s> <s> Määrus on vastu võetud 1999. aastal ja tehtud kiirustades . </s> <s> Tollal ei nähtud kõiki asjaolusid ette ja nüüd ametnikud nõuavad täpset täitmist . </s> <s> Kui paragrahv on nõme , siis tuleb seda muuta , ” lausus Marrandi . </s> </p>
<p> <s> “ Kui juhtivad ametnikud rahva ees esinedes ütlevad , et määrustest ja eeskirjadest polegi tarvis kinni pidada ja kohalik ametnik on üle pingutanud , tekivadki käärid , ” nentis Jüri Gustavson . </s> </p>
<p> <s> Lihunik Urmas Metsalu arvates võib aga tapamaja kontrollimise üksikasjade kirjeldamine kasu asemel kahju tuua . </s> <s> “ Maaleht ilmub neljapäeval , reedel loetakse , laupäeval seeditakse , pühapäeval klaaritakse ja esmaspäeval pannakse meie tapamaja kinni , ” arutles ta . </s> </p>
<p> <s> Sel juhul peavad kolm OÜ Kõldu Lihakarn lihunikku uue ameti otsima või asuma põrandaaluste lihunike kampa . </s> <s> “ Kui ametlikult korralikus tapamajas veiseid tappa ei saa , tehakse seda kusagil kuurinurgas . </s> <s> Ega kõiki Rakvere lihakombinaati viida , ” rääkis Metsalu . </s> </p>
<p> <s> Veterinaar- ja toiduameti peadirektor Ago Pärtel ütles , et Kõldu lihakarni tunnustamine on kohapealse veterinaarkeskuse lahendada . </s> </p></div3>
          <div3 type="artikkel"><head> Valeri Kirss : Edevuse laat peitub meis kõigis </head>
<p> <s> <hi rend="kaldkiri"> 05.03.2003 </hi> </s> </p>
<p> <s> <hi rend="rasvane"> Kas neidude tung konkursile on aastate jooksul suurenenud või vähenenud ? </hi> </s> </p>
<p> <s> Suurim probleem konkursi algusaastail oli missikandidaatide leidmine , sest eesti neiud olid väga enesekriitilised . </s> <s> Praegu on neidude leidmine kergem - kindlasti tänu Miss Estonia võistluste heale mainele . </s> </p>
<p> <s> <hi rend="rasvane"> Milliseid muutusi on märgata osalejate päritolus ja vanuses ? </hi> </s> </p>
<p> <s> Miss Estonia võistlustele võivad tulla kõik , kellel Eesti pass taskus . </s> <s> Osalt ehk selle tõttu , et vene neidudel on Eesti ühiskonnas vähem rolle , on nad hakanud järjest rohkem iludusvõistlustel osalema ja selleks väga tõsiselt ette valmistama . </s> <s> Kaks viimast võitjat on vene rahvusest , kuigi neil on eesti nimed . </s> </p>
<p> <s> Missikandidaatide seesmises arengus on toimunud suur hüpe . </s> <s> Kui algusaastail ei osanud peaaegu et keegi võõrkeeli , siis praegu on kaks-kolm võõrkeelt täiesti loomulik . </s> <s> Peaaegu kõik on autojuhikursuse läbi teinud . </s> <s> Nad on muutunud iseseisvamaks , avatumaks , samuti tolerantsemaks . </s> </p>
<p> <s> <hi rend="rasvane"> Mis neid neidusid kannustab missivõistlustel osalema ? </hi> </s> </p>
<p> <s> See “ peeglike , peeglike seina peal , ütle , kes on kaunim ilma peal ” avaldab alateadvusele väga tugevat mõju . </s> <s> Edevuse laat peitub igas inimeses . </s> <s> Missivõistlus on minu arvates üks parim viis seda välja näidata ja ennast proovile panna . </s> </p></div3>
          <div3 type="artikkel"><head> 28. märtsil valitakse Pärnu uues kontserdimajas järjekordne iluduskuninganna , Miss Estonia 2003 </head>
<p> <s> <hi rend="kaldkiri"> 05.03.2003 </hi> <hi rend="rasvane"> 1. </hi> </s> <s> <hi rend="rasvane"> Natalja ( 19 ) , Tallinn </hi> “ Suhtu teistesse nii , nagu sa tahad , et teised sinusse suhtuksid , ” kutsub kunstiakadeemia tudeng üles kaaskodanikesse inimlikult suhtuma . </s> <s> Kahjuks on ta ise oma eluteel kohanud rohkem halbu kui häid inimesi . </s> <s> Ta arvab , et selles on süüdi eeskätt see , et ta usaldab liiga palju neid , kes vahendeid valimata oma eesmärgi poole rühivad . </s> <s> <hi rend="rasvane"> 2. Hanna ( 18 ) , Rakvere </hi> “ Edasipüüdlikkus , aktiivsus ja rõõmsameelsus , ” võtab õpihimuline abiturient oma loomuse kolme sõnaga kokku . </s> <s> Ta lisab , et jääb kindlaks oma põhimõtetele ning käitub seetõttu vahel vastupidiselt oodatule . </s> <s> Ülimaks piinaks peab ta seda , kui ei saa minutitki üksi olemiseks . </s> <s> Siis ei saa oma mõtteid korrastada . </s> <s> <hi rend="rasvane"> 3. Marina ( 22 ) , Tallinn </hi> Ettevõtlust õppiv neiu ütleb , et vabal ajal meeldib talle jõusaalis käia ja süüa teha . </s> <s> Osavad on ta käed magustoitude tegemisel , eriti meeldib talle küpsetada . </s> <s> Suur kirg on ka reisimine : vähemalt kord aastas käib ta piiri taga ära . </s> <s> Eriti meeldib talle Pariis . </s> <s> Üleüldse on ta suur romantik - unistab , et tulevikus on tal suur pere , suur kodu ja suur koer . </s> <s> <hi rend="rasvane"> 4. Katrin ( 22 ) , Tallinn </hi> Muusikust ema avas talle ukse helide maailma . </s> <s> Nüüd oskab ta vastavalt meeleolule eri muusikastiile nautida . </s> <s> Tänu isalt päritud heale keelevaistule valdab ta eesti , vene , prantsuse , itaalia ja inglise keelt . </s> <s> Nendega ei kavatse ta piirduda . </s> <s> Kõige kõrgemalt väärtustab ta ausust ja headust ning arvab , et hea inimene suudab ka huntide keskel ellu jääda - tarkusega . </s> <s> <hi rend="rasvane"> 5. Margarita ( 19 ) , Tallinn </hi> Meremajandust ja sadama juhtimist õppiv neiu teeb panuse haridusele ja karjäärile . </s> <s> Ta on suhtlemisaldis , abivalmis ja põhimõttekindel . </s> <s> Kõrgete sihtide poole pürgimise kõrval jääb tal aega ka elu üle mõtisklemiseks . </s> <s> Vaba aega täidavad uisutamine , ujumine ja filosoofia . </s> <s> Tema suurimaks unistuseks on reis Šveitsi . </s> <s> <hi rend="rasvane"> 6. Kairi ( 18 ) , Tallinn </hi> Klienditeenindust õppiv neiu on oma erialasse nii pühendunud , et jälgib müüjate ja teenindajate käitumist kõikjal , kus nendega kokku puutub . </s> <s> “ Mõtlen kogu aeg , kuidas saaks ise paremini teha , ” ütleb ta ning arvab , et klienditeenindaja ei tohi mingil juhul halba tuju tööle kaasa võtta . </s> <s> Ta on kindel , et see on õpitav . </s> <s> <hi rend="rasvane"> 7. Helen ( 18 ) , Harjumaa </hi> “ Tee tööd mitte tasule , vaid selle meeldivusele mõeldes . </s> <s> Armasta teisi inimesi siiralt nagu laps , kes pole kõrvetada saanud . </s> <s> Tantsi nii , nagu oleksid üksi , ära lase teistel end häirida , ” võtab ta kokku oma põhimõtted . </s> <s> Samas ei julge ta kindlalt väita , et tema praegused vaated tulevikus ei muutu . </s> <s> Inimest võrdleb ta parasiidiga , kes võtab maailmast kõik mis võimalik ja annab tagasi nii vähe kui võimalik : ammutab ümbruse tühjaks ja läheb siis uuele jahimaale . </s> <s> <hi rend="rasvane"> 8. Rüne ( 22 ) , Pärnu </hi> “ Kes elab minevikus , sellel pole tulevikku , ” ütleb noor pärnakas , kes arvab , et kui inimene tulevikuplaane ei tee , on tema eksistents mõttetu ning ta jääb elu hammasrataste vahele . </s> <s> “ Samas ei tohi unustada minevikus tehtud vigu . ” </s> <s> Ta arvab veel , et inimene õpib kogu elu : pärast koolis käimist jätkub elutarkuse omandamine . </s> <s> Ning kui ainult üht eesmärki silmas pidades edasi liikuda , on ebaõnnestumise puhul tagasilöök liiga valus . </s> <s> <hi rend="rasvane"> 9. Maili ( 17 ) , Pärnu </hi> Ta on kindel , et igaühele meist siin maamunal on antud võrdsed võimalused , kasutada oskame neid aga erinevalt . </s> <s> Seetõttu on mõned edukamad kui teised . </s> <s> “ Kõike , mida teed , tee hinge ja südamega , ” rõhutab ta . </s> <s> <hi rend="rasvane"> 10. Olga ( 23 ) , Tartu </hi> Viie aasta eest Sillamäelt Tartusse kolides sattus ta vene ja eesti kultuuriruumi vahele , seetõttu peab ta end piiriületajaks . </s> <s> Tema arvates peab inimene alati iseendaks jääma , aga riskima ja uusi väljakutseid tuleb otsida - elult kõik võtta ja maksimaalselt ka tagasi anda . </s> <s> “ Kui inimesele on palju antud , on tal ühiskonna ees ka suurem vastutus , ” arvab neiu , kes kardab , et kui ta liigselt töösse upub , unustab ta ära , et on naine . </s> </p></div3>
          <div3 type="artikkel"><head> Mis on ilusa naise mõte ? </head>
<p> <s> <hi rend="kaldkiri"> 05.03.2003 <bibl> <author> Heiki Raudla </author> </bibl> </hi> </s> </p>
<p> <s> <hi rend="rasvane"> Missikandidaat Olga tahab olla iseseisev , aga kindlasti naiseks jääda </hi> </s> </p>
<p> <s> Viie aasta eest Sillamäelt Tartusse kolinud ja ülikooli astunud Olga Peresild ( 23 ) õppis kiiresti ära eesti keele ja kombed ning sattus seeläbi kahe kultuuri vahele . </s> <s> Üha rohkem hakkas ta pöörama tähelepanu sellele , kuidas käituda eestlaste , kuidas venelaste seltsis . </s> <s> Ikka selleks , et teda omaks võetaks . </s> </p>
<p> <s> Kaht kultuuri võrreldes leiab ta , et noor eesti naine tahab iga hinna eest iseseisev olla ja karjääriredelil hüpetega ülespoole ronida , aga vene naine tunneb end kindlamini mehe abilisena . </s> </p>
<p> * * * </p>
<p> <s> <hi rend="rasvane"> Milles näed suurimat konflikti eesti ja vene kogukonna ehk siis kahe kultuuri vahel ? </hi> </s> </p>
<p> <s> Kõige kurvem on see , et eestlased ja mitte-eestlased ehk venelased elavad eraldi maailmas , mille vahel kommunikatsiooni või diskussiooni ei toimu . </s> </p>
<p> <s> Olukorras , kus ühiskond tervenisti on kihistunud , võiks rahvustevahelist konflikti vältida . </s> </p>
<p> <s> <hi rend="rasvane"> Me oleme sellega mõlemad nõus - sina venelasena , mina eestlasena . </hi> </s> <hi rend="rasvane"> <s> Aga miks tegelikkuses teisiti on ? </s> <s> Kas probleemiks on keel või midagi muud ? </s> </hi> </p>
<p> <s> Vaatamata sellele , et mitte-eestlasi ärgitatakse eesti keelt õppima , olen kohanud eestlasi , kes ütlevad , et kuna teie räägite eesti keelt vene aktsendiga , ei saa me teid omaks võtta . </s> </p>
<p> <s> See tähendab , et keel on eestlaste jaoks midagi enamat kui kommunikatsioonivahend , see on kultuuriindikaator . </s> <s> Venelased ei saa sellest aru . </s> <s> Nii nagu sellestki , et nad Eestis vähemus on . </s> </p>
<p> <s> Sellest , et eestlastele nende keel nii tähtis on , sain aru siis , kui Sillamäelt Tartusse kolisin ja kahe kultuuri vahele sattusin . </s> </p>
<p> <s> Venelane jääb venelaseks : väga tugeva iseloomuga , enesekindlaks ja isegi ülbeks inimeseks , kes ei taha teistsuguseid mõista . </s> <s> Seda mentaliteeti ei saa muuta . </s> </p>
<p> <s> <hi rend="rasvane"> Kas sina oskasid eesti keelt , kui Tartusse tulid ? </hi> </s> </p>
<p> <s> Väga-väga vähe . </s> <s> Koolis eesti keelt peaaegu ei õpetatud . </s> <s> XI klassis käisin eesti keele laagris ja seal hakkas see keel mulle meeldima . </s> <s> Viimases klassis õppisin küll ka iseseisvalt , aga ülikooli astudes oli eesti keel ikkagi peaaegu null . </s> </p>
<p> <s> Tartus asusin elama eesti perre . </s> <s> Hakkasin keele kõrval ka kombeid õppima , eestikeelset ajakirjandust lugema ja ka raskematest väljenditest aru saama . </s> </p>
<p> <s> <hi rend="rasvane"> Ülikoolis õpid ju ka eesti keeles . </hi> </s> </p>
<p> <s> Kõigepealt asusin õppima eesti keelt võõrkeelena . </s> <s> Pärast esimest kursust sain aga aru , et see ei paku mulle pinget ning tahtsin astuda ajakirjanduse ja kommunikatsiooni osakonda . </s> <s> Sel ajal julgesid vähesed venelased sotsiaalteaduskonda astuda , just keele pärast . </s> </p>
<p> <s> Vastu võeti viisteist , jäin kuueteistkümnendaks . </s> <s> Marju Lauristin sai aru , et mind huvitab rahvus- ja integratsiooniteema ning kutsus mind oma uurimisrühma . </s> <s> See oli ootamatu ja huvitav , aga ka hirmutav pakkumine , sest siis ei teadnud ma veel õieti , mis asjad on meedium , sotsioloogia ja identiteet . </s> <s> Eesti keel oli ka veel kehv . </s> <s> Aga ma otsustasin proovida . </s> </p>
<p> <s> Olin rühmas kõige noorem ja rumalam , aga vaatasin , mida teised teevad , suhtlesin nendega , võtsin malli . </s> <s> Sattusin olukorda , kus pidin väga palju ja kiiresti õppima , et teistega võrdväärseks saada . </s> </p>
<p> <s> <hi rend="rasvane"> Mida see rühm uurib ja mis on sinu ülesanne seal ? </hi> </s> </p>
<p> <s> Vaatleme ja analüüsime , kuidas press käsitleb rahvusküsimusi : kas soodustab või takistab muulaste integratsiooni Eesti ühiskonda . </s> <s> Minu põhiülesanne on uurida , kui efektiivsed on sotsiaalreklaamid . </s> </p>
<p> <s> <hi rend="rasvane"> Kas ise suhtled nii eestlaste kui venelastega ? </hi> </s> </p>
<p> <s> Sõprade ring koosneb venelastest , aga tuttavaid on ka eestlasi . </s> <s> See on lihtsalt nii juhtunud ja mul pole midagi selle vastu , kui eestlastest sõpru tekiks . </s> </p>
<p> <s> <hi rend="rasvane"> Mis vahe on naisel eesti ja vene kultuuris ? </hi> </s> </p>
<p> <s> Eesti naine on iseseisvam , läänelikum . </s> <s> Vene naised on rohkem naiselikkust säilitanud , samuti sõltuvust mehest . </s> </p>
<p> <s> Ka mitte-eestlaste hulgas on praegu palju naisettevõtjaid , aga eeskätt selle pärast , et ära elada . </s> <s> Sisimas on nad ikka naiselikud - tahavad , et nende eest hoolitsetaks . </s> </p>
<p> <s> Vene ühiskonnas on mees pea , naine kael . </s> <s> Naine on mehele toeks . </s> <s> See ei tähenda , et ta istub , käed rüpes ja midagi ei tee . </s> <s> Tal on armukese , nõuandja ja sõbra roll . </s> </p>
<p> <s> <hi rend="rasvane"> Kas vene naised tahavad siis ka rohkem abielluda kui eestlased ? </hi> </s> </p>
<p> <s> Võibolla küll . </s> <s> Abielluda tahavad nad ka seepärast , et ära elada . </s> <s> Eestis elavad vene naised on oma tuleviku suhtes väga ebakindlad . </s> </p>
<p> <s> Eesti naistel on kindlamad tulevikuplaanid . </s> <s> Suur osa nendest tahab väga sõltumatu olla . </s> <s> Aga nii ei saa , sest läbi ajaloo on naine alati koos mehega elanud . </s> </p>
<p> <s> <hi rend="rasvane"> Arvad , et see nii jääb ? </hi> </s> <hi rend="rasvane"> <s> Et naised tahavad küll sõltumatud olla , aga bioloogia ja traditsioonid panevad asja paika ? </s> </hi> </p>
<p> <s> Naine võib olla sõltumatu ka mehega koos elades . </s> <s> Tihti arvatakse , et kui naine mehega koos elab , siis ta sõltub temast . </s> <s> Aga oma sisemuses võib naine sõltumatuks jääda , kui mees suhtub temasse kui inimesse . </s> </p>
<p> <s> <hi rend="rasvane"> Alati ei pruugi mees naise arvamustki arvestada . </hi> </s> </p>
<p> <s> Selle peale ütlen , et iga naine väärib oma meest . </s> <s> Kui mees naisega ei arvesta , võib viga ka naises olla . </s> </p>
<p> <s> Praegu on võrdõiguslikkuse teema väga popp . </s> <s> Minu arvates ei peaks sellest nii palju rääkima , sest see on konstrueeritud teema . </s> <s> Võrdõiguslikkust ei saa peale suruda , see peab sisemusest tulema . </s> </p>
<p> <s> <hi rend="rasvane"> Kas vene ja eesti mehed suhtuvad naistesse erinevalt ? </hi> </s> </p>
<p> <s> Loomulikult . </s> <s> Kui naise ja mehe vahel on ainult töösuhted , on eesti mehega lihtsam ühist keelt leida . </s> <s> Eesti mees mõtleb ennekõike koostöövõimalustest ja kasust ega pööra soorollidele suurt tähelepanu . </s> </p>
<p> <s> Vene mehe silmis jääb naine ennekõike naiseks . </s> <s> Eriti veel siis , kui naine on ilus . </s> <s> See on jälle näide kultuuride erinevusest . </s> </p>
<p> <s> <hi rend="rasvane"> Millised on tänapäeva naise tähtsad omadused ? </hi> </s> </p>
<p> <s> Naiselikkus , ilu ja tarkus . </s> <s> Iseasi , kuidas keegi nendest aru saab . </s> <s> Mõni arvab , et ilu on ainult välimuses , teine tahab end seesmiselt arendada . </s> <s> Mõni arvab , et naiselikkus on lihtsalt meeste võlumine , teise meelest on see hellus : soov hoolitseda ja mehele toeks olla . </s> <s> Mina arvan , et naine peab olema elutark . </s> </p>
<p> <s> Samas arvan , et poliitika pole naistele . </s> <s> Naine on nõustaja , mehed peavad valitsema . </s> <s> Naised on poliitika jaoks liiga emotsionaalsed , mehed oskavad end paremini vaos hoida . </s> <s> Vähemalt teevad näo , et kõik on kontrolli all . </s> </p>
<p> <s> <hi rend="rasvane"> Ütlesid missikontoris , et inimesel , kellele on looduse poolt rohkem antud , on ühiskonna ees suurem vastutus . </hi> </s> <hi rend="rasvane"> <s> Mis on ilusa naise vastutus ? </s> <s> Mida ta oma iluga ära teha saab ? </s> </hi> </p>
<p> <s> Ainult oma tarkuse ja teadmistega on raske tähelepanu võita . </s> <s> Tihti läheb ka ilu , täpsemalt sarmi vaja . </s> <s> Kui sul see on , miks siis see kasutamata jätta ? </s> <s> Mitte ainult enda , vaid ka teiste , ühiskonna huvides . </s> </p>
<p> <s> Kergelt võib sattuda libedale teele ja oma ilu ainult enda huvides ära kasutada . </s> <s> Siis mõeldakse endast ainult kui missist või beibest ja unustatakse inimlikkus ära . </s> <s> Peale ilu peab ka mingi anne olema . </s> </p>
<p> <s> Keskkoolis arvas mõni , et mulle pannakse häid hindeid , sest olen ilusam ja huvitavam kui teised . </s> <s> Ma ei tea , kas see tegelikult nii oli . </s> </p>
<p> <s> Mõnikord ei võeta noort ja ilusat naist tõsiselt . </s> <s> Levinud on ettekujutus , et tark naine on prillidega ja mitte eriti ilus . </s> </p>
<p> <s> <hi rend="rasvane"> Miks on missikonkursi populaarsus praegu madal ? </hi> </s> <hi rend="rasvane"> <s> Kas venelased ja eestlased suhtuvad sellesse isemoodi ? </s> </hi> </p>
<p> <s> Venelased ei suhtu Miss Estonia konkurssi üldse kuidagi , nii nagu nad ei võta aktiivselt osa ka muust ühiskondlikust elust . </s> </p>
<p> <s> Nad arvavad kindlasti ka seda , et konkurss pole aus - et tiitel on ostetav . </s> <s> Sellest suhtumisest on raske lahti saada . </s> </p>
<p> <s> Eestlastele tähendas see üritus palju , madalseisu põhjus on minu arvates kehv PR-töö . </s> </p>
<p> <s> <hi rend="rasvane"> Miks ise osaled ? </hi> </s> </p>
<p> <s> Arvan , et elust tuleb võtta kõik . </s> <s> Ja et mitte ahnitseja olla , tuleb ka anda endast kõik . </s> </p>
<p> <s> <hi rend="rasvane"> On see osalemine sulle lihtsalt meelelahutus või arvad , et see tuleb sulle kuidagi kasuks ? </hi> </s> </p>
<p> <s> Kindlasti tuleb kasuks . </s> <s> Kui siiani suhtlesin põhiliselt üliõpilaste ja teadlastega , siis missivõistlusel hoopis teistsuguste inimestega . </s> </p>
<p> <s> Kõikidega peab suhelda oskama . </s> <s> Teadusega tegelevad naised unustavad sageli ära , et nad on naised . </s> <s> Olen ka ise selle vea teinud . </s> </p>
<p> <s> <hi rend="rasvane"> Mida sõbrad-tuttavad arvavad , et missikonkursil osaled ? </hi> </s> </p>
<p> <s> Nad ei tea sellest midagi . </s> <s> See on minu elu ja ma ei räägi oma tuttavatele-sõpradele sellest , millega tegelen . </s> <s> Nad ei tea peaaegu midagi ka minu tööst integratsiooni rühmas . </s> </p>
<p> <s> Mul on mitu rolli ja sobivaima valin lähtuvalt seltskonnast . </s> <s> Teen kõik , et koos oleks mõnus ning pole oluline , mis roll mul mõnes teises seltskonnas on . </s> </p></div3>
          <div3 type="artikkel"><head> Üürimisel sõlmi kindlasti leping </head>
<p> <s> <hi rend="kaldkiri"> 05.03.2003 <bibl> <author> Kai Tänavsuu </author> </bibl> </hi> </s> </p>
<p> <s> <hi rend="rasvane"> Enne üürimist tee selgeks , millisesse korterisse ja kuhu soovid elama asuda </hi> </s> </p>
<p> <s> Tallinlanna Silvi Malmström ( 27 ) elab koos abikaasa ja lapsega ühetoalises üürikorteris neljandat aastat . </s> <s> Ruumi on küll vähevõitu , ent hind on soodne . </s> <s> Loomulikult eelistaks ta oma elamist , aga selleks ei ole raha . </s> </p>
<p> <s> Üürileping on tal tehtud suuline . </s> <s> “ Alguses küll hirmutas see mind , et äkki omanik tõstab päevapealt välja , ” rääkis Malmström . </s> <s> “ Ent kõik on toiminud ning minu jaoks ei olegi vahet , mis vormis see leping on . ” </s> </p>
<p> <s> Enim on naine rahul sellega , et nelja aasta jooksul pole üür muutunud ning sisaldab pea kõiki kommunaalmakseid . </s> <s> Kokkuvõttes on ta võimalustega väga rahul . </s> </p>
<p> <s> <hi rend="rasvane"> Kuidas leida üürikorter </hi> </s> </p>
<p> <s> Aga kuidas tuleks toimida , et nii üürileandja kui -võtja oleksid rahul ? </s> <s> Pindi Kinnisvara maakleri Pärle Seppingu sõnul on üürida soovija esmane ülesanne selgitada , millist eluaset ta soovib : kas ühe- , kahe- või kolmetoalist ja millisesse piirkonda . </s> <s> “ Tuleb läbi mõelda , kus laps koolis käib või mismoodi ise tööle minnakse , ” lausus Sepping . </s> </p>
<p> <s> Teine oluline asi on , kas korter peab olema möbleeritud või mitte , millised seadmed peavad sees olema ( külmik , pesumasin jne ) . </s> </p>
<p> <s> Kui otsused on tehtud , tuleb hakata korterit otsima kas ise või büroo vahendusel . </s> <s> “ Kõige lihtsam on välja otsida endale sobivad kuulutused , võtta ühendust ning korteriga tutvuma minna , ” ütles Sepping . </s> <s> “ Kuna odavamad korterid võetakse väga kiiresti ära , peab valmis olema , et sobiva leidmine võib olla aeganõudev . ” </s> </p>
<p> <s> Kui sobiv korter on leitud , tuleb leping sõlmida . </s> <s> Võlaõigusseaduse järgi on võimalik teha ka suuline leping , ent Sepping seda ei soovita , sest hiljem võib üks pool mäletada asju üht- ja teine teistmoodi . </s> <s> Kirjalik leping on kindlam , kuna saab fikseerida kõik nõuded ja tingimused . </s> </p>
<p> <s> Sepping soovitab üürijal kindlasti kontrollida korteri omandiõiguslikku kuuluvust : kas üürileandjal on selleks õigus või volitus . </s> <s> Kõige lihtsam on paluda omanikul esitada mõni omandiõigust tõendav dokument , näiteks ostu-müügileping või väljavõte hoone- või kinnistusregistrist . </s> </p>
<p> <s> Kui korteri üürileandmist ei korralda omanik ise , peab tema esindaja kindlasti esitama ka volikirja . </s> <s> Üürilepingu puhul ei pea see olema notariaalne . </s> <s> Samas on Seppingu sõnul lihtkirjaliku volikirja puhul oht , et selle võib olla kirjutanud ükskõik kes . </s> </p>
<p> <s> <hi rend="rasvane"> Mida leping peab sisaldama </hi> </s> </p>
<p> <s> Lepingus peavad olema kirjas mõlemad lepingupooled , korteri asukoht ja kirjeldus . </s> <s> Teha tasuks ka lepingu lisa , kus on fikseeritud korteri seisukord ja sisustus . </s> <s> Siis on üürilepingu lõppedes võimalik kontrollida , kas korter tagastatakse samas seisukorras , kui see oli üürileandmisel . </s> </p>
<p> <s> Samuti tuleks määratleda korterisse jäävate esemete maksumus . </s> <s> Kui midagi läheb kaduma , rikutakse või lõhutakse , saab selle alusel kompensatsiooni nõuda . </s> </p>
<p> <s> Üürileandja peaks korterist ära viima kõik esemed , mis on tema jaoks väärtuslikud . </s> </p>
<p> <s> Sepping märkis , et väga raske on üürniku tausta kontrollida . </s> <s> Saab küsida töökohast , kas inimene on ikka seal tööl , või saada soovitusi eelmisest üürikohast . </s> </p>
<p> <s> Üürileandja risk on suurem . </s> <s> Keegi ei saa kindlustada , et maksmine toimub korrapäraselt . </s> <s> Seetõttu peab üürilepingus täpselt kirjas olema üüri summa , tasumise kord ( kuupäev ja kuhu ) ning kommunaalmaksete tasumise põhimõtted . </s> <s> Üles märkida tuleks kõikide mõõdikute näidud , et hiljem ei tekiks vaidlusi . </s> </p>
<p> <s> Kui üürnik soovib maksmise asemel remonti teha , tuleb selles eelnevalt kokkulepe saavutada . </s> <s> Tasaarveldust saab teha ainult omaniku nõusolekul . </s> </p>
<p> <s> Lepingusse tuleb märkida üürileandja ja -võtja kohustused . </s> <s> Üürileandja vastutab kommunikatsioonide eest , selle eest , et tal ei oleks üüri- , elektri- või muid sellelaadseid võlgu . </s> </p>
<p> <s> Ära tuleb ka kindlasti märkida , milliseid kohustusi peab üürnik veel täitma lisaks maksetele , näiteks trepikoja koristamine jms. </s> </p>
<p> <s> Üürilepingu lõpetamise alused tuleb samuti kirja panna , näiteks nõue , et korterit tuleb kasutada sihipäraselt . </s> <s> Näiteks on lepingu lõpetamise põhjuseks see , kui korterit elamise asemel hakatakse kasutama kontorina või kokkulepitud kahe inimese asemel elab korteris kuus . </s> <s> Sepping lisas , et üürileandjal on erandkorras õigus leping lõpetada , kui ta vajab seda ise elamiseks . </s> </p>
<p> <s> Lepingut võib lõpetada ka juhul , kui oluline osa üürirahast on tasumata ja seda vähemalt kolme kuu jooksul . </s> <s> Seppingu sõnul võib juba poolt summat nimetada oluliseks osaks . </s> </p>
<p> <s> <hi rend="rasvane"> Kontrolli maksete tasumist </hi> </s> </p>
<p> <s> Tagatisrahana võib võtta kuni kolme kuu üüriraha , ent tavaliselt võetakse ühe kuu raha . </s> <s> Seda võib hiljem kasutada maksmata jäänud maksude tasumiseks . </s> <s> Kui kõik on korras , tuleb summa üürijale tagastada . </s> </p>
<p> <s> Sepping rõhutas , et üürileandja peab kindlasti kontrollima maksete tasumist . </s> <s> “ Et ei tekiks olukorda , kus üürnik maksab üüri korralikult , aga jätab kõik kommunaalmaksed tasumata , ” sõnas ta . </s> <s> “ Summa võib olla nii suur , et näiteks ühistu alustab väljatõstmisprotsessi , milles omanik sugugi süüdi ei ole . ” </s> </p>
<p> <s> Omanik võib käia ka korterit kontrollimas . </s> <s> Ent selleks peab üürnikega aja kokku leppima ning tegema seda nende juuresolekul . </s> <s> Seppingu sõnul on lubamatu , kui omanik oma võtmega ette teatamata korteris käib . </s> </p>
<p> <s> Üürniku lahkumise järel soovitab Sepping ukseluku vahetada . </s> <s> Üks võimalus on , et seda teeb uus üürnik . </s> <s> Sel juhul peab täiskomplekti võtmeid saama ka omanik . </s> <s> Kui midagi peaks üürniku äraolekul juhtuma , siis on temal juurdepääs olemas . </s> </p>
<p> <s> Viimasena rõhutas Sepping , et korteri üürileandja peab tasuma ka tulumaksu , sest saadud raha on tulu . </s> <s> Ent tihtipeale seda ei tehta . </s> <s> “ Kui omanik makse ei maksa , ei saa ta kuhugi ka oma kaitseks pöörduda , ” lisas ta . </s> </p></div3>
          <div3 type="artikkel"><head> Neeruti mõnu peitub augus </head>
<p> <s> <hi rend="kaldkiri"> 05.03.2003 <bibl> <author> Maarius Suviste </author> </bibl> </hi> </s> </p>
<p> <s> <hi rend="rasvane"> Eideauk , Taadiauk , Karuauk . </hi> </s> <hi rend="rasvane"> <s> Neid auke on Kuresöödilt Pariisi minnes teisigi ja igaühel oma nimi . </s> <s> Tuleb ainult tähelepanelik olla , et mitte sisse kukkuda . </s> </hi> </p>
<p> * * * </p>
<p> <s> “ Tere ! ” </s> </p>
<p> <s> Selline mehine tervitus ja tugev käepigistus . </s> </p>
<p> <s> Terekäe ulatas Enn Loik , meie teejuht . </s> <s> Rahuliku ja tasase olemisega Neeruti krahv , nagu teda kutsutakse . </s> </p>
<p> <s> Oma pika halli habemega on Neeruti seltsi esimees justkui Ülemiste vanake või vetevana , jõuluvanast rääkimata . </s> <s> Koolipoiste arvates ka bin Laden . </s> <s> Aga see talle ei meeldi . </s> </p>
<p> <s> <hi rend="rasvane"> Jääaja muuseum </hi> </s> </p>
<p> <s> Ilm on mõnusalt talvine ja vaikne , isegi vares ei kraaksu . </s> <s> Esimene peatuspaik teel Kadrinast Pariisi on Kuresöödil , vanas mõisa metsavahitalus . </s> </p>
<p> <s> Kop-kop ! </s> <s> Kedagi uksele ei tule , vaid koer haugub . </s> <s> Läheme ise julgelt sisse . </s> </p>
<p> <s> Ilus mustade laikudega koer tuleb haukudes meie suunas . </s> </p>
<p> <s> “ Ei ta kuri ole , ” rehmab koduloouurija Eduard Leppik käega . </s> <s> Eesti kohanimeteadlane . </s> </p>
<p> <s> Mis ta nimi on ? </s> </p>
<p> <s> “ Kutsun teda Rossaks , ” ütleb peremees ja kohendab ninal prille . </s> <s> “ Tegelikult on inglise keele päraselt Rose . </s> <s> Ta on tõupaberitega dalmaatsia dogi . ” </s> </p>
<p> <s> Läheme tuppa juttu rääkima , koer jääb pingsalt tugitoolis kuulama , mida räägitakse . </s> <s> Vahepeal poseerib fotograafile , vaatab imearmsalt oma tarkade silmadega otsa , liputab saba . </s> </p>
<p> <s> Istume ümber ümmarguse laua . </s> </p>
<p> <s> “ Neeruti on väga unikaalne , ” alustab Eduard Leppik . </s> <s> Ta räägib hästi selgelt ja kõvasti , justkui esineks auditooriumis . </s> </p>
<p> <s> Mille poolest unikaalne ? </s> </p>
<p> <s> “ Kõigepealt geoloogiliselt . </s> <s> Selliseid paralleelseid oose , seljakuid on neli tükki kõrvuti terves maailmas ainult Neerutis . ” </s> </p>
<p> <s> Neerutis on Eesti kõige esinduslikum oosistik ja pakub kogu maailmas huvi . </s> <s> Neerutit on nimetatud ka jääaja muuseumiks . </s> </p>
<p> <s> Mandrijää tööd nimetatakse siinkandis aga Kalevipoja tempudeks . </s> <s> Seepärast ongi Neeruti tuntud ka kui Kalevipoja künnimaa - siin vägilane kündnud ja teinud oma vägitegusid . </s> </p>
<p> <s> Neeruti on Eesti kohanimerikkaim koht . </s> <s> Oma panus selles on ka Eduard Leppikul - kõikvõimalikud Neeruti kohad on kaardistatud ja endale nime saanud , neid on üle tuhande . </s> <s> Elu jooksul on ta kokku kogunud üle saja tuhande kohanime . </s> </p>
<p> <s> Vahepeal on dalmaatsia dogi end kerra keeranud ja uinub nüüd ning nohiseb vaikselt läbi une . </s> </p>
<p> <s> Eduard Leppik jätkab . </s> </p>
<p> <s> “ Näete ? ” </s> <s> Ta vaatab aknast välja ja näitab käega . </s> <s> “ Seal taga , kus mets peale hakkab , on sügav org . </s> <s> Seda kutsutaksegi Karuauguks . </s> <s> Ilus oosidevaheline ala . ” </s> </p>
<p> <s> Miks selline nimi - kas karu kukkus auku ? </s> </p>
<p> <s> “ Ilmselt oli siin vanasti palju karusid . ” </s> </p>
<p> <s> Enam ei ole ? </s> </p>
<p> <s> “ Karu aeg-ajalt liigub , pidevalt siin ümbruses ei elutse . ” </s> </p>
<p> <s> Kas ise olete karu näinud ? </s> </p>
<p> <s> “ Minul läks ükskord karu kohe ukse eest läbi . </s> <s> Tõusis püsti ja nuusutas ümbruskonda . </s> <s> Siis läks minema , ” räägib Leppik . </s> </p>
<p> <s> Tuleb edasi minna , muidu me auke ei näegi ja Pariisi ei jõua . </s> <s> Peremees tuleb meid uksele ära saatma . </s> </p>
<p> <s> <hi rend="rasvane"> Hobuse neerud sattusid järve </hi> </s> </p>
<p> <s> Lumi krudiseb mõnusalt jalge all . </s> </p>
<p> <s> Vaevalt saame teekonda alustada , kui meie teejuht peatub korraks . </s> <s> Vaatame vasakule : esimene auk . </s> </p>
<p> <s> “ See siin on Kalevipoja hobuse jalajälg , ” tutvustab majandusgeograafi-pedagoogi haridusega Enn Loik . </s> </p>
<p> <s> Kuidas augud tekkisid ? </s> </p>
<p> <s> See juhtunud umbes kümme tuhat aastat tagasi . </s> <s> Siis , kui mandrijää hakkas Eesti kohal sulama . </s> <s> Pikad kitsad sulglohud ehk augud kujunesid oosidevahelise jää hilisemal sulamisel . </s> <s> Üksikud suured augud pinnases on tekkinud jääseinast murdunud ja setete alla mattunud jääpankade hilisema sulamise tulemusel toimunud pinnase vajumisest . </s> </p>
<p> <s> Teeme asja lihtsamaks . </s> <s> Väljendame mandrijää kujundatud pinnavorme isuäratavamalt . </s> </p>
<p> <s> Neeruti krahv selgitab , et oos on nagu avamata hernekaun selili pealtvaates ; sulglohk on ka hernekaun , kuid avatud ja ilma hernesteta ; lavaoos on nagu suur vormileib pealtvaates ; voor on enam-vähem nagu põrandaleib õiges asendis ja moreen nagu pähklikook , pähkliteks kivid . </s> </p>
<p> <s> Nüüd keerame paremale . </s> <s> See tee viibki Pariisi . </s> <s> Krahv süütab sigareti . </s> </p>
<p> <s> Selja taha jäävad Tädi(vere)auk , Kiigeauk , Kulbiauk , Linnaauk , Pikasoo auk ja Neetauk . </s> </p>
<p> <s> Pikasoo auk tekkinud Kalevipoja hobuse magamisest künnivagude vahel . </s> <s> Neetauku jäänud Põhjasõja päevil kinni rootslaste moonavoor , teise legendi järgi vajunud kuninga enese tõld . </s> <s> Paik neeti igal juhul ära ja sellest ka nimi . </s> </p>
<p> <s> Meist vasakule jääb Eesjärv . </s> <s> Seda kolmest küljest ümbritsev kasemets on paksu lumikatte all . </s> </p>
<p> <s> Eesjärv olla üks Kalevipoja hobuse neeru asemeist . </s> <s> Legendi järgi murdnud hundid pärast suurt kündi tema hobuse Assamallas maha ja saaki jagades osa tema sisikonnast miskipärast Neerutisse vedanud . </s> <s> Nii andnud neerud nime kogu ümbruskonnale . </s> </p>
<p> <s> “ Mõisniku versioon on siiski usutavam , ” usub Enn Loik . </s> <s> See tähendab , et nimi tulnud kunagise Neeruti mõisa omaniku von Nierothi järgi . </s> </p>
<p> <s> Meist paremale jääb Sadulamägi . </s> <s> Saame mäest üles ja nüüd oleme lagedal muistsete eestlaste linnuseõuel . </s> <s> Platsi ümbritsevad tammed , igaüks isemoodi kasvanud . </s> </p>
<p> <s> “ Tamm on selline tobuke puu , tema ei oska enamasti sirgelt ja püsti kasvada , ” ütleb Neeruti krahv . </s> </p>
<p> <s> Mis puu see on ? </s> </p>
<p> <s> “ See või ? ” </s> </p>
<p> <s> Jah . </s> </p>
<p> <s> “ See on Pildipuu . </s> <s> Laste ronimisobjekt . ” </s> </p>
<p> <s> Mitte ei mõika . </s> </p>
<p> <s> “ Kui pered siia tulevad , siis need alamõõdulised ronivad kohe esimese hooga selle puu otsa . </s> <s> Kes oravat , kes Tarzanit mängima . </s> <s> Ja papad-mammad siis pildistavad ning tamm pole ka pahaks pannud , kasvab siiani , ” rõõmustab habemik . </s> </p>
<p> <s> <hi rend="rasvane"> Neeruti krahv helistab lutikaga </hi> </s> </p>
<p> <s> Läheme mäest alla , et varsti jälle väike tõus teha . </s> </p>
<p> <s> Olemegi Tornimäel , siin oli Põhjasõja aegne Rootsi sõjaväe laager . </s> <s> Eemal on näha mitu kaarjat lohku . </s> <s> Seal olnud kolm leivaahju , kus sõduritele leiba küpsetati . </s> </p>
<p> <s> Neeruti krahv jääb jälle hetkeks seisma . </s> <s> Vaatab üles . </s> </p>
<p> <s> “ Mis see on ? ” küsib ta . </s> </p>
<p> <s> Pärnad vist . </s> </p>
<p> <s> “ Jah . </s> <s> Kaks pärna on üksteise ümber sõbralikult koos ja kasvavad siin . </s> <s> Kuidas neid kutsutakse ? ” </s> </p>
<p> <s> Mees ja naine ? </s> <s> Perekond ? </s> </p>
<p> <s> “ Kõige levinum on kallistajad või embajad . ” </s> </p>
<p> <s> Kurakätt , meist 35 meetrit allpool on Tagajärv - üks Kalevipoja hobuse neeru asemeist . </s> <s> Õiget kätt on 25aastane kuusenoorendik . </s> </p>
<p> <s> Kitsas tee viib edasi , oksad ulatuvad tee peale . </s> <s> Neid käega eemale ei lükka , rääkimata mahavõtmisest . </s> </p>
<p> <s> “ Tuleb kummarduda ja alt läbi minna . ” </s> <s> Krahv näitab ette . </s> <s> “ Loodust tuleb austada . ” </s> </p>
<p> <s> Varsti on näha Neeruti üks uhkemaid kuusikuid . </s> <s> Seda kutsub krahv Õunapuu kuusikuks . </s> <s> Nimelt on see metsavaht Heinrich Õunapuu elutöö . </s> <s> Tema istutas , hooldas ja harvendas . </s> </p>
<p> <s> Nüüd oleme jõudnud Karuaugu mägede läänepoolseima ja kõrgeima Lääneoosi laele . </s> </p>
<p> <s> Enn Loik süütab järgmise sigareti ja ütleb seepeale : “ Vähki on ju ka vaja toita . ” </s> </p>
<p> <s> Kõnnime rahulikult edasi . </s> </p>
<p> <s> Paremat kätt on ilus vaade vahelduvale metsa- ja põllumaastikule . </s> <s> Teisel pool , Laismaa augus aga üks nimeta järv . </s> <s> “ Meie kutsume teda Viiendaks järveks . ” </s> </p>
<p> <s> Siin on ka Neeruti kõige kitsam mäehari - kaks meetrit . </s> <s> Üle Laismaa augu kõrgub Nuuskaugumäe hari , tagapool on Nuuskauk . </s> </p>
<p> <s> See tekkinud nii : Kalevipoja hobune komistas , ehmus ja nuuskas , kabjajäljed praegugi näha . </s> <s> Kapjade alt lennanud mullast saanud Nuusk-augumägi , see on üks kõrgemaid ja järsemaid . </s> </p>
<p> <s> Üldse on siinkandis nii , et kui on auk , siis ka mägi . </s> <s> Nii et auk andis mäele nime ? </s> <s> Kas auk on tähtsam kui mägi ? </s> </p>
<p> <s> “ Võib nii arvata jah , ” ütleb meie teejuht . </s> <s> Ja võtab taskust lutika ( just nii nimetab ta mobiiltelefoni ) ning helistab Pariisi . </s> <s> Et kohvipada tuld saaks . </s> </p>
<p> <s> Äkki ! </s> <s> Jäljed lumel . </s> <s> Üsna värsked vist . </s> <s> Kes siit on läinud ? </s> </p>
<p> <s> “ See on suur elukas . ” </s> <s> Krahv mõtleb hetke ja süütab sigareti . </s> <s> “ Põder nii ei käi , siga ka ei ole . </s> <s> Inimene ka mitte . </s> <s> Ütleme nii , et imetaja , aga täpsemalt määratlemata . ” </s> </p>
<p> <s> <hi rend="rasvane"> Auku raamatut lugema </hi> </s> </p>
<p> <s> Vasemat kätt jääb Taadiauk , eemal on Eideauk ja Kiisaauk . </s> <s> Siis tuleb Maretauk . </s> <s> Hästi sügav . </s> </p>
<p> <s> Miks just Maretauk ? </s> </p>
<p> <s> “ Siin on kaks versiooni . </s> <s> Üks Mareti-nimeline taluneiu jäänud siin metsas puu alla , saanud surma . </s> </p>
<p> <s> Ja teine räägib sellest , et Maret oli hoopis Saksi mõisniku käest jalga lasknud , põgenenud . </s> <s> Ja siin mõne päeva oma peigmeest oodanud . </s> <s> Seejärel olid kahekesi kusagile edasi läinud . </s> <s> Sellepärast see Mareti nimi . ” </s> </p>
<p> <s> Miks ta mõisniku juurest põgenes ? </s> </p>
<p> <s> Krahv muheleb . </s> <s> Küllap oli loll küsimus . </s> </p>
<p> <s> “ Eks ikka see esimese öö õigus . </s> <s> Nii nagu need tolle aja kombed olid . ” </s> </p>
<p> <s> Selge . </s> </p>
<p> <s> “ Mina olen ka paar korda siin all augupõhjas käinud . </s> <s> Annab ikka minna küll ja üles tulla veel rohkem . ” </s> </p>
<p> <s> Läksite Maretit otsima ? </s> </p>
<p> <s> “ Ei , igaks juhuks . </s> <s> Uudishimust rohkem . </s> <s> Et kas on skelette . ” </s> </p>
<p> <s> Leidsite ? </s> </p>
<p> <s> “ Ei , peale rahuldustunde ja teadmise , et olen ära käinud ja olen tubli . ” </s> </p>
<p> <s> Krahv muheleb taas . </s> </p>
<p> <s> “ Kui üleval on vali tuul , siis augus küll tuult ei ole . </s> <s> Täiesti tuulevaikne . </s> <s> See on nii vahva ! </s> <s> Augus on hea suitsu teha või raamatut lugeda . </s> <s> Vaat see on ka üks Neeruti mõnu . ” </s> </p>
<p> <s> Jalutame edasi . </s> <s> Otse edasi tulevad Laiauk , Sügavauk ja Nõekseauk . </s> </p>
<p> <s> Nõekseauk tekkinud Kalevipoja hobuse tarbetuks muutunud varandusest , mistõttu seal rohkelt nõekseid ( nõgeseid ) kasvama hakkas . </s> </p>
<p> <s> Veidi eemal on Vesiauk . </s> <s> Seal oli vanasti terve saunaküla toredate talunimedega : Preisi , Poola , Türgi , Saksa-Villemi jpm. </s> </p>
<p> <s> <hi rend="rasvane"> Kameruni metsad ja Brasiilia heinamaad </hi> </s> </p>
<p> <s> Jõuame metsast välja sõiduteele ja võtame suuna Pariisi poole . </s> <s> Vabalt võib keset teed kõndida - ühtegi autot ei sõida ja pole kuulda ka , et kuskilt poolt tuleks . </s> </p>
<p> <s> Ühe legendi järgi tekkinud Pariisi küla nii : Saksi mõisnik ei tahtnud mõisa ümber enam moonakaid näha ning saatis nad kaugele , andes igaühele maatüki ja käskinud majad mitme reana kõrvuti ehitada . </s> <s> Moonakad nurisenud , et nii jääb ju maad vähemaks . </s> </p>
<p> <s> Mõisnik vastanud : see-eest elate nagu Pariisis , tänavad ja puha ! </s> </p>
<p> <s> Teine jutt : Napoleoni sõdade ajal jõudnud üks siitkandimees Vene vägedega Pariisi , saanud terve nahaga tagasi ja andnud nime kogu külale . </s> </p>
<p> <s> Kui Pariisi nimi juba pandud , egas sellest piisanud . </s> <s> Nii tulid ka Kameruni metsad ja Brasiilia heinamaad . </s> </p>
<p> <s> Kaugelt-kaugelt on näha üks silt , küllap sealt Pariisi pääseb . </s> <s> Just . </s> </p>
<p> <s> Märgi juurest keerame vasakule . </s> <s> Siit on veel natuke , siis jõuame kohale - Pariisi puhkeküla-laagrisse . </s> </p>
<p> <s> Ühtäkki on kõrval tõeline lammas - selline jõuline mää-mää , mis ta seest välja tuleb . </s> <s> Nii vägevat ja kõrvulukustavat määgimist kui Enn Loik ei tee vist isegi lambad ise . </s> <s> Igatahes nii tervitab ta pererahvast , kui puhkekülla jõuame . </s> </p>
<p> <s> Aga - peremeest ei kuskil . </s> </p>
<p> <s> Krahv määgib veel . </s> </p>
<p> <s> Siis läheme ühest trepist üles , söögisaali . </s> <s> Heledapäine perenaine Kaidi Bork ootab meid , saame teada , et peremees Olev Käsperson pidi hiljem tulema . </s> </p>
<p> <s> Kaminas on tuli , see annab sooja . </s> <s> Ja perenaine , hea inimene , toob kohvi . </s> </p>
<p> <s> Istume laua taga . </s> <s> Enn Loik annab meile rohelisel paberil tunnistuse . </s> <s> See kinnitab , et me oleme Neerutis ja Pariisis käinud ning meid on siin omaks võetud . </s> <s> Paberil on ka krahvi autogramm . </s> </p>
<p> <s> Järgneb kohvilauajutt . </s> </p>
<p> <s> <hi rend="rasvane"> Poodi ei ole ja buss ei käi </hi> </s> </p>
<p> <s> Neeruti krahv , mis see loodus teie meelest on ? </s> </p>
<p> <s> “ Jah , ” ohkab ta . </s> <s> “ Minu jaoks on loodus see , mis on loomulik . </s> <s> See , mis on juba uuema aja inimese käest läbi käinud , pole enam loodus . ” </s> </p>
<p> <s> Krahv võtab lonksu kohvi . </s> <s> Jätkab : </s> </p>
<p> <s> “ Mina ütlen , et viis viimast krooniaastat on Eesti inimest rohkem rikkunud kui viiskümmend stagna-aastat . </s> <s> Põhiliselt sellepärast , et midagi pole ju keelatud . </s> <s> Et kõike , mis mul hetkel vaja , pean mina saama . ” </s> </p>
<p> <s> Perenaine Kaidi Bork toob supi lauda , leiva ka . </s> </p>
<p> <s> “ Vahepeal tuleb vähi toitmise kõrval ju ennast ka toita , ” ütleb habemik ja soovitab : “ Kui supp söödud , võta Kaidi letti . ” </s> </p>
<p> <s> Supp maitseb hea . </s> </p>
<p> <s> Kaidi Bork , mis koht see on ? </s> </p>
<p> <s> “ Pariisi on väike küla Lääne-Virumaal . ” </s> <s> Ta silmad säravad . </s> <s> “ Nimi on ilus ja nimi müüb . ” </s> </p>
<p> <s> Mis on Pariisi puhkeküla-laagris ? </s> <s> Majutus , toitlustus , saun , ratsutamine ... </s> <s> Nimekiri tuleks pikk . </s> <s> “ Meie suvine põhitegevus on juba aastaid olnud Pariisi lastelaager , ” tutvustab Bork . </s> <s> Lastelaagris õpitakse ka prantsuse keelt . </s> </p>
<p> <s> Vahepeal tuleb peremees , istub paar lauda eemal ja kuulab tähelepanelikult , mida naine räägib . </s> </p>
<p> <s> Kas prantsuse keelt oskate ? </s> </p>
<p> <s> “ Ei , kahjuks veel mitte . ” </s> </p>
<p> <s> Pariisis olete käinud ? </s> <s> Seal kaugel , Prantsusmaal . </s> </p>
<p> <s> “ Ei ole . </s> <s> Veel . </s> <s> Aga küll me läheme . ” </s> <s> Kaidi Bork vaatab kaasale otsa . </s> <s> Peremees muigab . </s> </p>
<p> <s> Millisel aastaajal on siin kõige ilusam ? </s> </p>
<p> <s> “ Siin on alati ilus . ” </s> </p>
<p> <s> Pariisi on koht , kus ei ole poodi , kus ei käi liinibussi . </s> <s> Kuidas siin hakkama saadakse ? </s> </p>
<p> <s> “ Nii nagu Eesti rahvas oma visadusega maal ikka püüab ellu jääda . ” </s> </p>
<p> <s> Juttu jätkuks kauemakski , aga tuleb minna . </s> <s> Neeruti krahv ei tee enam seda lambahäält . </s> </p>
<p> * * * </p>
<p> <s> Enn Loik , kas teil endal need augud segamini ei lähe ? </s> <s> Neid ju nii palju ! </s> </p>
<p> <s> “ Eksida võib ikka , ” tunnistab ta . </s> <s> “ Aga ega ma tegelikult nii väga eksi . </s> <s> Elan ju siinkandis juba seitsmendat aastakümmet . </s> <s> Need kõik on pähe kulunud . </s> <s> Ja kaart on ka olemas . </s> <s> See on üks asi . ” </s> </p>
<p> <s> Mis see teine asi siis on ? </s> </p>
<p> <s> “ Teine asi on see , et kui siin mõne grupiga käia . </s> <s> Grupil on ükstapuha , kumb auk kumb on . </s> <s> Peaasi et tore nimi ja auk on näha . </s> <s> Nemad ei oska ja ei tahagi hakata vaidlema . ” </s> </p>
<p> <s> Või nii . </s> <s> Öelge ausalt , kas te meile ka luiskasite ? </s> </p>
<p> <s> “ Tõestage ära . </s> <s> Tõestage ära , ” on Neeruti krahvi viimased sõnad . </s> </p></div3>
          <div3 type="artikkel"><head> Võru noormees Lönnroti jälil </head>
<p> <s> <hi rend="kaldkiri"> 05.03.2003 <bibl> <author> Erika Klaats </author> </bibl> </hi> </s> </p>
<p> <s> Kreutzwaldi aasta puhul korraldasid Eesti-Soome selts , Estonia selts ja Soome Instituut 26. märtsil Estonia Talveaias Kalevala õhtu . </s> <s> Võru Kreutzwaldi gümnaasiumi õpilane Kristjan Kongo esines seal ettekandega “ Kreutzwald ja Lönnrot ” , et näidata , kui palju ühist on ” Kalevipoja ” autoril ja “ Kalevala ” autoril . </s> </p>
<p> * * * </p>
<p> <s> <hi rend="rasvane"> Kristjan Kongo , tegite soome rahvuseepose “ Kalevala ” autori Elias Lönnroti kohta uurimistöö . </hi> </s> <hi rend="rasvane"> <s> Mida huvitavat teada saite ? </s> </hi> </p>
<p> <s> Seda , et Lönnrot oli samuti arst nagu Kreutzwald , teavad paljud . </s> <s> Vähesed teavad aga , et Lönnrot on ka Eestis käinud ja Kreutzwaldiga kohtunud . </s> </p>
<p> <s> Lönnrot tuli Eestisse 1844. aasta suvel . </s> <s> See oli tema üheteistkümnes keelelise materjali kogumise reis . </s> <s> Lönnroti siia saabumist peeti tollal tähtsaks sündmuseks , seepärast on teda tituleeritud Soome ja Eesti kirjandussuhete pioneeriks , esimeseks Soome saadikuks Eestis . </s> </p>
<p> <s> Uurimisretke sihtkohaks oli Tartu , kus ta lootis kohtuda kõige pädevamate eesti keele tundjatega ning tutvuda Õpetatud Eesti Seltsi tegevusega . </s> </p>
<p> <s> Lisaks lootis Lönnrot eestikeelses keskkonnas viibides õppida eesti keelt , täiendada oma saksa keele oskust , koguda materjali suure soome-rootsi sõnaraamatu tarvis , uurida lähemalt eesti keele arengut ning grammatilist struktuuri . </s> </p>
<p> <s> Teekond algas Tallinnast ja viis Kuusalusse , kus ta lootis pastor Eduard Ahrensi juures tutvuda tema grammatikaga , kuid nende kohtumine jäi üsna põgusaks . </s> </p>
<p> <s> Koerus peatus Lönnrot kõrtsis , et olla elule lähemal . </s> <s> Tartust liikus ta lõuna poole , käis Kambjas , Pranglis , Veskis , Savernas , Jõksis , Kanepis , Koorastes , Urvastes , Karulas , Laanemetsas , Harglas , Sangastes , Karulas , Litsmetsas , Rõuges ja Võrus . </s> </p>
<p> <s> Plaanitud kahe nädala asemel kestis ta matk tervelt 46 päeva . </s> </p>
<p> <s> Lönnrotil oli kaasas Faehlmanni soovituskiri , milles too palus kõigil Lönnroti elu võimalikult mugavaks teha . </s> <s> Kiri aitas palju , sest nii mõnelegi tuli Lönnroti külaskäik üllatusena . </s> <s> Info ei liikunud ju siis kiirelt ja kõik ei olnud tema matkast teadlikud . </s> </p>
<p> <s> 24. septembril jõudis Lönnrot Võrru ja kohtus Kreutzwaldiga . </s> <s> See kohtumine jäi üpris põgusaks , sest Kreutzwaldil oli palju tööd ( Lönnrot pidi teda üpris kaua ootama , enne kui Kreutzwald ennelõunaste visiitidega ühele poole sai ) , majanduslik olukord on äärmiselt kehv , Kreutzwaldi naine ja üks lastest olid parajasti haiged ning Lönnrot taktitundelise inimesena lahkus juba järgmisel päeval . </s> </p>
<p> <s> Kreutzwald ja Lönnrot ei kohtunud enam kunagi . </s> </p>
<p> <s> <hi rend="rasvane"> Olete värske Kreutzwaldi stipendiaat . </hi> </s> <hi rend="rasvane"> <s> Mille eest see ühekordne stipendium määrati , mida sellega peale hakkate ? </s> </hi> </p>
<p> <s> Vastavalt statuudile on stipendiumi suurus 500 krooni , mis määratakse Võru Kreutzwaldi gümnaasiumi vanema astme tublile ja edasipüüdlikule noormehele . </s> <s> Ju ma siis selline olen , kui õpetajad valisid seitsme kandidaadi seast just minu välja . </s> </p>
<p> <s> Üle anti see 18. detsembril 2002 , Kreutzwaldi 199. sünniaastapäevale pühendatud mälestuspäeval . </s> </p>
<p> <s> 500 krooni kulus arvuti kõvaketta ostuks , mida siis väga vajasin . </s> </p>
<p> <s> <hi rend="rasvane"> Kes on teid uurimistöös kõige rohkem aidanud ? </hi> </s> </p>
<p> <s> Minu koolis on saanud traditsiooniks , et iga XI klassi õpilane peab tegema uurimistöö . </s> <s> Mind juhendab õpetaja Eha Tammo , ka Kreutzwaldi muuseum on väga vastutulelik . </s> <s> Aimi Hollo on see inimene muuseumist , kes on aidanud muretseda materjali ning olnud nõu ja jõuga abiks . </s> </p>
<p> <s> <hi rend="rasvane"> Õpite küll Võrus , aga pole Võrust pärit . </hi> </s> </p>
<p> <s> Elan väikeses kohas nimega Osula . </s> <s> Sündinud olen hoopis Jõgevamaal Lustiveres . </s> </p>
<p> <s> <hi rend="rasvane"> Millega vabal ajal tegelete ? </hi> </s> </p>
<p> <s> Vaba aega on tegelikult üsna vähe . </s> <s> Igapäevane koolitöö , bussiga kooli ja kodu vahet sõitmine võtab oma aja , lisaks muud tegemised . </s> <s> Siiski veedan üsna palju aega arvuti taga . </s> <s> Sõpradega olen palju , koos käime pidudel . </s> <s> Huvi on tehnika ja arvutite vastu . </s> <s> Olen suur filmihuviline . </s> </p>
<p> <s> <hi rend="rasvane"> Mida kavatsete pärast gümnaasiumi lõpetamist teha ? </hi> </s> </p>
<p> <s> Oma elu olen otsustanud siduda infotehnoloogiaga . </s> <s> Õpin praegu infotehnoloogia kallakuga klassis . </s> </p>
<p> <s> Silma on jäänud IT-kolledž . </s> <s> Kuna vanemate rahalised võimalused on piiratud , mõtlen kandideerida stipendiumile . </s> <s> Eks tulevik näitab , mis tuleb . </s> <s> Edasi õppima lähen kindlasti , kuna tean , et keskharidusega läbi lüüa on üpris võimatu . </s> </p></div3>
          <div3 type="artikkel"><head> Lorilaulud viisid presidendi vastuvõtule </head>
<p> <s> <hi rend="kaldkiri"> 05.03.2003 <bibl> <author> Erika Klaats </author> </bibl> </hi> </s> </p>
<p> <s> <hi rend="rasvane"> Iseseisvuspäeva vastuvõtule olid president Arnold Rüütel ja proua Ingrid Rüütel seekord kutsunud ka kümmekond auhinnaga pärjatud folkloristi ja pärimuskultuuriga tegelejat . </hi> </s> </p>
<p> <s> Pärast teleülekannet ärkas paljudel huvi : kes nad kõik on ja mis auhinnad need õieti olid ? </s> </p>
<p> <s> <hi rend="rasvane"> Meie oma rituaalid </hi> </s> </p>
<p> <s> Heinz Valk ütleb , et endalegi üllatuseks oli ta seekord presidendi vastuvõtule kutsutud kui rahvaluulepreemia saaja . </s> </p>
<p> <s> “ Ükskord me võidame niikuinii ! ” loosungiga end omal ajal tuntuks hõiganud Valku mäletavad paljud ka kui mõnusa joonega karikaturisti . </s> <s> Vähem on vast neid , kes tema vanavara kogumise kirge teavad . </s> </p>
<p> <s> Valk tunnistab ka ise , et esimestel kordadel käis ta presidendi vastuvõtul kui laulva revolutsiooni tegelane . </s> <s> Vahepeal kunstimuuseumi direktori Marika Valgu abikaasana . </s> </p>
<p> <s> Heinz Valk ei kahtle , et alati on kutsutud neid , kes selle au ja tunnustuse on oma tööga välja teeninud . </s> <s> “ Seekord oli kohal lausa ehtne külasepp , ” kiidab ta . </s> </p>
<p> <s> Valgu meelest koosneb inimese elu väga paljudest aja jooksul välja kujunenud rituaalsetest toimingutest . </s> <s> Samuti on riigi eluga . </s> </p>
<p> <s> “ Kui jätaksime ära vabariigi aastapäevale pühendatud sõjaväeparaadi , samuti presidendi vastuvõtu , mille poolest Eesti rahvas siis õnnelikum oleks ? </s> <s> Need toimingud aitavad äratada mitte ainult austust , vaid ka lihtsalt huvi oma riigi vastu . ” </s> </p>
<p> <s> Vastuvõtule oli kutsutud ka tuntud rahvamuusik ja pärimuskultuuri asjatundja Igor Tõnurist . </s> </p>
<p> <s> Tema meelest on üsna loomulik , et seekord rahvakultuuriga tegelejaid varasemaga võrreldes rohkem oli . </s> <s> “ Eks sellega osutati taas üldsuse ees tähelepanu ka niisugustele “ vähemtähtsatele ” maksumaksjatele , kellel on Eesti asja ajamises oma missioon . </s> <s> Ja presidendil on õigus kutsuda peale kohustusliku nomenklatuuri oma vastuvõtule ka teisi , olgu see siis folklorist või metsatalus elav üksik tädi Maali . ” </s> </p>
<p> <s> Rahvakunstiseltsi Leigarid folkloorirühmade kunstiline juht Kalev Järvela nendib , et oli presidendi vastuvõtul esmakordselt . </s> <s> Järvela usub , et inimesed , kes selle alaga tegelevad , on väga tublid , sest kus raha vähe , seal maksavad ideed ja aated . </s> </p>
<p> <s> <hi rend="rasvane"> Rahvarõivad selga </hi> </s> </p>
<p> <s> Folklorist Anu Vissel sai 2001. aastal pärimuskultuuri auhinna . </s> <s> Uurimistöö kõrval juhib ta folkloorirühma Anurin . </s> </p>
<p> <s> “ Presidendi vastuvõtul kandsin oma kodukoha Nõo rahvariideid , ” ütleb Vissel . </s> <s> “ Millal veel neid siis kanda kui mitte iseseisvuspäeval ? </s> </p>
<p> <s> Rahvariided on hea valik veel selgi põhjusel , et vastuvõttudel ja ballidel vähe käija jaoks muutuks vaevaga hangitud kallis õhtutualett hiljem moest läinud reliikviaks . </s> <s> Rahvariie ei lähe moest , see on heas mõttes ajatu . ” </s> </p>
<p> <s> Et kutsutud olid kõige tublimad , selles Vissel ei kahtle , kuigi teab , et rahvakultuuri tegijate hulgas on sadu , kes presidendi vastuvõtule kutset vääriksid - tegelgu nad siis folkloori- , koori- või lavatantsuliikumises , käsitööklubides , maanaisteseltsides või mujal . </s> </p>
<p> <s> Eesti Rahvuslik Folkloorinõukogu , mida juhib Ingrid Rüütel , on juba kolm aastat Eesti taassünnipäeval </s> </p>
<p> <s> 16. novembril välja andnud pärimuskultuuriauhinda . </s> <s> Seekord olid presidendi vastuvõtule kutsutud kõigi kolme aasta laureaadid . </s> </p>
<p> <s> Heaks tavaks on saanud kutsuda ka presidendi rahvaluulepreemia saajad . </s> <s> Presidendi , tollal riigivanema , rahvaluule kogumise preemia asutati 1935. </s> </p>
<p> <s> Heinz Valk ütleb , et 43 aasta jooksul , mil ta rahvakunstiesemeid kogunud , on tema käest läbi käinud ligi 4000 eset . </s> <s> Suurema osa neist on ta ära kinkinud muuseumidele . </s> </p>
<p> <s> “ Ega oma elamist saa muuseumiks teha . </s> <s> Tahan vaid vanade asjadega vürtsi lisada . </s> <s> Vanad esemed kiirgavad head energiat . </s> </p>
<p> <s> Mul on sageli tekkinud tunne , et paljud vanad asjad on mind justkui oodanud , nad teevad ise ennast nähtavaks . </s> <s> Nad ehk aimavad , et suhtun neisse hästi . ” </s> </p>
<p> <s> Valk mäletab küll ja küll juhuseid , kus esmapilgul tühjast vanast aidast ilmub lagedale midagi väga väärtuslikku . </s> <s> “ Pistan aganaid ja sodi täis lakas käe nii sügavale kui annab , ja pihku jäävad hobupeaga rangipuud . </s> <s> Või heidan pilgu tahmast musta lakke ning äkki märkan sepistatud küünlaahelaid . ” </s> </p>
<p> <s> Valk paneb uskuma , et keegi teine neid kindlasti ei oleks näinud . </s> <s> Ehk teevad vanad esemed end tõepoolest talle ise nähtavaks ? </s> </p>
<p> <s> Hiiumaal ühe ürgse talu juures märkas Valgu vilunud silm , et sissekukkunud katusega aida ukse ees rippus lukk . </s> <s> Tähendab , seal pidi midagi sees olema . </s> </p>
<p> <s> “ Seal oli seitse kirstu , ” hüüatab Valk vaimustunult . </s> <s> “ Need olid nii headest laudadest tehtud , et kui koputasin , siis lausa kõlisesid . </s> <s> Igas kirstus olid kõik esemed terved . </s> <s> Oli kalavõrke , kooliraamatuid , väikesi vitstest asju . </s> <s> Aga nende juurde pääsemiseks pidin terve päeva kõvasti tööd rügama . ” </s> </p>
<p> <s> Inimene , kes sellist rassimist ette ei võta , pole Valgu meelest õige vanavara koguja ega kollektsionäär . </s> </p>
<p> <s> “ Pärimuskultuuri kogujad ja talletajad on ju kõik fanaatikud ! </s> <s> Tänu neile see asi püsibki . </s> <s> Kui ei ole selle tegevuse vastu tõelist armastust , kirge , siis leige ja moe pärast tegemisega midagi ei saavuta . </s> <s> Sellele tegevusele peab end pühendama . ” </s> </p>
<p> <s> Valk on veendunud , et kõike muud rahastatakse ja poputatakse Eestis päris helde käega , pärimuskultuuri , folkloori ja vanavara kogujaid väärtustatakse aga vähe . </s> </p>
<p> <s> “ Mina usun , et olen päästnud Eestile väga palju väärtuslikku . </s> <s> Paljusid talusid ju enam ei ole . </s> <s> Pole enam seda kohtagi märgata . </s> <s> Kui minusugune hull poleks neis kohtades käinud ja kõik läbi otsinud , nii et habe rämpsu täis , siis need esemed oleksidki hävinud koos taluga . ” </s> </p>
<p> <s> <hi rend="rasvane"> Preemia laulikute eest </hi> </s> </p>
<p> <s> Valk imestab pisut , et sai preemia hoopis rahvaluule kogumise eest . </s> <s> Tegelikult peab ta rahvaluule kogumist oma põhitegevuse kõrvalproduktiks . </s> </p>
<p> <s> “ Ise olen ma vanavara kogumist olulisemaks pidanud . </s> <s> Aga väärtustamist leidis see , mida ma ise kõige olulisemaks ei pidanud . ” </s> </p>
<p> <s> Valgule auhinna toonud käsikirjalised laulikud korjas ta enda sõnul üles seetõttu , et oli poisikesest peale olnud seltskonnalaulu harrastaja . </s> <s> Haljala kandis , kust ta pärit on , armastati tohutult laulda . </s> <s> “ Õppisin juba enne kooli pähe kõik need laulud , mis kuulsin . ” </s> </p>
<p> <s> Ta mäletab , et ühe klade päästis tulehakatise kastist . </s> <s> Esimesed leheküljed olid juba pliidi alla läinud . </s> <s> “ Avastasin , et klade on täis originaalluulet . ” </s> </p>
<p> <s> Laulikuid oli tal kappi kogunenud üle 60. “ Kinkisin need kirjandusmuuseumile , sest keskküttega korteris hakkasid nad lagunema . </s> <s> Et selle eest anti preemia , on liigutav . ” </s> </p>
<p> <s> Valk ütleb , et tänavune presidendi vastuvõtt oli väga südamlik : inimesed olid rõõmsad , viskasid nalja , isegi võõrad tervitasid üksteist . </s> </p>
<p> <s> “ Pärast ametliku osa lõppu , ” kirjeldab Heinz Valk , “ kui suhtlus on muutunud vabamaks , siis hoia ainult kõrvad lahti ja imesta . </s> <s> Nii palju toredaid ütlemisi lastakse seal lendu . </s> <s> Rahvast on ju üle Eesti koos . </s> <s> Igaüks toob endaga kohalikku folkloori kaasa . ” </s> </p>
<p> <s> <hi rend="rasvane"> Pärimuskultuuri auhinna laureaadid 2000-2002 </hi> </s> </p>
<p> <s> • Laine Lõvi , Setu talumuuseumi direktor , folkloorirühma Kuldatsäuk juht • Rahvakunstiselts Leigarid • Anu Vissel , folklorist , folkloorirühma Anurin kunstiline juht • Sirje Osipov , Pärnumaa Rahvakultuuri Seltsi folkloorirühma Hoiuspuu juht • Lille-Astra Arraste , Karksi-Nuia rahvakultuuri õpitoa juhataja • Taulide perekonna rahvakultuuriühing Torupilli-Ants • Viivi Voorand , folkloorirühma Lahemaa Rahvamuusikud kunstiline juht • Igor Tõnurist , pärimuskultuuri asjatundja , rahvamuusik </s> </p>
<p> <s> <hi rend="rasvane"> Vabariigi Presidendi Kultuurirahastu noore kultuuritegelase preemia laureaadid </hi> • Krista Sildoja , Viljandi Kultuurikolledži õppejõud , interpreet • Tõnu Kõrvits , helilooja </s> </p>
<p> <s> <hi rend="rasvane"> Vabariigi Presidendi Kultuurirahastu rahvaluulepreemia laureaadid </hi> • Heinz Valk • Pärt Lippus • Liina Paales • Leida Oeselg • Hans-Gunter Lock </s> </p></div3>
          <div3 type="artikkel"><head> Egiptlased meelitavad Eesti naisi </head>
<p> <s> <hi rend="kaldkiri"> 05.03.2003 <bibl> <author> Silja Lättemäe </author> </bibl> </hi> </s> </p>
<p> <s> <hi rend="rasvane"> Paljud Egiptuse mehed abielluksid meelsasti eurooplasest naisega , võttes ta ainukeseks või ka mitmendaks kaasaks </hi> </s> </p>
<p> <s> Mitte kusagil mujal ei koge naised nii suurt meeste tähelepanu kui Egiptuses . </s> </p>
<p> <s> Lausa harjumatu , et kõik oma igapäevased toimingud-käigud pead sa korda ajama tõmmude meeste lakkamatu hoolitsuse , pilkude ja tähelepanu all . </s> <s> Mustasilmsete meeste rivi on Egiptuses turisti saatmas pea igal sammul . </s> </p>
<p> <s> Turistide pärusmaal , Siinai poolsaare lõunatipus Sharm el Sheiki kuurordis Coral Bays piirdub tähelepanu siira abivalmiduse ja teenindamisega . </s> </p>
<p> <s> Seevastu turismilinnas Naama Bays ja väiksemates beduiinilinnakestes sulgeb kaubitsejate-müüjate , kõikvõimaliku nodi pakkujate piiramisring turisti oma haardesse hoopis jõulisemalt . </s> </p>
<p> <s> “ Give-give-give , ” karjuvad pisikesed lapsedki , käsi helmestega õieli ees , et seda turistile maha müüa . </s> <s> Naisi peaaegu ei näegi . </s> </p>
<p> <s> “ Ei maksa ehmatada , et komplimente tehakse ka vanematele daamidele , sest nad peavad teid vähemalt paarkümmend aastat nooremaks , ” selgitab giid Harald Eek . </s> <s> “ Päikeselõõsas ja kõrbetuules närtsivad omad naised väga kiiresti . ” </s> </p>
<p> <s> <hi rend="rasvane"> Mehed varmad abielluma </hi> </s> </p>
<p> <s> “ Egiptuse mehed on väga kergeusklikud , ” selgitab Viljandimaalt pärit Virve Nigul , kes töötab juba pikemat aega Coral Bay sukeldumismeeskonnas . </s> </p>
<p> <s> “ Siinsed mehed arvavad , et kui sa talle ainult korra naeratad , siis võib juba abielluda , ” ütleb Nigul , kellele on korduvalt abieluettepanekuid tehtud . </s> </p>
<p> <s> “ Ma olen püüdnud neile selgitada , et üks Eestimaa ei suuda kogu Egiptust ära parandada . </s> <s> Isegi kui kõik eestlannad abielluksid egiptlastega , ka siis ei suudaks , ” räägib ta , tüütamiste pärast natuke pahanegi . </s> </p>
<p> <s> “ Mehed on siin siiski südamlikud , ” lisab ta , “ ei oska viha pidada . </s> <s> Nendele annab Allah andeks ja nemad omakorda annavad kõigile andeks . ” </s> </p>
<p> <s> Kõrbeoaasis Coral Bays töötab juba paarkümmend eestlast , mitmedki neist algul turistina tulnud ja siis päriselt jäänud . </s> </p>
<p> <s> Virve Nigul jäi siia eelkõige oma suure kiindumuse , Punase mere korallide tõttu . </s> <s> See lummav veealune maailm köitis teda jäägitult . </s> </p>
<p> <s> Esimest korda tuli ta paar aastat tagasi turistina ja sukeldus siin üldse esimest korda elus . </s> <s> Seejärel läbis Eestis sukeldujate kursused ja tuli veel mitu korda Punase mere äärde tagasi , kuni jäi päriselt sinna tööle . </s> </p>
<p> <s> “ Nüüd teenin mitu korda rohkem kui viimati Eestis , ” kiidab Nigul . </s> </p>
<p> <s> Kusagil mujal maailmas ei näe sukeldujad niisuguseid imede koridore - korallriffe nagu Punases meres . </s> <s> Kristallselges vees on üle 250 liigi koralle ja rohkem kui 1200 liiki kalu . </s> </p>
<p> <s> Mida enam kõik maapinnal kõrbeb , seda imelisemalt lopsakam on veealune maailm . </s> <s> Kollased liblikkalad , värvilised papagoikalad . </s> <s> Esmasukeldujat võivad ehmatada Napoleoni kalad - kahe meetri suurused tumerohelised latakad , aga need ei ründa , ei hammusta . </s> </p>
<p> <s> “ Meie kutsume neid kalu XXLideks , ” naerab Virve . </s> <s> “ Nad on täiesti kahjutud . </s> <s> Aga vee all kehtib reegel : ära käpi , ära näpi , ära topi ! ” </s> </p>
<p> <s> “ See oli vapustav , sihukesed elukad piirasid mind sisse , vaatasin vee alt üles , inimesed ujusid , ainult jalad paistsid ja nad ei teadnudki , et poole meetri kaugusel liigutab lõugu hiiglaslik Napoleoni kala , ” kirjeldas hiljem üks turist . </s> </p>
<p> <s> <hi rend="rasvane"> Koraan ei keela mehele kristlast </hi> </s> </p>
<p> <s> Suur armastus tabas Eestist pärit Üllet , kes sõitis turistina Coral Baysse , kohtus seal poeomanik Ibrahim Mowafyga . </s> <s> Eestlanna jäi siia seitsmeks kuuks ja noored abiellusid . </s> <s> Praegu on Ülle Eestis käimas , Ibrahim ootab teda Punase mere ääres . </s> </p>
<p> <s> Põlevate silmadega tõmmu Ibrahim püüab meile selgeks teha , kui väga ta eestlannat armastab ja kuidas teda lahusolek piinab . </s> <s> Samal ajal kiidab Ibrahimi tüsedavõitu abiline iga poeuksest sisse astuvat eestlannat ja püüab mitmel moel ligi tikkuda . </s> </p>
<p> <s> “ Eestlannad on nii tagasihoidlikud , vaiksed , vaoshoitud , ” kiidab Ibrahim oma valikut ja selgitab , et perekonnas peabki nii olema : mees on esimene , naine teine . </s> </p>
<p> <s> Eestlanna on Ibrahimi esimene naine , rohkem tal naisi pole . </s> <s> Ehkki moslemid võivad abielluda kuni nelja naisega , saavad niisugust luksust lubada endale vaid rikkad . </s> <s> Sest lisaks sellele rõõmule , et moslem saab siis iga nädal elada ise naisega , tuleb tal ka kõiki naisi ja lapsi ülal pidada . </s> </p>
<p> <s> “ Koraani järgi võivad Egiptuse mehed abielluda kristlasega , sest lapsed on igal juhul moslemid , ” kinnitab Ibrahim Mowafy . </s> </p>
<p> <s> <hi rend="rasvane"> Kardavad sõda </hi> </s> </p>
<p> <s> Nii Ibrahim kui mitmed teisedki egiptlased kiruvad ameeriklasi , kes neil rahulikult elada ei lase . </s> <s> Egiptlased on hirmul , et sõjaoht peletab turistid Egiptusest eemale ja siis jäävad nad ilma ühest peamisest tuluallikast . </s> </p>
<p> <s> “ Me ei ole terroristid , me armastame rahu , tahame rahus elada , ” ütleb Ibrahim . </s> </p>
<p> <s> “ Kas te Eestis olete käinud , oma naise kodumaal ? ” küsin . </s> </p>
<p> <s> Näen vastuse asemel hirmu Ibrahimi silmis . </s> <s> “ Ma kardan Eestisse tulla , kardan Põhjamaid , ” selgitab ta . </s> <s> Tal on tõeline hirm , et meie , põhjamaalaste hulgas võetaks ta kohe kinni kui potentsiaalne terrorist . </s> <s> Ainuüksi välimuse järgi : tõmmu idamaine mees . </s> </p>
<p> <s> “ Meid peetaks Põhjamaades kohe Osama bin Ladeni käsilasteks , mina oma kodumaalt ära ei kipu , ” ütleb ta . </s> <s> Ibrahim on piisavalt rikas , tal on Coral Bay lähedal oma villa , mitu kauplust . </s> <s> Tema pere on Ülle omaks võtnud . </s> </p>
<p> <s> “ Teid , egiptlasi , on 67 miljonit , meid , eestlasi , ainult </s> </p>
<p> <s> 1 miljon . </s> <s> Miks siis lapsed peavad olema muhameedlased ? </s> <s> Kas nad eestlased ei või olla ? ” küsin . </s> <s> Sellest küsimusest muhameedlane aru ei saa , ei hakka seletamagi . </s> <s> Nii on seadnud koraan . </s> </p>
<p> <s> Vastupidi Ibrahimile on Eesti giididele kinnitanud mitmedki turismikeskustes töötavad Egiptuse mehed , et nad ainult otsivad võimalust välismaalasest naisega abielluda ja mujale elama asuda . </s> <s> Miks ? </s> </p>
<p> <s> Sest suurem osa sellest rahvast elab tänapäeval äärmises vaesuses ja viletsuses . </s> </p>
<p> <s> Kairot ümbritsevad eeslinnad on otsekui tohutud prügilad , kus inimesed elavad mitmekordsetes osmikutes , ümberringi eeslid , lehmad , kitsed ja koerakarjad . </s> </p>
<p> <s> Ju siis peavad egiptlased maist elu niivõrd tühiseks . </s> <s> Sajandite vältel pole mitte ükski teine rahvas maailmas valmistunud nii põhjalikult hauataguseks eluks kui egiptlased . </s> <s> Püramiidid on selle elavaks näiteks ka XXI sajandil . </s> </p>
<p> <s> <hi rend="rasvane"> Ei joo , ei varasta , vaid kauplevad </hi> </s> </p>
<p> <s> Islamimaailm on alkoholivaba . </s> <s> Mitte kusagil ei näe purjus moslemit ja varastamine on patt . </s> <s> Seetõttu püüavad moslemid turistilt raha kätte saada legaalsel teel , kõikvõimalike meelituste ja kavalustega oma kaupa pakkudes . </s> </p>
<p> <s> Kauplemine on neil sünnist saadik veres , see on ellujäämise instinkt . </s> <s> Ja jootraha tuleb anda igal sammul . </s> <s> Üllatav , et paarikümneaastased noormehed peavad Egiptuses naiste ameteid . </s> <s> Hotellide koristajad , tualettruumides paberite jagajad - kõik noored mehed . </s> <s> Äärmiselt rahul ja uhkedki . </s> </p>
<p> <s> Omaette elamus oli Kairo tuhandeaastasel Khan el Khalili turul hetk kohvijoomist . </s> </p>
<p> <s> Ära vaata kõrvale , ära naerata , ära ütle midagi , ainult siis pääsed suurematest sekeldustest . </s> <s> Aga tarvitses vaid korraks selle idamaise melu keskele maha istuda , kui kohe ümbritses käratsev jõuk kaubapakkujaid . </s> </p>
<p> <s> Võta karkadet - punast nestet hibiski õielehtedest - külmalt ja kuumalt . </s> <s> Tahad shwarmat ( lambalihast kebab ) või koftat ( hakklihapulgakesed ) ? </s> </p>
<p> <s> Kes pakkus lärmakalt pärleid müüa , nii et raputas neid peaaegu kohvitassi , kes toppis suveniire ja rahataskuid nina alla . </s> </p>
<p> <s> Üks pisike tõmmu tüdruk , rätik tihedalt peas , hiilis tooli alt ligi ja kippus musitama , huuled kõvasti pruntis - see tähendab , pakkus salvrätte müüa . </s> <s> Laua all roomas üks pika ürbiga vanamees ja tahtis vägisi mu kingi harjata . </s> </p>
<p> <s> Kohvikupidajal endal oli mitu abilist , kes ainult karjusid kõva häälega ja meelitasid niimoodi inimesi ligi . </s> <s> Edasi-tagasi jooksid poisikesed , kandikud kookidega pealael . </s> <s> Ka arve tasumine ja ülejäänud raha tagasi küsimine käis kõva kisa ja vaidlusega , vähemalt viie egiptlase kaasabil . </s> </p>
<p> <s> See melu käis paari meetri raadiuses . </s> <s> Kogu turg laiub aga mitmel kilomeetril . </s> </p>
<p> <s> Nii igatsedki järsku vaikust . </s> <s> Selja taga Cheopsi püramiid , mida valvab hiiglaslik sfinks . </s> <s> Ees ääretu kõrb - nii kaugele kui silm seletab . </s> </p>
<p> <s> Beduiinid kõrbes , kus mustus pestakse maha kuuma liivaga , mõjuvad hoopis väärikamalt kui suurlinlikku elustiili surutud vaene kõrberahvas . </s> </p></div3>
          <div3 type="artikkel"><head> Liiv pole igav </head>
<p> <s> <hi rend="kaldkiri"> 05.03.2003 <bibl> <author> Viio Aitsam </author> </bibl> </hi> </s> </p>
<p> <s> <hi rend="rasvane"> Igav liiv ja tühi väli - Egiptuse kõrbes Juhan Liivi luulerida ei kehti </hi> </s> </p>
<p> <s> Egiptuse päike tõuseb Siinai poolsaare lõunatipus Punasest merest , valgest vinest . </s> <s> On ootamatult suur . </s> <s> Ja kitsas kuusirp on õhtul taevas selili , otsad ülespoole . </s> </p>
<p> <s> Päike oli vanaegiptlaste peajumal , teenäitaja , kultuste objekt . </s> <s> Poolkuukujund kordub tänapäeval igas mošees , näidates muslimitele palvetamiseks Meka suunda . </s> </p>
<p> <s> Vanaegiptlaste veri voolab veel suurde vähemusse jäänud kopti rahva soontes . </s> <s> Neil on oma usk ja kirik , keel on taandunud kirikukeeleks . </s> </p>
<p> <s> Võimsa kultuurilooga maal valitseb juba sajandeid araabia keel ja meel ning islami kombed . </s> </p>
<p> <s> <hi rend="rasvane"> Varblaste ülemvõim </hi> </s> </p>
<p> <s> Sharm el Sheiki hotellid on ehitatud tühjale väljale Punase mere ääres . </s> <s> Kõik puud , põõsad ja lilled on istutatud . </s> <s> Hommikused väikesed loigud plaadistatud kõnniteel reedavad , et lopsakad ererohelised murulapid ei püsi kastmata . </s> </p>
<p> <s> Tõmmud poisid tegutsevad siis , kui turist magab . </s> <s> Et magaja saaks silmi avades leida end jälle paradiisis . </s> <s> Datlipalmide all , lokkavate kirevate õitsvate bugenvillea-põõsaste vahel , hotellitoa akna all üksik melonipuu . </s> </p>
<p> <s> Varahommikust peale kajab paradiis linnulaulust . </s> <s> Turteltuvi kru-kruutab tungivalt lahtise akna all . </s> <s> On sättinud end põõsasse upakile , suled kohevil ja pea peidus . </s> </p>
<p> <s> Oled valmis vaest lindu päästma , kui lendab kohale ka teine . </s> <s> Vahib upakil olijat ja läheneb ühemõtteliselt . </s> <s> Aga siis saab hoopis peibutajal isu täis , võtab pea põõsast välja , tõmbab suled keha ligi ja lahkub . </s> </p>
<p> <s> All murul jooksevad toitu otsides ka linavästrikud , ent kõigest käib üle varblaste säuts . </s> <s> Varblased on vallutanud kogu Sharm el Sheiki . </s> <s> Nad kõõluvad igas puus , hüppavad kõnniteedel , vaatavad välja liivakivist müüritise uurdeist , kaklevad sõiduteel . </s> </p>
<p> <s> Kui eestlasest giid Harald Eek jagab amfiteatri laadses katusealuses järjekordsele turistide grupile esmast teavet , istub varblane kogu jutu vältel tähtsalt sama lava kõrge kõlari otsas ja säutsub jutust üle . </s> </p>
<p> <s> Ainus harjumatu hääl , kui lakkamatu itaaliakeelne disko välja arvata , hakkab kõrva välibaari lähistel - kriuksuvad pikad vilistused . </s> <s> Suures puuris on mitukümmend punaste põskedega kakaduud . </s> <s> Kui lähed lähemale , hakkavad linnud kogunema . </s> <s> Hüppavad puurivõrku , hoiavad jalgade ja nokaga sellest kinni . </s> </p>
<p> <s> <hi rend="rasvane"> Ei tea silitust tahta </hi> </s> </p>
<p> <s> Ka ainsat kassi , keda õnnestub hotellialal näha , huvitavad kakaduud . </s> <s> Ta teeb väljaspool võrku hüppeid ja sirutab käpad pikalt ette . </s> <s> Linnud ei näita hirmu märke . </s> </p>
<p> <s> Kiisutamise peale reageerib kass nii nagu Eesti kassid . </s> <s> Aga silitamisi-nurrumisi ei järgne . </s> <s> Loom vaatab su suhteliselt heatahtlikult üle ja kõnnib minema . </s> <s> Koraan ei luba muslimil heast peast looma ja naist puudutada , kass ei oska silitust tahta . </s> </p>
<p> <s> Ainus hotellialal kohatud kaamel on atraktsiooni osa . </s> <s> Kõrbeelanike beduiinide telk on üles pandud otse randa . </s> <s> Kolm beduiinimeest istub telgis varju all , aga vana kaamel Roko peab lesima päikese käes , nööripidi palmipalgi küljes . </s> </p>
<p> <s> Kirev sadul meelitab turiste raha eest sõitma . </s> <s> Mõni käib kaameli juures seismas , et koos pildi peale saada . </s> <s> Kui kedagi pole , kogunevad vist kõik selle ranna kärbsed loomale pähe . </s> </p>
<p> <s> Kaamel ohkab sügavalt iga hetk . </s> <s> Lamab krõnksus jalgade otsas , aga laseb end siis veidi röötsakile . </s> <s> Laseb külje peale , paneb ka pea kuumale liivale , aga ikka pole hea . </s> </p>
<p> <s> Kõrbes ootavad niisugused turistikaamelid igal pool , kus turistid peatuvad . </s> <s> Beduiin aitab järjekordse sõitja sadulasse ja teeb läbi hammaste isevärki lõrisevat häält . </s> <s> Kaamel oiahtab rahulolematult . </s> <s> Siis taob beduiin kaamelit jalaga , loom tõuseb , aga kannab peremehele ette ka pika , mitmekõlalise , lortsuva tiraadi . </s> </p>
<p> <s> Turist saab oma sõidu kätte ja siis on peremehel-kaamelil väike tüli , sest kaamel ei taha pikali heita . </s> </p>
<p> <s> “ Kui ükskord olete kaamelile midagi paha teinud , jätab ta teie näo eluks ajaks meelde , ” räägivad giidid . </s> <s> Araablaste legendi järgi läks kaamel ülbeks , kui Allah ainult temale oma sajanda nime kõrva sosistas . </s> </p>
<p> <s> Jutt aina näkku sülitada tahtvatest kaamelitest ei ole tõsi . </s> <s> Nad taluvad hästi turistide patsutusi , ise muidugi täiesti ükskõikseks jäädes . </s> </p>
<p> <s> <hi rend="rasvane"> Pildid ja peegelpildid </hi> </s> </p>
<p> <s> Kõik , mis hotelliparadiisis vohab , on Egiptuse pärislooduses kidur . </s> <s> Kõike , mida vähe , on väljaspool hotelliala väravaid palju . </s> </p>
<p> <s> Ei õnnestu näha suurte kõrvadega kõrberebast , gaselli , mägikitse , hüääni või ülimürgist musta kobrat , kes kõik Siinail olemas . </s> <s> Aga näiteks võib bussiga läbi kõrbeala sõites näha äkki ei tea kust välja ilmunud koerakarja . </s> </p>
<p> <s> Kõik nähtud Egiptuse koerad , olgu omapäi kõrbes , pealinnas Kairos või mägede vahel , kaetud näoga beduiinitari kannul , on siledakarvalised , keskmist kasvu sõbralikud lontud . </s> <s> Üks selline saab Kairos meie bussist mitu võileiba , mille keskel ta siis lesib ja aeleb . </s> </p>
<p> <s> Vähemalt Kairo loomad ja linnud vist nälga ei tunne . </s> <s> 15miljoniline linn ei peida oma jäätmeid suletud prügikastidesse või pinnasega kaetavatesse prügilatesse . </s> <s> Kõik jääb sinnasamasse . </s> </p>
<p> <s> Juba Kairo servas tuuritavad suured vareseparved . </s> <s> Läbi linna minevasse kanalisse , mille sisu paljusid reisikaaslasi silmi ära pöörama paneb , on aga koondunud väikeste valgete haigrute koloonia . </s> </p>
<p> <s> Ebaproportsionaalselt suurte varvastega haigrud tuustivad kanalisse lükatud jäätmehunnikute plögas , tirivad välja paremaid palu või lasevad kanali serval istudes leiba luusse . </s> </p>
<p> <s> Kairo tänavapilt on loomarohke , sest egiptlase veok on tänapäevalgi tihti hobuse- või eeslirakend . </s> <s> Laial magistraalil , kihutavate autode voolus võib näha sörki laskvaid hobuseid ja kõigest jõust liduvaid eesleid . </s> </p>
<p> <s> Turistipüünise au jääb kaamelile . </s> <s> Kairo külje all asuvate kuulsate Giza püramiidide ümbrus on kaamelitel sõitvaid beduiine täis . </s> </p>
<p> <s> Kui nad sulle püramiidi jalamil järjestikku lähenevad , tasub vaadata midagi muud . </s> <s> Iga juhuslik silmside toob kaasa kauplemise . </s> </p>
<p> <s> Niiluse veed muudavad Aafrika suurlinna Kairo roheliseks - palmid , eukalüptid , lehitult õitsvad bumbaki-puud . </s> <s> Kusagil Niiluse kandis valmivad kõiki Eesti poepuuvilju üle löövad apelsinid , kasvavad Egiptuse sümboltaimed papüürus ja lootos . </s> </p>
<p> <s> Kasvab parim karkade ehk hapu hibisk , mille õite tupplehtedest valmistatav , paljusid tõbesid leevendav tee on Egiptuse turgude üks põhikaup . </s> </p>
<p> <s> Teised lood on riigi Aasia-osa Siinaiga . </s> <s> Pärast seda , kui tunneli kaudu Suessi kanali alt läbi sõidame , on varsti piiritud kõrbeväljad . </s> <s> Vaid kitsas roheliste puhmaste vöö ääristab maanteed . </s> <s> “ Saatana roos , mis ajab end välja kohe , kui kas või tilga niiskust saab , ” ütleb egiptlane Jassir . </s> <s> Vihma võib Siinail tulla kõige rohkem kaks korda aastas . </s> </p>
<p> <s> <hi rend="rasvane"> Alasti maaüsk </hi> </s> </p>
<p> <s> Siinai ida-ala , suurte mägede ja kiviklibukõrbete piirkond , keerab eestlase loodustaju vähemalt korraks pahupidi . </s> <s> Tühi kõrbeväli mõne üksiku tamariskipuuga muutub elavaks . </s> </p>
<p> <s> Kogu maastik on alasti , huumusekihita . </s> <s> Kõik vulkaanilise tekkega mägede ladestused on silme ees : kollane liiv ja tumedam liivakivi , hallid savikihid , punane graniit , must basalt . </s> </p>
<p> <s> Kord on värvilised vöödid piki , kord põiki mäge , siis laiguti või on mäele just nagu visatud suurte võrgusilmadega värviline võrk . </s> <s> Või jookseb läbi mäe lai must vööt , mis teeb kaasa kõik mäekurdude jõnksud . </s> </p>
<p> <s> Nuweiba kanjoni põhjas , kus pea kohal kõrguvad isegi kuni 80 meetri kõrgused kanjoniseinad , saab värvilisi jahedaid mäemustreid käega katsuda . </s> <s> Miljoneid aastaid kestnud kivi hingab . </s> <s> Korraks on tunne , et ülevoolavalt viljaka maaüsa avatus on hä-bitu . </s> </p>
<p> <s> Siinai oli vanaegiptlaste kulla- ja türkiiside ait . </s> <s> Nafta , vask , mangaan , malahhiit jne meelitavad endiselt . </s> <s> 1982 vabanes Siinai viimatise vallutaja Iisraeli võimust . </s> </p>
<p> <s> <hi rend="rasvane"> Kala vaatab sisse </hi> </s> </p>
<p> <s> Turist ei tohi Sharm el Sheikis otse kaldalt Punasesse merre minna , vaid peab pontoonsilla kaudu astuma kaugemale vee kohale . </s> <s> Kui ta ostab sukeldumislaevale päevapileti , saab spetsialisti käe all vee alla . </s> <s> Seal ei tohi midagi puudutada . </s> </p>
<p> <s> Lubiainest kestaga õisloomad korallid on ehitanud randa vee alla isegi kuni saja meetri laiused korallrifid . </s> <s> Umbes nii , et kinnitub põhja ja hakkab lõputult pungudes paljunema , jättes endast maha üha kasvava , lülilise muinasjutulise meremetsa . </s> </p>
<p> <s> Korallrifid on paljude veealuste taimede ja kalade tähtis elupaik , mis vajab kaitset . </s> </p>
<p> <s> Kui mittesukeldujatele mõeldud klaaspõhjaga paat korallriffide kohal peatub , näeb all isevärki taimi ja erksavärvilisi kalu . </s> <s> Mingis mõttes maapealse elu peegeldus : triibuline ingelkala , punane klounkala , haraline skorpionkala , kirevate just-nagu-prillidega papagoikala , end ohu puhul suureks ja ümmarguseks puhuv pallkala . </s> </p>
<p> <s> Üks suurem , lai , latakas ja lillakasroheline , kelle nime ei tea , ujub peaaegu paadipõhjani , keerab ühe külje vastu klaasi ja vaatab sisse . </s> <s> Nakatab liigikaaslasi ja siis käivad nad ükshaaval järjest vahtimas . </s> </p>
<p> <s> Uudishimulik ja siiralt hämmeldunud pilk - nagu Põhjamaalt pärit turist veebruaris päikesest lõõmaval Egiptimaal . </s> </p></div3>
          <div3 type="artikkel"><head> Hiidlased said piimaveoks toetust </head>
<p> <s> <hi rend="kaldkiri"> 05.03.2003 </hi> </s> </p>
<p> <s> Maaelu Arendamise Sihtasutus toetab hiidlaste piimavedu Saaremaa liha- ja piimatööstusesse 150 000 krooniga , see vähendab piimatootja kulutusi poole võrra - 52 sendilt piimakilo kohta 26 sendini . </s> </p>
<p> <s> Toetust taotlenud Hiiumaa taluliidu esimehe Toomas Remmelkoore sõnul jätkub sellest rahast tõenäoliselt kolmeks kuuks . </s> </p>
<p> <s> Toetust küsiti pärast seda , kui hiidlased olid sunnitud Rapla Dairy pankroti tõttu hakkama oma piima saatma Saaremaa kombinaati . </s> </p>
<p> <s> Veokulud ajab kõrgeks kahekordne praamisõit , esmalt Heltermaalt Rohukülla ja siis Virtsust Kuivastusse . </s> </p>
<p> <s> Kevadel , kui meri jääst lahti , saab piima vedada Hiiumaalt Sõru sadama kaudu otse Saaremaale ja riigi tuge enam ei vajata , ütles Remmelkoor . </s> </p>
<p> <s> Praegu läheb ühelt saarelt teisele igal kolmandal päeval 12 t piima , kevadel tuleb piimakoguse suurenedes vedu tihendada , ennustas taluliidu juht . </s> </p></div3>
          <div3 type="artikkel"><head> Lõunaeestlased ei pääse maailma </head>
<p> <s> <hi rend="kaldkiri"> 05.03.2003 <bibl> <author> Sirje Pärismaa </author> </bibl> </hi> </s> </p>
<p> <s> <hi rend="rasvane"> Viimased viis aastat on lõunaeestlased elanud lootuses : peagi valmib Tartu-Tallinna kiirtee , mis võimaldab pealinna jõuda senise kolme tunni asemel poolteise tunniga . </hi> </s> </p>
<p> <s> Paraku tuleb Eesti ühel ohtlikumal maanteel liikujail veel teab kui kaua aega ja närve kulutada , sest tee-ehitus on takerdunud . </s> <s> Kiita pole ka raudtee- ja lennuühendus : Nõukogude ajal liikunud kaugsõidurongid pole enam käigus , Tartu lennuväljalt tõusevad õhku vaid õppe- ja erilennukid . </s> </p>
<p> <s> “ Kui tahan Tallinnas hommikul asju ajada , pean juba eelmisel õhtul kohal olema , ” räägib Põlvamaa Savi turismitalu perenaine Eela Jää . </s> <s> Kõigepealt sõidab ta 15 km kaugusele Põlvasse , kus istub Tallinna bussile . </s> <s> 250 kilomeetril rappumisele kulub neli tundi . </s> </p>
<p> <s> <hi rend="rasvane"> Ühendus ei rahulda </hi> </s> </p>
<p> <s> Aeg-ajalt käib Jää ka välisreisidel . </s> <s> Ta oleks nõus rohkem raha välja käima ja lennukiga sõitma , kuid Tartust liinilende ei tehta . </s> <s> Nii tulebki jälle Tallinna loksuda , et sealt laevale istuda . </s> <s> “ See on suur ajakaotus . </s> <s> Mida vanemaks saan , seda rohkem tunnen : iga päev on kallis , ” arutleb Jää . </s> </p>
<p> <s> “ Uus sajand on tulnud , aga Lõuna-Eesti elab ikka justkui perifeerias , ” nendib Tartu maavalitsuse majandusarengu osakonna juhataja Taivo Tali . </s> <s> “ Praegune transpordiühendus ei rahulda meid . </s> <s> Niigi asume Eesti ja Euroopa ääremaal ning kaugel keskustest . </s> <s> Kehv ühendus võimendab seda veelgi . </s> <s> Poolel miljonil lõunaeestlasel on raskusi maailma minekuga ja teistel siia tulekuga . ” </s> </p>
<p> <s> <hi rend="rasvane"> Palju kära , vähe villa </hi> </s> </p>
<p> <s> Transpordiprobleemid teevad muret ärimeestele , ametnikele , teadlastele , õppuritele , turistidele , tavakodanikele . </s> <s> Mitmed tähtsad foorumid ongi korduvalt tõdenud : kiire ja mugava ühenduse loomine on Lõuna-Eesti edasise arengu võtmeküsimus . </s> <s> Paraku pole jututoad asja parandanud . </s> </p>
<p> <s> “ See on valdkond , millest on palju räägitud , kuid vähe otsustatud , ” arvab Tartu maavanem Jaan Õunapuu , kes võidelnud nii Tartu-Tallinna kiirtee kui ka Tartu-Pihkva laevaühenduse eest . </s> <s> Praegu on tal põhjust rõõmustada vaid Eesti-Vene veetee peatse taasavamise üle - pikad läbirääkimiste voorud on seljataga , kokkulepped sõlmitud ning märtsi lõpus saavad valmis piiripunktid . </s> </p>
<p> <s> Tallinna-Tartu-Luhamaa kiirtee projekt on taandunud vähemnõudlikuks 1. klassi maanteeks . </s> <s> Justkui lõunaeestlastele pilkeks , algas ehitus pealinna külje alt , kuhu rajati uus mitmerealine turvaline teeosa . </s> <s> Mujal käib vana tee remont . </s> <s> Järgmise aastaga saab kogu maantee niipalju korda , et seal on võimalik enam-vähem normaalselt liikuda . </s> <s> Seega saaks jätkata uue tee ehitust . </s> </p>
<p> <s> Kuid maanteeameti planeeringute osakonna juhataja asetäitja Jüri Kirotami sõnul on riigi seisukohad muutunud . </s> <s> Teedeehitus ei jätku mitte enam Maailmapanga laenuga , vaid ELi ISPA tehnilise abi projekti kaudu . </s> <s> Eesti maanteede uuringuteks ja projekteerimiseks on kavandatud kokku 4,2 mln eurot ( 65,7 mln kr ) . </s> <s> Et ISPA eeldab ka riigi 25protsendilist osalust , kulub hulk aega ettevalmistusteks . </s> <s> Seetõttu pole enne paari aastat ehituse jätkamiseks raha loota . </s> </p>
<p> <s> Parem pole ka raudteeliikluse hetkeseis . </s> <s> Eelmise aasta lõpus hakkas küll Eesti kahe suurema linna vahet sõitma kiirrong , mis võimaldab kahe ja poole tunniga lõunast põhja jõuda , kuid unistus tõelisest kiirrongist ei täitu niipea . </s> </p>
<p> <s> “ Et poolteise tunniga Tartust Tallinna sõita , oleks vaja kaherajalist uut raudteed ja kahetasandilisi ülesõite , ” lausub raudteeameti arendusosakonna peaspetsialist Raigo Uukkivi . </s> <s> Selleks kuluks ligi 100 mln kr. </s> </p>
<p> <s> Juba seitsmendat aastat ei pääse Tartust ka Riiga . </s> <s> Mullu hakkas küll sõitma Tallinna-Minski rong , mis peatus ka Riias , kuid ühendus katkes . </s> </p>
<p> <s> Eelmisel aastal üles kerkinud teema - Tallinna-Berliini vahelise rongiühenduse ( Rail Baltica ) sisseseadmise kohta - ei tea Uukkivi praegu rohkem , kui et Saksa konsultatsioonifirma koostab eeluuringut . </s> <s> Selge pole seegi , kas rong hakkab sõitma läbi Tartu või Pärnu . </s> </p>
<p> <s> Tartu ja Helsingi vahelise lennuliikluse alustamine seisab 1,4 mln kr taga . </s> <s> Just nii palju raha oleks lennujaama direktori Rein Margi sõnul lennuvälja kohendamiseks vaja . </s> <s> Et ettevõte on aastaid olnud erastamisnimekirjas , pole valitsus investeeringuteks raha andnud . </s> </p>
<p> <s> <hi rend="rasvane"> Vaja oleks lennu- ja laevaliiklust </hi> </s> </p>
<p> <s> Lennuameti peadirektori asetäitja Tiit Soormi sõnul peaks kohalike lennujaamade probleeme leevendama ISPA tehnilise abi projekt . </s> <s> Tartu lennujaama kõrval on rahvusvahelise lennuliikluse vastu huvi ilmutanud ka erafirmad . </s> <s> AS Airest teeb turu-uuringu , et langetada lõplik otsus Tartu-Helsingi liini avamise suhtes . </s> </p>
<p> <s> Tartu abilinnapea Margus Hansoni sõnul näitas hiljuti läbi viidud uuring , et ettevõtjad peavad esmatähtsaks Tartu-Tallinna maantee väljaehitamist . </s> <s> Järgmisena tõsteti esile rahvusvahelise lennuühenduse sisseadmise vajalikkus ning Eesti ja Venemaa vahelise laevaliikluse taastamine . </s> <s> Vähem oluliseks pidasid ettevõtjad kiirraudtee rajamist . </s> </p>
<p> <s> Tali sõnul võiksid eeskujuks olla põhjanaabrite sama suured ülikoolilinnad Tampere ( Soome ) ja Linköping ( Rootsi ) . </s> <s> Mõlemal linnal on väga hea rongi- ja lennuühendus nii omamaiste kui ka naaberriikide keskustega . </s> <s> “ Eesti on väike ja hõreda asustusega maa , kus kõike ei saa tasuvusega mõõta . </s> <s> Teatud kohtades peab riik toetama transpordi arengut , ” leiab Tali . </s> </p></div3>
          <div3 type="artikkel"><head> Toetustelt tuleb tulumaksu maksta </head>
<p> <s> <hi rend="kaldkiri"> 05.03.2003 </hi> </s> </p>
<p> <s> <hi rend="rasvane"> Kaja Tamm Maksuameti peadirektori asetäitja </hi> </s> </p>
<p> <s> Alates 1. jaanuarist 2002 maksustatakse tulumaksuseaduse § 19 lg 3 p 3 kohaselt toetusi , mida makstakse seoses ettevõtlusega . </s> </p>
<p> <s> Maaelu ja põllumajandusturu korraldamise seaduse alusel makstud toetused ( arengu- , tulu- ja turuhinnatoetused ) tuleb deklareerida kui ettevõtlustulu , millest ettevõtluseks tehtud dokumentaalselt tõendatud kulutused saab maha arvata . </s> </p>
<p> <s> Maksustamisest ei jää kõrvale ka Euroopa Liidu SAPARDi programmi meetmete raames makstavad investeeringutoetused , mis on käsitletavad seoses ettevõtlusega makstavate toetustena . </s> <s> Ettevõtjate hulgas on tekitanud segadust põllumajanduskeskkonnatoetuse maksustamine . </s> <s> Toetuse andmine on ka keskkonnatoetuse puhul seotud konkreetselt mingi tellimusega , näiteks võib selleks olla ka kiviaed . </s> </p>
<p> <s> Ettevõtjas on sellega äratatud majanduslik huvi iseseisvalt täita toetuse andmise eesmärgiks olnud tellimus ja loomulikult seda selleks , et see toetus saada . </s> <s> See ongi üheks põhjuseks , miks loetakse selline toetus seotuks ettevõtlusega . </s> </p>
<p> <s> Erandiks on vaid kaitstavate loodusobjektide seaduse § 271 lg 1 alusel kaitsekorrast tuleneva tegevuse toetamiseks makstav loodushoiutoetus , mida ei loeta ettevõtlusega seotud toetuseks ( § 131 lg 4 ) . </s> <s> Samas ei tohi makstavat toetust segi ajada loodushoiutööde korraldaja tellitavate teenuste eest tasumisega . </s> </p>
<p> <s> Ka varasematel aastatel loeti investeeringuid ja arengutegevuse käigus tehtud tegevusi ettevõtluseks , kuid maksuvabade toetuste arvelt tehtud kulutusi ei tohtinud oma ettevõtlustulust maha arvata . </s> <s> Arvestus , missugusest rahast kulutusi tehti , oli ettevõtjale koormav . </s> <s> See eeldas ka raha eri kontodel hoidmist , sest kui ettevõtlustulu , omafinantseering ja ka toetused olid kõik ühel kontol või siis sularahana rahakotis , polnud võimalik kindlaks teha , missuguse raha eest konkreetsel juhul kulutus tehti . </s> </p>
<p> <s> Samuti ei olnud selline arvepidamine loogiline raamatupidamisest lähtudes . </s> <s> Muudatusega ühtlustati ettevõtja tulude-kulude arvestust , mis peaks olema ettevõtjale ainult meeltmööda . </s> </p>
<p> <s> Kui nüüd ettevõtja väidab , et maksukoormus kasvab , siis ka ettevõtlusega seotud seaduse alusel makstavaid toetusi saab kanda ettevõtja erikontole , mis välistab investeeringuteks mõeldud summade maksustamise . </s> </p>
<p> <s> Sellisel juhul peab erikonto vastama kolmele tingimusele : </s> </p>
<p> <s> 1 ) see peab olema avatud pärast 2001. aasta 1. jaanuari ; </s> </p>
<p> <s> 2 ) kontole kantakse kümne päeva jooksul , alates laekumisest , ainult ettevõtluse tuluna arvestatavad summad ja seoses ettevõtlusega seaduse alusel makstud toetused ; </s> </p>
<p> <s> 3 ) kontol oleva summa kasv maksustamisperioodil ei tohi ületada sama maksustamisperioodi ettevõtlustulu ja seoses ettevõtlusega seaduse alusel saadud toetuste summat , millest on tehtud ettevõtlusega seotud mahaarvamised . </s> </p>
<p> <s> Kui erikonto ei vasta kõikidele nimetatud tingimustele , kuulub ka maksustamisperioodil sellel olevate summade kasv maksustamisele . </s> </p></div3>
          <div3 type="artikkel"><head> Uus Riigikogu tuleb põllumeestele appi </head>
<p> <s> <hi rend="kaldkiri"> 05.03.2003 <bibl> <author> Merike Pitk </author> </bibl> </hi> </s> </p>
<p> <s> <hi rend="rasvane"> Rahvaliitlane Villu Reiljan tahab tühistada ettevõtlustoetuse maksustamise </hi> </s> </p>
<p> <s> Rahvaliidu esimees Villu Reiljan lubas teha kõik endast oleneva , et uus Riigikogu tühistaks eelmise koosseisu tehtud seadusemuudatuse , mis maksustas ettevõtlusega seotud toetused ja mille laastavast mõjust toetusi saanuile Maaleht eelmisel nädalal kirjutas . </s> </p>
<p> <s> <hi rend="rasvane"> Seadust saaks muuta </hi> </s> </p>
<p> <s> Reiljani sõnul on võimalik muuta maamehele vaenulikku seadust ka tagasiulatuvalt , nii et tootjatel pole vaja maksta sotsiaal- ja tulumaksu nii oma eelmisel aastal saadud põllumajanduse otsetoetustelt ( piimalehma ja teravilja kasvatamise jms toetustelt ) kui ka veel suuremat vastuseisu tekitanud põllumajanduslikelt keskkonnatoetustelt . </s> </p>
<p> <s> “ Olukorras , kus riik ei ole suutnud kindlustada meie põllumeestele konkurentsivõimelisi tingimusi , on ettevõtlustoetuste maksustamine täiesti vastutustundetu , ” rõhutas Reiljan , kes luges ebaeetiliseks ka SAPARDi investeeringutoetuste arvamist maksustatava tulu hulka - ehkki ükski ELi maksudirektiiv seda ei keela . </s> </p>
<p> <s> Rahvaliidu juht , kes puudus , kui Riigikogu poolteist aastat tagasi hääletas ettevõtlusega seotud toetuste maksustamise poolt , peab toetustelt maksude sissenõudmist rahandusministeeriumi ja maksuameti tõlgenduseks , mitte Riigikogu tahteks . </s> </p>
<p> <s> Seaduse poolt hääletanud mõõdukas Vambo Kaal ütles , et maksustada ei tahetud üldsegi mitte põllumajanduse otsetoetusi ega veel vähem keskkonnatoetust . </s> <s> “ Niimoodi ei serveerinud küll meile seda Riigikogu ees ettekande teinud rahandusminister , ” ütles Kaal , kelle sõnul puudutas muudatus põllumajandustoetustest ainult investeeringute , näiteks SAPARDi toetusi . </s> </p>
<p> <s> Maaelukomisjoni esimees Ants Käärma seaduse hääletusel ei osalenud . </s> <s> “ Küllap see meile siis millegipärast ikka kahtlane tundus , ” ütles ta , lisades siiski , et SAPARDi toetused ei olnud üldse kõne all . </s> <s> “ Pealegi , kuna investeeringud saab kanda kuludesse , ei tule SAPARDi toetuselt nagunii makse maksta , ” lausus ta . </s> </p>
<p> <s> Vastu hääletanud keskerakondlasest rahanduskomisjoni liikme Laine Tarvise meenutust mööda tehti seadusemuudatus selleks , et lappida 1999. aastal vastu võetud tulumaksuseadusega riigieelarvesse tekitatud üle miljardi krooni suurust auku . </s> <s> Käärma ja Kaal selle väitega aga ei nõustunud . </s> </p>
<p> <s> Põllumajanduslike keskkonnatoetuste maksustamist enim puudutanud Lümanda vallavanema Jaanus Reede sõnul on see täiesti tüüpiline seadusandjate käitumine . </s> <s> “ Nad jätavad mulje , justkui võtaks seaduse vastu keegi kolmas seltskond ja kui lärm suureks läheb , hakkavad seadust muutma . ” </s> <s> Näiteks toob Reede ka mitu korda muudetud kalapüügiseaduse . </s> </p>
<p> <s> <hi rend="rasvane"> EL turja ei karga </hi> </s> </p>
<p> <s> Praeguse kurja juure , tulumaksuseaduse ja sotsiaalmaksuseaduse muutmise ajal 2001. aasta sügisel oli rahandusminister Siim Kallas ning võimul Reformierakonna , Isamaaliidu ja Mõõdukate kolmikliit . </s> </p>
<p> <s> Muudatuse valmistas ette rahandusministeerium . </s> <s> Enne Riigikokku jõudmist oli see ka põllumajandusministeeriumis kooskõlastamisel . </s> <s> “ Uurisime veel tollal , kuidas on sarnased toetused maksustatud ELi maades , ” ütles maaelu arengu osakonna juhataja Krista Kõiv . </s> </p>
<p> <s> Toetuste arvamist maksustatava tulu hulka peab Kõiv aga vajalikuks juba seetõttu , et sel juhul saab kanda kuludesse ka toetuste arvelt tehtud kulutused . </s> <s> “ Näiteks tootmistalus on väga raske tõmmata piiri , kust lähevad tootmise ja kust toetuste arvelt tehtud kulutused , ” sõnas Kõiv . </s> <s> “ Ning kui tulud on kuludega tasakaalus , siis mingeid makse ju maksta ei tule . ” </s> </p>
<p> <s> Üks väheseid tegevusi , mille puhul võib tekkida vajadus maksta toetuselt makse , ongi eelmises Maalehes välja toodud kiviaia ladumine , möönis Kõiv . </s> <s> “ Kiviaia puhul ei pruugi olla kuludesse kanda tõepoolest midagi suurt peale töökinnaste ja mõne liitri kütuse , ” nõustus Kõiv . </s> </p>
<p> <s> Lahendust näeb ta selles , et kui kiviaia tegijal on muid investeeringuid , saab ta toetuse selle osa , mille kohta pole praegu kuludokumente , kirjutada investeeringuteks ette nähtud erikontole , mida soovitab ka maksuameti peadirektori asetäitja Kaja Tamm . </s> </p>
<p> <s> Lümanda vallavolikogu , kus segaduse sümboliks saanud kiviaed laoti , tahab toetuste maksustamise õiguslikkuses selgust õiguskantslerilt . </s> <s> Kiri saadeti ära esmaspäeval . </s> </p>
<p> <s> “ Põllumajanduslik keskkonnatoetus ei ole seotud ettevõtlusega , ” ütles volikogu liige Leonardo Laesson . </s> <s> “ Seaduse järgi on toetus rahaline abi , millega hüvitatakse , ja sedagi osaliselt , keskkonnasõbralikuks majandamiseks tehtud kulutused . ” </s> </p>
<p> <s> Valimiste eelõhtul ETVs toimunud peaministrikandidaatide debatil tunnistas Mõõdukate esimees Ivari Padar toetuste maksustamise kohta , et küsimus on väga tõsine ja ta tunneb endise põllumajandusministrina tekkinud olukorra suhtes kaasvastutust . </s> <s> Padari sõnul on see kindlasti üks esimesi küsimusi , mille uus valitsus peab kohe lahendada võtma . </s> </p>
<p> <s> Samal teemal : <gap rend="viited"/> ja <gap rend="viited"/> , ML , 27. veebruar </s> </p></div3>
          <div3 type="artikkel"><head> Meenutades valimiseelseid väiteid </head>
<p> <s> <hi rend="kaldkiri"> 05.03.2003 </hi> </s> </p>
<p> <s> <hi rend="rasvane"> Väljavõtteid valimiseelsetest intervjuudest Maalehes </hi> </s> </p>
<p> <s> <hi rend="rasvane"> Intervjuu Edgar Savisaarega 16. jaan </hi> </s> </p>
<p> <s> <hi rend="rasvane"> Lätis ja Leedus on viimased valimised toonud suuri ootamatusi . </hi> </s> <hi rend="rasvane"> <s> Millist üllatust võime teie arvates oodata Eestis Riigikogu valimistelt ? </s> </hi> </p>
<p> <s> Las siis ühes riigis olla ka selline üllatus , et suurt üllatust ei tulegi . </s> <s> Selles osas , kes saab kõige rohkem hääli , tendentsid ei muutu . </s> <s> Keskerakond võidab . </s> </p>
<p> <s> <hi rend="rasvane"> Kui reaalne tundub valitsuse tegemine koos Rahvaliiduga ? </hi> </s> </p>
<p> <s> Ma ei tahaks seda võimalust üldse välistada . </s> <s> Meil on ju sarnased positsioonid paljudes küsimustes . </s> <s> Ka päris mitmes omavalitsuses on meil Rahvaliiduga praegugi koalitsioonid . </s> </p>
<p> <s> <hi rend="rasvane"> Kui teie lähete valitsust tegema , kas siis uueks Tallinna linnapeaks võib saada Vilja Savisaar ? </hi> </s> </p>
<p> <s> Ei , kindlasti mitte . </s> <s> Ma arvan , et avalik arvamus ei annaks mulle seda andeks . </s> <s> Minu oponendid saaksid nii hea kondi hammaste vahele ... </s> </p>
<p> <s> <hi rend="rasvane"> Kas te peate endiselt Eesti ajakirjandust endale ja Keskerakonnale vaenulikuks ? </hi> </s> </p>
<p> <s> On väga mitut liiki ajakirjanikke . </s> <s> Nendel valimistel on palju ajakirjanikke võtnud sihiks tulla poliitikasse . </s> <s> Ma arvan , et see on hea . </s> <s> Kõige hullem on , kui ajakirjanik väidab , et ta on erapooletu , aga tegelikult omal vaiksel moel ikka ajab ühe või teise erakonna poliitikat . </s> <s> Parem , kui see on avalik . </s> </p>
<p> <s> Mulle endale tundub , et sel aastal on minu suhted ajakirjanikega oluliselt paremaks läinud . </s> <s> Me oleme nagu hakanud üksteist paremini mõistma . </s> </p>
<p> <s> <hi rend="rasvane"> Intervjuu Siim Kallasega 30. jaan </hi> </s> </p>
<p> <s> <hi rend="rasvane"> Praegu istute peaministri kabinetis . </hi> </s> <hi rend="rasvane"> <s> Mis on prognoos : kas jätkate pärast valimisi siin või mitte ? </s> </hi> </p>
<p> <s> Kes seda oskab öelda . </s> <s> Valimistulemus on Eestis raskesti ette arvatav . </s> </p>
<p> <s> Õigemini mitte niivõrd valimistulemus kui see , mis juhtub pärast valimisi . </s> <s> Nii et kõik variandid on võimalikud . </s> </p>
<p> <s> <hi rend="rasvane"> Teil näib viimasel aastal olevat Keskerakonnaga nii hea koostöö , et äkki oleks võinud kõik neli aastat koos valitseda . </hi> </s> </p>
<p> <s> Vaevalt see nii lihtne on . </s> <s> Üks asi on aasta koos valitseda kindla teadmisega , et see lõpeb valimistega , aga teine asi neli aastat . </s> </p>
<p> <s> Praegune koostöö on olnud küllalt pragmaatiline . </s> <s> Tuleb selgelt tõdeda , et kõige valusam küsimus - erinev maksupoliitika - on praegu edasi lükatud , aga neljaks aastaks seda ei saa edasi lükata . </s> </p>
<p> <s> <hi rend="rasvane"> Mis te ise hakkate tegema juhul , kui te ei lähe tulevasse valitsusse ? </hi> </s> <hi rend="rasvane"> <s> Oletatakse , et Siim Kallas sihib Brüsselisse . </s> </hi> </p>
<p> <s> Viimase lükkan küll kindlalt ümber . </s> <s> Mind ei tõmba välismaale tööle , ka mitte Brüsselisse . </s> </p>
<p> <s> Kindlasti on minu esimene eelistus jätkata peaministrina . </s> </p>
<p> <s> Kui see ei õnnestu , siis võtame ühe asja korraga ja vaatame . </s> </p>
<p> <s> <hi rend="rasvane"> Intervjuu Juhan Partsiga 6. veebr </hi> </s> </p>
<p> <s> <hi rend="rasvane"> Kas teie uus poliitika on ka teatud jätk kümne aasta tagusele loosungile “ Plats puhtaks ! ” </hi> </s> <hi rend="rasvane"> <s> ? </s> </hi> </p>
<p> <s> Vastupidi . </s> <s> Uus poliitika on soov üksmeelele , konsensusele . </s> </p>
<p> <s> Me ei kavatse kunagi sõita opositsioonist teerulliga üle . </s> <s> Ei kavatse tegelda uisapäisa mingite arusaamatute struktuuri- ja kaadrimuutustega . </s> </p>
<p> <s> Eesti on nii väike , et kõikidele inimestele tuleb leida oma koht ja mitte ükski ei ole liigne . </s> </p>
<p> <s> <hi rend="rasvane"> Nii et teie võimulepääsemisega mingit suurpuhastust ei kaasne ? </hi> </s> </p>
<p> <s> Paljud ei anna endale aru , kui tähtis on poliitikute ja ametnikkonna vastutuse lahutamine . </s> <s> Oma poiste edutamine pärsib riigiteenistust . </s> </p>
<p> <s> Kindlasti on üks tõsisemaid asju riigis praegu sundparteistamise küsimus . </s> </p>
<p> <s> Tuleb anda nendele inimestele , kes on sellesse võrku langenud , võimalus ennast uuesti määratleda . </s> </p>
<p> <s> <hi rend="rasvane"> Kellega te ikkagi uut valitsust tahaksite koos teha ? </hi> </s> <hi rend="rasvane"> <s> Kuidas on näiteks Keskerakonnaga ? </s> </hi> </p>
<p> <s> Mina ei lähe Keskerakonnaga ühte valitsusse . </s> </p>
<p> <s> <hi rend="rasvane"> Kas siis on võimalik , et tekib jälle liit Savisaare vastu ? </hi> </s> </p>
<p> <s> Saage aru , see ei ole liit kellegi vastu . </s> <s> Mitte mingil juhul ei ole Res Publica kellegi vastu . </s> </p>
<p> <s> Aga selleks , et teha valitsuskoostööd , peavad olema väärtustes olulised kokkulangevused . </s> </p>
<p> <s> Keskerakond ju tahab kindlasti ka , et Eestil läheks hästi - ma ei kahtlegi selles - , aga valitsuskoostöö on midagi enamat , kui et kõik on supipoti juures ja ahnitsevad . </s> </p>
<p> <s> Me näeme , kuhu on jõudnud Reformierakond , kes valitsuses on võtnud Keskerakonna näo . </s> </p>
<p> <s> <hi rend="rasvane"> Intervjuu Villu Reiljaniga 20. veebr </hi> </s> </p>
<p> <s> <hi rend="rasvane"> Äkki oletegi juba Savisaarega kokku leppinud , et teete koos uue valitsuse ära ? </hi> </s> </p>
<p> <s> Ei ole kellegagi kokku lepitud . </s> <s> Teeme niimoodi , et las kõrgema võimu kandja annab kõigepealt oma signaalid . </s> <s> Küsimus on ju , mis positsioonilt siiski läbi räägitakse . </s> </p>
<p> <s> Me oleme juba tõestanud ka , et ega me ikka niisama võimu pärast valitsusse lähe . </s> <s> Ei läinud ka aasta tagasi , kui oleks võinud minna . </s> <s> Meile on põhimõtted olulised . </s> </p>
<p> <s> <hi rend="rasvane"> Kas siis kutsuti ? </hi> </s> </p>
<p> <s> Ütleme niimoodi , et oleks vabalt mahtunud . </s> </p>
<p> <s> Aga natuke mage oli see lugu . </s> <s> Põhimõtted peavad siiski poliitikas maksma . </s> <s> Me ei saa oma ideaale reeta . </s> </p>
<p> <s> Ma kaldun ka arvama , et kui me oleksime sinna valitsusse läinud , siis oleks võinud vabalt juhtuda , et ühel hetkel me oleks Keskerakonnaga koos vähemusvalitsusse jäänud , sest Reformierakond on ju suhteliselt kergelt lahkunud erinevatest valitsustest . </s> </p>
<p> <s> Neil kahekesigi raske valitseda , mis veel siis , kui meie ka oleks olnud ? ( </s> <s> <hi rend="kaldkiri"> Naerab </hi> ) </s> </p></div3>
          <div3 type="artikkel"><head> Tõusjad ja langejad </head>
<p> <s> <hi rend="kaldkiri"> 05.03.2003 </hi> </s> </p>
<p> <s> Rea mõtlemapanevaid üllatusi pakkus neil valimistel eri isikutele antud häälte arv . </s> <s> Siiani vähe tuntud tõusjate kõrval oli hoopis rohkem väga tuntud langejaid , kes kunagi kogunud nii kümme korda rohkem hääli või kelle tuntus oleks eeldanud hoopis kopsakamat saaki . </s> <s> Kõige rohkem sõltus tulemus siiski erakonnast , mille nimekirjas oldi . </s> </p>
<p> <s> Oodatust nõrgemini esinenute hulgas on näiteks Mart Laar ( I , 1055 ) , Toomas Hendrik Ilves ( M , 1430 ) , Toomas Savi ( RE , 1987 ) , Ants Käärma ( RL , 1015 ) , Raivo Paavo ( M , 401 ) , Arvo Sirendi ( RL , 824 ) , Paul-Eerik Rummo ( RE , 482 ) , Küllo Arjakas ( K , 415 ) , Jaana Padrik ( I , 328 ) , Ivi Eenmaa ( RE , 460 ) , Tiit Käbin ( RL , 308 ) , Meelis Atonen ( RE , 604 ) , Jaan Leetsar ( I , 113 ) , Vambo Kaal ( M , 271 ) . </s> </p>
<p> <s> Uusi tähti oli palju vähem ja peamiselt on nad uue jõu Res Publica ridadest . </s> <s> Kui välja anda aasta uustulnuka auhind poliitikalaval , peaks selle saama Taavi Veskimägi ( RP ) , kes 6020 häält kogudes mahtus üleriigilisse TOP 10sse . </s> <s> Palju ei jäänud maha Külvar Mand ( RP , 5873 ) . </s> <s> Täielik üllataja oli Reet Roos ( RP , 3096 ) . </s> <s> Supertulemuse tegi Urmas Paet ( RE , 7560 ) . </s> </p></div3>
          <div3 type="artikkel"><head> Kuus maavanemat siirduvad Toompeale </head>
<p> <s> <hi rend="kaldkiri"> 05.03.2003 </hi> </s> </p>
<p> <s> <hi rend="rasvane"> Riigikokku valiti maavanemad : </hi> Marko Pomerants ( Lääne-Viru maavanem , RP ) 4324 Jaan Õunapuu ( Tartu , RL ) 4209 Rein Randver ( Valga , RL ) 2568 Helir-Valdor Seeder ( Viljandi , I ) 2528 Jüri Saar ( Saare , RL ) 2364 Rein Aidma ( Ida-Viru , RE ) 1573 </s> </p>
<p> <s> <hi rend="rasvane"> Välja jäid : </hi> Kalle Talviste ( Rapla , K ) 1421 Theo Aasa ( Järva , RL ) 1243 Mait Klaassen ( Võru , RE ) 847 Orm Valtson ( Harju , RE ) 456 </s> </p></div3>
          <div3 type="artikkel"><head> Uues Riigikogus üks naine enam </head>
<p> <s> <hi rend="kaldkiri"> 06.03.2003 </hi> </s> </p>
<p> <s> Võrreldes Riigikogu eelmise koosseisuga , valiti uude üks naine rohkem ehk 19 naist . </s> <s> Siiski on see endiselt vähem kui 1/5 parlamendi koosseisust , samal ajal kui Eesti elanikest on ju üle poole naised ! </s> </p>
<p> <s> Välja jäid näiteks mullune Aasta Ema Inara Luigas ( 1127 häält ) ja Aasta Naine Merike Martinson ( 467 ) , tuntuim patsiendiõiguste eest võitleja Marge Valdmann ( 769 ) . </s> <s> Korralikule häälte arvule vaatamata ei pääsenud parlamenti laulja Siiri Sisask ( 1391 ) ning Mari-Ann Kelam ( 1391 ) ja Marju Lauristin ( 1294 ) . </s> </p>
<p> <s> <hi rend="rasvane"> Naised uues Riigikogus : </hi> Vilja Savisaar ( K ) 5919 Signe Kivi ( RE ) 5753 Marika Tuus ( K ) 4027 Liina Tõnisson ( K ) 3643 Reet Roos ( RP ) 3096 Siiri Oviir ( K ) 2631 Maret Maripuu ( RE ) 2236 Elle Kull ( RP ) 2217 Margi Ein ( RL ) 1881 Katrin Saks ( M ) 1770 Mai Treial ( RL ) 1701 Ela Tomson ( RP ) 1652 Kristiina Ojuland ( RE ) 1208 Ene Ergma ( RP ) 979 Mailis Rand ( K ) 923 Nelli Privalova ( K ) 862 Kadi Pärnits ( M ) 786 Nelli Kalikova ( RP ) 755 Evelyn Sepp ( K ) 292 </s> </p></div3>
          <div3 type="artikkel"><head> Põllumeeste esindus jäi napiks </head>
<p> <s> <hi rend="kaldkiri"> 06.03.2003 </hi> </s> </p>
<p> <s> Põllumajandustegelaste osa uues Riigikogu koosseisus võrreldes eelmisega vähenes . </s> <s> Ainsa uue tugeva tegijana lisandus jõuliselt Ivari Padar , vanadest olijatest jäid aga välja näiteks rahvaliitlased Andres Varik , Ants Käärma ja Arvo Sirendi ning mõõdukad Vambo Kaal , Rainis Ruusamäe ja Jaak-Hans Kuks . </s> </p>
<p> <s> Edu ei saatnud ka taluliidu juhtide kollektiivset katset jõuda parlamenti Isamaaliidu nimekirjas . </s> </p>
<p> <s> <hi rend="rasvane"> Pääsesid Riigikokku : </hi> Villu Reiljan ( RL ) 5329 Ivari Padar ( M ) 5253 Jaanus Marrandi ( K ) 3503 Jaanus Männik ( RL ) 2115 Janno Reiljan ( RL ) 1682 Tiit Tammsaar ( RL ) 1674 </s> </p>
<p> <s> <hi rend="rasvane"> Põllumajandusliku taustaga on ka : </hi> Peep Aru ( RE ) 2068 Rein Randver ( RL ) 2568 Vello Tafenau ( RL ) 1481 <hi rend="rasvane"> Jäid välja : </hi> Andres Varik ( RL ) 2112 Ants Käärma ( RL ) 1015 Viive Rosenberg ( K ) 851 Arvo Sirendi ( RL ) 824 Tiit Niilo ( RP ) 787 Kalev Kreegipuu ( RL ) 679 Vambo Kaal ( M ) 271 Kaul Nurm ( I ) 257 Jaan Sõrra ( RL ) 205 Rainis Ruusamäe ( M ) 187 Jaan Leetsar ( I ) 112 Ilmar Haak ( I ) 99 Jaak-Hans Kuks ( M ) 45 </s> </p>
<p> <s> <hi rend="rasvane"> Ei kandideerinud : </hi> Urmas Laht ( K ) </s> </p></div3>
          <div3 type="artikkel"><head> Uus Riigikogu - kes kust on valitud </head>
<p> <s> <hi rend="kaldkiri"> 06.03.2003 </hi> </s> </p>
<p> <s> <hi rend="rasvane"> Valimisringkond nr 1 Haabersti , Põhja-Tallinna ja Kristiine linnaosa </hi> Juhan Parts RP 6890 Vilja Savisaar K 5919 Rein Lang RE 4283 Elle Kull RP 2217 Vladimir Velman K 2143 Ken-Marti Vaher RP 1379 Andres Herkel I 1238 Eiki Nestor M 1233 Evelyn Sepp K 292 Avo Üprus RP 372 </s> </p>
<p> <s> <hi rend="rasvane"> Valimisringkond nr 2 Kesklinna , Lasnamäe ja Pirita linnaosa </hi> Edgar Savisaar K 12960 Tõnis Palts RP 7514 Signe Kivi RE 5753 Katrin Saks M 1770 Indrek Raudne RP 1408 Sergei Ivanov RE 1140 Jüri Šehovtsov K 1117 Nelli Privalova K 862 Sven Sester RP 848 Küllo Arjakas K 415 Toivo Tootsen K 301 </s> </p>
<p> <s> <hi rend="rasvane"> Valimisringkond nr 3 Mustamäe ja Nõmme linnaosa </hi> Urmas Paet RE 7560 Olav Aarna RP 4470 Enn Eesmaa K 3295 Urmas Reinsalu RP 2754 Siiri Oviir K 2631 Maret Maripuu RE 2236 Mart Opmann RL 396 </s> </p>
<p> <s> <hi rend="rasvane"> Valimisringkond nr 4 Harju ja Rapla maakond </hi> Siim Kallas RE 10009 Taavi Veskimägi RP 6020 Liina Tõnisson K 3643 Reet Roos RP 3096 Tunne-Väldo Kelam I 2808 Andres Tarand M 2355 Harri Õunapuu K 1918 Ülo Vooglaid RP 1718 Tiit Tammsaar RL 1674 Henn Pärn RP 946 Rain Rosimannus RE 601 Leino Mägi RE 520 Värner Lootsmann K 295 </s> </p>
<p> <s> <hi rend="rasvane"> Valimisringkond nr 5 Hiiu , Lääne ja Saare maakond </hi> Olari Taal RP 3817 Ain Seppik K 3218 Jüri Saar RL 2364 Andres Lipstok RE 2041 Imre Sooäär RP 981 </s> </p>
<p> <s> <hi rend="rasvane"> Valimisringkond nr 6 Lääne-Viru maakond </hi> Marko Pomerants RP 4324 Peeter Kreitzberg K 2541 Vello Tafenau RL 1481 Märt Rask RE 1307 Toomas Varek K 1221 Mart Laar I 1055 Kadi Pärnits M 786 </s> </p>
<p> <s> <hi rend="rasvane"> Valimisringkond nr 7 Ida-Viru maakond </hi> Mihhail Stalnuhhin K 4626 Mati Jostov K 2627 Ants Pauls RP 1797 Rein Aidma RE 1573 Kaarel Pürg K 1440 Kristiina Ojuland RE 1208 Nelli Kalikova RP 755 </s> </p>
<p> <s> <hi rend="rasvane"> Valimisringkond nr 8 Järva ja Viljandi maakond </hi> Jaanus Rahumägi RP 3799 Jaanus Marrandi K 3503 Helir-Valdor Seeder I 2528 Peep Aru RE 2068 Jaak Allik RL 1939 Arnold Kimber K 1830 Andres Jalak RP 1698 Toomas Hendrik Ilves M 1430 </s> </p>
<p> <s> <hi rend="rasvane"> Valimisringkond nr 9 Jõgeva ja Tartu maakond </hi> Villu Reiljan RL 5331 Jaan Õunapuu RL 4209 Marika Tuus K 4027 Tarmo Leinatamm RP 3671 Margi Ein RL 1881 Toomas Tein RE 1863 Mai Treial RL 1701 Mailis Rand K 923 </s> </p>
<p> <s> <hi rend="rasvane"> Valimisringkond nr 10 Tartu linn </hi> Andrus Ansip RE 7177 Teet Jagomägi RP 3753 Tõnis Lukas I 2120 Peeter Tulviste I 1572 Urmo Kööbi RP 1558 Sven Mikser K 1327 Margus Hanson RE 1082 Ene Ergma RP 979 </s> </p>
<p> <s> <hi rend="rasvane"> Valimisringkond nr 11 Võru , Valga ja Põlva maakond </hi> Ivari Padar M 5253 Robert Lepikson K 4496 Hannes Võrno RP 3584 Rein Randver RL 2568 Heimar Lenk K 2487 Toomas Savi RE 1987 Janno Reiljan RL 1682 Marko Mihkelson RP 1313 Margus Leivo RL 792 Meelis Atonen RE 604 </s> </p>
<p> <s> <hi rend="rasvane"> Valimisringkond nr 12 Pärnu maakond </hi> Külvar Mand RP 5873 Jaanus Männik RL 2115 Ela Tomson RP 1652 Mark Soosaar K 1525 Trivimi Velliste I 1424 Toomas Alatalu K 1384 Väino Linde RE 1309 </s> </p>
<p> <s> I - Erakond Isamaaliit K - Eesti Keskerakond M - Rahvaerakond Mõõdukad RE - Eesti Reformierakond RL - Eestimaa Rahvaliit RP - ÜVE - Res Publica </s> </p></div3>
          <div3 type="artikkel"><head> Võitjad loobuvad </head>
<p> <s> <hi rend="kaldkiri"> 06.03.2003 <bibl> <author> Sirje Pärismaa </author> </bibl> </hi> </s> </p>
<p> <s> <hi rend="rasvane"> Kui Andrus Ansipi loobumisega Riigikogu kohast oli ette lepitud , siis Mark Soosaare kõhklused pahandavad valijaid </hi> </s> </p>
<p> <s> Tartu linnapea Andrus Ansip teatas juba enne valimisi , et kandideerib vaid Reformierakonnale häälte püüdmiseks ega kavatse töökohta vahetada - linnajuhi amet on huvitav ning hulk eesmärke veel teostada . </s> </p>
<p> <s> Häälte püüdmine läkski edukalt , Ansipile kuulus 7177 tartlase poolehoid . </s> <s> Menuka linnapea asemel siirdub Toompeale suurusjärgu võrra kehvema tulemuse saavutanud Helmer Jõgi ( 583 häält ) , sest ka teine linnavalitseja - abilinnapea Laine Jänes ( 803 häält ) - tahab jätkata oma ametikohal . </s> </p>
<p> <s> Ansipi valijad teadsid ette , et neid läheb esindama keegi teine ega ole linnapead loobumise pärast hurjutanud . </s> <s> Pärnumaal 1525 häält kogunud Mark Soosaare valijad olid aga nördinud , kui said teada , et nende lemmiku asemel võib Riigikokku saada asendusliige Koit Pikaro . </s> </p>
<p> <s> “ Hommikust saati on telefon punane , valijad on vihased : me pole häält andnud Pikarole , vaid sulle , ” rääkis Soosaar teisipäeval . </s> <s> “ Oleme Pikaroga küll ühes erakonnas , kuid meie valijad on erinevad . </s> <s> Kui asendusliikmeks oleks Alatalu , poleks nii suurt probleemi , sest valijaskond kattub . ” </s> </p>
<p> <s> <hi rend="rasvane"> Vallavanema koht ohus </hi> </s> </p>
<p> <s> Soosaare kõhkluse põhjuseks on seadus , mis ei luba parlamendi saadikuil kahes ametis leivaraha teenida . </s> <s> Et Tallinna minna , tuleks tal Kihnu vallavanema kohast loobuda . </s> </p>
<p> <s> “ Paljudel on suu pikaks vajunud minu võimaliku lahkumise peale , ” täheldas Soosaar . </s> <s> “ Kuid ma pole kedagi petnud . </s> <s> Kandideerimiseks nõusolekut andes polnud ma veel vallavanem . </s> <s> Ometi on mul raske kihnlaste kurbi silmi vaadata . </s> <s> Andsin järele palvele vallavanemaks tulla ja leidsin eest hulga auke , mis vajavad lappimist . </s> <s> Palju tööd on algusjärgus . </s> <s> Sõidan järgmisel nädalal Pariisi , et teha lobitööd Kihnu kultuuripärandi UNESCO kaitse alla võtmiseks . ” </s> </p>
<p> <s> Et valijate suhtes ausalt käituda , kutsub Soosaar nad järgmise teisipäeva õhtuks Pärnusse Uue Kunsti Muuseumi koosolekule . </s> <s> “ Vaevalt et kõik poolteist tuhat tulevad , kuid siiski tahan arvamusi kuulda . </s> <s> Pean silmast silma seletama põhjusi . </s> <s> Ma ei saa üksi otsustada . ” </s> </p>
<p> <s> Lõplikku otsust Riigikokku minekuks pole langetanud ka Ida-Virumaal 2627 häält kogunud Keskerakonna nimekirjas kandideerinud Mati Jostov . </s> </p>
<p> <s> “ Olen algusest peale oma valijatele öelnud , et langetan otsuse alles siis , kui Riigikogu on kokku tulnud ja valitsus moodustatud . </s> <s> Siis vaatan , kuidas olukord kujuneb , ” teatas Eesti Põlevkivi juht . </s> </p>
<p> <s> Tartus kõva tulemuse saavutanud , 3753 häält kogunud Res Publica liige Teet Jagomägi võtab järgmise nädala alguseni mõtlemisaega . </s> <s> Ta peab otsustama , kas jääda Tartu linnavolikokku või minna Toompeale . </s> <s> “ Meie erakonnas on selline sisekord , et mõlemas kohas ei saa üheaegselt olla , ” kommenteeris ta . </s> <s> “ Aga ega selles ole midagi eripärast . </s> <s> Varsti ootab sama saatus ka teisi erakondi , sest vastav seadus on Eestis vastu võetud ja rakendub 2005. ” </s> </p>
<p> <s> Jagomägi tunnistab , et mõlemal variandil on kõvad plussid . </s> <s> “ Võimalus Riigikogus midagi korda saata on sama ahvatlev kui kohalikus volikogus . </s> <s> Aga võibolla Tartus opositsioonis olles on isegi huvitavam , ” lausus ta . </s> <s> Jagomägi asendusliikmeks saaks 890 häält kogunud Eiki Berg . </s> </p>
<p> <s> <hi rend="rasvane"> Varasemad loobumised valutumad </hi> </s> </p>
<p> <s> Parlamendikohast loobujaid on ka varasematel kordadel olnud . </s> <s> Tavaliselt on asendused toimunud suurema kärata . </s> <s> Vaid Kaido Kama loobumine 1995. aastal põhjustas valijate pahameeletormi . </s> </p>
<p> <s> Pahandamiseks oli ka põhjust - Parempoolsete nimekirjas kandideerinud Kama kogus Kagu-Eestis 8225 häält . </s> </p>
<p> <s> “ Ega oma kohast loobumine keelatud ole , aga seda ei tuleks ka tervitada , ” sõnas politoloog Rein Toomla . </s> <s> “ Seda on enne tehtud ja tehakse tulevikus , kuid massiliseks selline asi tõenäoliselt siiski ei muutu . </s> <s> Kui muutuks , peaks midagi ette võtma . </s> </p>
<p> <s> Toomla sõnul ei nimetaks ta sellist käitumist lausa valija petmiseks . </s> <s> “ Kuid teatud kõikumisest annab tunnistust küll , ” ütles ta . </s> <s> “ Valdkondi , kus poliitikul on võimalik olla sirgjooneline , on ju vähe . </s> <s> Kui muudes asjades on paindlikkus teretulnud nähe , siis siin see pole küll omal kohal . ” </s> </p></div3>
          <div3 type="artikkel"><head> 50 kutsekooli kümneks kutsehariduskeskuseks </head>
<p> <s> <hi rend="kaldkiri"> 06.03.2003 <bibl> <author> Viio Aitsam </author> </bibl> </hi> </s> </p>
<p> <s> <hi rend="rasvane"> Haridusministeerium kiirendab kutseharidusreformi </hi> </s> </p>
<p> <s> “ Seoses ettevalmistustega liituda ELi struktuurifondidesse valmistame ette kava , kus võiksid Eestis paikneda kaheksa-kümme kutsehariduskeskust , ” ütles haridus- ja teadusministeeriumi koolivõrgu büroo juhataja asetäitja Mati Kask . </s> <s> Praegu on Eestis 50 riigi kutsekooli ja viis rakenduskõrgkooli . </s> </p>
<p> <s> Kask rõhutas , et see ei tähenda praeguste koolide kaotamist , vaid ühendamist ühtse juhtimise alla . </s> <s> Sellekohane kava valmib kevadeks . </s> <s> “ On vaja jõulisemat tegutsemist , muidu ei jõua kaasas käia muutustega majanduses , sotsiaalsfääris ja tööturul , ” ütles Kask , lisades , et mõistab samas muutusteks mitte valmis olevat inimest . </s> </p>
<p> <s> Seni on maapiirkondi kõige rohkem mõjutanud 1997. alanud kutseharidusreformi 1999. aasta , mil maa- ja linnakoole ühendati nii Võru- , Valga- kui Viljandimaal . </s> </p>
<p> <s> <hi rend="rasvane"> Igaüks isemoodi </hi> </s> </p>
<p> <s> “ Viljandi ja Vana-Võidu kooli ühendamine oli hea , ” hindas Viiratsi vallavanem Väino Luik . </s> <s> “ Kooli keskus tuli Vana-Võitu , valla ja kooli koostöö on hoopis tihedam kui varem , ja areng , näiteks uued erialad , on silmaga näha . ” </s> </p>
<p> <s> Valgamaal Helmes on vallavanem Toivo Põldma sõnul lootused tulevikul . </s> <s> Tema nägi praegu ainsat plussi selles , et õppeasutus vähemalt osakonnana Helmesse alles jäi . </s> </p>
<p> <s> Võrumaal kolis kutseharidus ühendamise järel Võru linnast täielikult Väimelasse . </s> <s> Keskuse tarvis mõeldud lisaraha ja asjaolu tõttu , et keskuse esimene direktor oli endine haridusminister Mait Klaassen , nähakse Võrumaa edukust siiski kui erandit . </s> </p>
<p> <s> <hi rend="rasvane"> Taburet ja tugitool </hi> </s> </p>
<p> <s> Nentides Võrumaa paremat stardipositsiooni , pidas Võrumaa kutsehariduskeskuse direktor Tanel Linnus siiski kõige tähtsamaks inimesi , kes ümberkorraldustes osalevad . </s> <s> “ Neid inimesi peab hoidma , kes kaasa minna tahavad . </s> <s> Need , kes ei taha , tuleks ruttu süsteemist välja viia . </s> <s> Õpetaja peab rohkem mõtlema oma missioonile , ” ütles ta . </s> </p>
<p> <s> Kuigi Väimela ja Võru kooli vahemaa on väike , oli sealgi Linnuse sõnul probleeme , kuna Võru õpetajatel oli raske Väimelasse üle minna . </s> <s> “ Praegu pole vist kedagi , kes Võrru tagasi tahaks . </s> <s> Lihtsalt inimene ei taha muutusi . </s> <s> Eestlane hakkab kohe protesteerima . </s> <s> Tahab taburetil edasi istuda , kuigi kõrval ootab tugitool , ” rääkis Linnus . </s> </p>
<p> <s> Valgamaalgi nägi haridusministeerium varianti , et Valga ja Helme ühendatud kutsekooli keskus jääb maale , Helmesse . </s> <s> “ Aga meile sai selgeks , et emakool peab kujunema välja just Valgas , ” ütles Valgamaa kutseõppekeskuse direktor Mati Salundi . </s> </p>
<p> <s> Salundi sõnul jääb ühendamisel paratamatult kaotajaks pool , kust keskus ära kaob , ent siin mängib olulist rolli ka vahemaa . </s> </p>
<p> <s> Kõige lihtsam oli Salundi arvates Võrumaal , kus vahemaa on lühike . </s> </p>
<p> <s> Veidi raskem oli Viljandimaal , ent kõige raskem Valgamaal , kus Valga ja Helme vahe on ligi 30 kilomeetrit . </s> <s> “ Distantsilt koole kokku sulatada on raske . </s> <s> Õpetaja 30 kilomeetri kaugusele nii lihtsalt ei koli , ” ütles Mati Salundi . </s> </p>
<p> <s> <hi rend="rasvane"> Valusad jagamised </hi> </s> </p>
<p> <s> Peale tööjõuturu , õpetatavate erialade , uute õppekavade ja rahastamise keskendusid uute kutsehariduskeskuste direktorid kooli varale . </s> </p>
<p> <s> “ Monotüüpsetes asulates , nagu näiteks Helme või Tihemetsa , on paljud kohalikud probleemid haridusprobleemidega segamini , ” rääkis Mati Salundi . </s> <s> See tähendab , et seni on kool tegelnud ka kütmise , pargihoolduse ja muu sellisega . </s> <s> “ Nende probleemide lahtiharutamine on valuline , ” nentis ta . </s> </p>
<p> <s> Tanel Linnuse sõnul tuleb ainelise baasi saneerimine teha kohe . </s> <s> “ Õpilaste niinimetatud pearaha ei kata kümnete hoonete ülalpidamist , ” ütles ta . </s> <s> Veel ütles Linnus : “ Annan nõu , mis on väärt vähemalt miljonit krooni : kui tahetakse tulemuslikke ümberkorraldusi , siis ei peaks kooli juht olema samast liivakastist . </s> <s> Lapsepõlvemälestused ja sidemed hakkavad segama . ” </s> </p>
<p> <s> Juba ühendatud kutsekoolide direktorid rõhutasid selge plaani ja lisainvesteeringute vajadust , oodates samas haridus- ja teadusministeeriumilt kindlamat garantiid , pikemaajalist rahastamisplaani ja riigi koolitustellimust . </s> </p></div3>
          <div3 type="artikkel"><head> Kuhu läheb Narva kooliraha </head>
<p> <s> <hi rend="kaldkiri"> 06.03.2003 <bibl> <author> Erika Klaats </author> </bibl> </hi> </s> </p>
<p> <s> <hi rend="rasvane"> 16 Ida-Virumaa kooli seas , kes riigi investeeringuraha 18 miljonit krooni jagavad , on seitse Narvast </hi> </s> </p>
<p> <s> Pärast seda , kui Maaleht oli kirjutanud maavanemate ja omavalitsusliitude protestist selle vastu , et nende esitatud koolid on põhjendamatult tõstetud riigieelarve projektist välja , saatis keskerakondlasest Narva linnavolikogu esimees Mihhail Stalnuhhin toimetusse kirja , õigustades raha ümberjagamist Narva koolide äärmiselt halva seisuga . </s> </p>
<p> <s> 16 Ida-Virumaa kooli seas , kes sel aastal riigieelarvest investeeringuraha ( kokku 18 mln kr ) saavad , on seitse kooli Narvast , kusjuures maavalitsus taotles raha ainult ühele . </s> </p>
<p> <s> “ Kuid ülejäänud meie maakonna koolid on vaat et veel hullemas olukorras kui Narva koolid kokku , ” ütles maavalitsuse rahandusosakonna juhataja Moonika Helmerand . </s> <s> “ Kui Narva koolides midagi väga hullu oleks , eks siis oleks ka maavalitsusel teada . ” </s> </p>
<p> <s> Helmerand lisas , et selleks korraks on õnneks valimispropaganda läbi . </s> <s> “ Ja Stalnuhhinil pole vaja näidata , et ta on võimeline Narva linna eest välja astuma ning raha sisse tooma . ” </s> </p>
<p> <s> <hi rend="rasvane"> Raha lihtsalt vähe </hi> </s> </p>
<p> <s> Haridusministeerium saadab igal aastal maavalitsustele kirja , kus palub esitada omavalitsuste haridusobjektide koondnimekirja , kuhu on lisatud ka piirsummad maakondade kaupa . </s> <s> Ida-Viru maakonnale oli 2003. aastaks planeeritud 11 miljonit krooni . </s> </p>
<p> <s> “ See piirsumma on aluseks maakondlike objektide prioriteetide järjestamisel , ” ütles Moonika Helmerand . </s> <s> Narva linnavalitsuse haridusosakond esitas Helmeranna sõnul investeeringute projekti , kus oli üles antud vaid Narva Kreenholmi kool . </s> </p>
<p> <s> “ Ma ei taha mitte midagi ette heita Narva linnavalitsuse tegevusele , sest kokkuleppel on Kreenholmi kool saanud riigieelarvelisi vahendeid juba 1997. aastast . ” </s> </p>
<p> <s> Helmerand lisas , et on linnavalitsuse spetsialisti Olga Rodionovaga arutanud ka seda , kas linnas on veelgi halvemas seisus koole kui Kreenholmi kool . </s> </p>
<p> <s> “ Leidsime , et parem oleks üks kool korraga riigi rahaga täielikult ja lõplikult korda teha . </s> <s> Narva linnavalitsus lubas , et hädavajalikud tööd teistes koolides teevad nad ära oma rahaga . ” </s> </p>
<p> <s> Maakonna koole omavahel võrrelda on Helmeranna arvates raske , sest omavalitsused ja nende eelarved on väga erinevad . </s> <s> Ühed on jõukad , näiteks Mäetaguse vald . </s> <s> Teised väga vaesed , nagu Sonda ja Tudulinna vald . </s> </p>
<p> <s> “ Kõik koolid vajaksid kordategemist ja seda mitte jooksevremondiga , vaid kapitaalselt , ” ütles Helmerand . </s> <s> “ Välja arvatud ehk need , mis on hiljuti remondi lõpetanud ja ei vaja hetkel investeeringuid . </s> <s> Aga neid on maakonnas vaid kaks : Lüganuse ja Lohusuu . ” </s> </p>
<p> <s> <hi rend="rasvane"> Uus ja vana </hi> </s> </p>
<p> <s> “ Meie kool on parim , ” kiitsid rahasaajate nimistusse lisatud Narva Kesklinna gümnaasiumi X b klassi poisid Sergei Hanin ja Aleksander Kljutšenkov . </s> </p>
<p> <s> “ Pea kõik Narva edukad inimesed on kunagi selle kooli õpilased olnud , ” ütles linnavolikogu esimehe asetäitja Larissa Olenina . </s> </p>
<p> <s> 1950ndate alguses ehitatud suursuguse välimusega maja näeb hea välja ka seest . </s> <s> Möödunud aastal linna eelarvest saadud poole miljoni krooni eest on kõige värskema väljanägemise saanud koridorid . </s> <s> Esimese korruse koridori lõpust aga algab Olenina sõnul “ selle maja õudusunenägu ” - kaks poiste tööõpetuse töökoda . </s> </p>
<p> <s> “ Nendes ruumides pole minu ajal veel kordagi remonti tehtud , ” ütles 30 aastat poistele tööõpetust õpetanud Juri Petrov . </s> <s> “ Ventilatsiooni ei ole ka siin kunagi olnud . ” </s> </p>
<p> <s> Kesklinna gümnaasium saab sel aastal riigieelarvest investeeringuraha 600 000 krooni . </s> <s> Milleks see raha kulutatakse , pole Olenina sõnul veel täpselt selge . </s> </p>
<p> <s> <hi rend="rasvane"> Uhked aknad </hi> </s> </p>
<p> <s> Narva Paju kool on Olenina sõnul eriline , sest on maakonnas ainus vene kool , kus õpivad ka erivajadusega lapsed . </s> </p>
<p> <s> “ Maja aknad on kõik uute vastu välja vahetatud , ” näitas Olenina . </s> <s> “ Ka põrandad on majas uue parketiga kaetud . </s> <s> Aga valgustid klassides on ajast ja arust , kuid uusi pole võtta . ” </s> </p>
<p> <s> Olenina selgitas , et 1,5 miljoni krooni eest , mis nende koolile riigilt lubati , saaksid nad teha korda töökojad ja panna ventilatsiooni . </s> </p>
<p> <s> Moonika Helmerand tänas õnne , et Narva linna juhid pole siiski kõigi oma 14 kooli tarbeks korraga raha nõuda otsustanud . </s> </p>
<p> <s> <hi rend="kaldkiri"> Samal teemal : <gap rend="viited"/> , ML , 7. november 2002 </hi> </s> </p></div3>
        </div2>
        <div2 type="rubriik">
          <head> Uudised </head>
          <div3 type="artikkel"><head> Kalurid nurjasid oksjoni </head>
<p> <s> <hi rend="kaldkiri"> 05.03.2003 </hi> </s> </p>
<p> <s> Kuna traalikalurid ei registreerunud eelmiseks reedeks välja kuulutatud kilu- ja räimepüügi võimaluste enampakkumisele , ei saanud keskkonnaministeerium oksjonit läbi viia . </s> <s> Kalurite Liidu esimehe Toivo Orgusaare sõnul ei ole kalurid nõus , et ministeerium jätkab oksjonite korraldamist , hoolimata Riigikogus vastu võetud neid keelavast seadusemuudatusest . </s> </p>
<p> <s> Orgusaare sõnul tuleb ka oksjonile pandud kümnendik kalakvooti jagada kalurite vahel ajaloolise püügiõiguse alusel , nagu on jagatud juba 90% kvoodistki . </s> </p>
<p> <s> Keskkonnaministeeriumi kalavarude osakonna juhataja Ain Soome on varem põhjendanud oksjonite läbiviimist nende väljakuulutamisega enne seadusemuudatuse vastuvõtmist . </s> </p>
<p> <s> Kalurite eelmisel neljapäeval toimunud meeleavaldus keskkonnaministeeriumi kalanduspoliitika vastu ei ole Orgusaare sõnul tulu andnud . </s> <s> Ka ei ole valitsus rahuldanud kalurite nõudmist saada 50 miljonit krooni hüvitust kalapüügikvootide järsu , 30% vähendamise leevendamiseks . </s> </p></div3>
        </div2>
        <div2 type="rubriik">
          <head> Arvamus </head>
          <div3 type="artikkel"><head> Nädala nägu </head>
<p> <s> <hi rend="kaldkiri"> 05.03.2003 </hi> </s> </p>
<p> <s> Kas Siimu vägi paika seab , kes võimu vägi- kaika veab ? </s> <s> <hi rend="rasvane"> A. Itskok </hi> </s> </p></div3>
          <div3 type="artikkel"><head> Igaühele auto ja sülearvuti ? </head>
<p> <s> <hi rend="kaldkiri"> 05.03.2003 </hi> </s> </p>
<p> <s> <hi rend="rasvane"> Heiki Raudla Maamajanduse toimetaja </hi> </s> </p>
<p> <s> Viibisin ETV stuudios saate “ Unetus ” salvestamisel . </s> <s> Käis väitlus : miks on maal elu vaesem kui pealinnas ? </s> <s> See pidi heitma valgust maaelu kitsaskohtadele ja põhjendama , miks on lõviosa rahast tallinlaste taskus . </s> </p>
<p> <s> Saade on kakskeelne ja väitlusel osales inimesi nii eesti kui vene kultuuriruumist . </s> <s> Oli linnaelanikke , põllumehi , külavanemaid , valla- ja riigiametnikke , samuti vabaühingute esindajaid . </s> </p>
<p> <s> Võrreldi nii maa- ja linnaelu kui ka Tallinna ja ülejäänud Eesti elu . </s> <s> Seltskond oli kirju , mured erinevad ja üldpilt segane . </s> <s> Küsimused jäid õhku rippuma . </s> </p>
<p> <s> <hi rend="rasvane"> Masin võtab töö </hi> </s> </p>
<p> <s> Vastuseid on palju , kriitikat ei talu neist ükski . </s> <s> Ei saanud selgeks , kas tallinlased ikka on teistest rikkamad . </s> <s> Miks aga on tallinlastel kotis rohkem raha kui teistel ? </s> </p>
<p> <s> Lihtne vastus : mujal pole töökoht nii käe-jala juures või puudub see üldse , seetõttu eeldab mujal hästi elamine palju suuremat aktiivsust ja ettevõtlikkust . </s> <s> Või paksu rahakotti . </s> <s> Mida kaugemal , seda suuremat . </s> </p>
<p> <s> Kui Harjumaa välja jätta , on maapiirkondades , ka väikelinnades , vähe ettevõtteid , kus üle kümne inimese palgatööd teeb . </s> <s> Masinad muutuvad üha efektiivsemaks , inimtööjõud ülearusemaks . </s> </p>
<p> <s> Maaelu pole üksnes põllumajandus , aga enamik maainimesi on põllumajandusliku taustaga . </s> <s> Nendest suur osa on nn lihtsad inimesed , kes on harjunud kolhoosides-sovhoosides palgatööd tegema . </s> </p>
<p> <s> Tehnika arengust ja tööhõivest rääkides mainis šotlane Neil Godsman ( 65 ) mullu , et tema lapsepõlves palgati teraviljafarmides üks mees 40 ha , nüüd 400 ha peale . </s> <s> 150 lüpsilehma ja 700 ha põllumaaga Abaja põllumajandusühistus , mille suurosanik mees on , töötas aasta eest alla kümne inimese . </s> <s> Üldiselt tehakse poolesaja lüpsilehmaga ettevõtetes töö ära kahekesi . </s> </p>
<p> <s> Idülliline pilt üle-eestilisest väiketalude võrgustikust pudeneb tegelikkuses kildudeks . </s> <s> Kasutades Eesti elu ja vaimu mõtestaja Haljand Udami sõnu , andis talule kui elulaadile esimese obaduse juba aadliklassi kaotamine ning surmahoobi märtsiküüditamine ja kolhoosikord . </s> <s> Seega oli see keskaegne nähtus , mida suurmajandite lammutamisega taastada ei saanud . </s> </p>
<p> <s> Ettevõtted rajavad oma tootmishooneid sinna , kus piisab kohe tööjõudu ning kus on käepärast korralik teede- ja sidevõrk . </s> <s> Töölisbuss peatub seal , kus inimesi hulganisti koos . </s> <s> Hajaasustusega maapiirkonna elanikel on tihti oma asi , kuidas hommikul õigeks ajaks tööle jõuda . </s> </p>
<p> <s> <hi rend="rasvane"> Ühendus ära lõigatud </hi> </s> </p>
<p> <s> Linlane liigub mööda siledat asfalti . </s> <s> Vahel tuleb ka kümmekond meetrit lund lükata , ülejäänu teeb ära kojamees . </s> <s> Bussipeatuseni on kõige rohkem viie minuti tee . </s> <s> Küla- ja vallateed on tihti lumme uppunud või eluohtlikult libedad , hea , kui neid iga 48 tunni tagant lahti aetakse . </s> <s> Suvel on need nii auklikud , et masinal kaob põhi alt . </s> </p>
<p> <s> Hajaasustus ja nigel kommunikatsioon pärsivad ka külaelanike koostööd , millest maaettevõtluse ja -turismi ergutajad suure suuga räägivad . </s> <s> Eesti on küll väike , aga suurem osa sellest väljaspool suvehooaega turiste ei köida , pakutagu seal mett ja jäätist kas või tasuta . </s> <s> Üht kasutamata võimalust ilmestab aga näide Vormsi saarelt . </s> </p>
<p> <s> Nägin , kuidas bussitäis mandrilt saabunud koolilapsi kohvitoa mõne minutiga kohalikust käsitööst peeaegu tühjaks ostis : kohalik sümboolika müüb , eriti lastele , kellel ostukihk ekstra suur . </s> </p>
<p> <s> Aasta eest mõtles kohalik käsitööselts sadamas käsitööpoe avada , aga hirm , et turistid ostavad selle paari päevaga tühjaks , sundis otsust muutma . </s> </p>
<p> <s> Voolimine ja heegeldamine on eeskätt lisateenistus , nagu ka mesilaste ja tšintšiljade pidamine . </s> <s> Astelpaju- või mustikakasvandus hakkab ehk tulu tooma viie-kuue aasta pärast . </s> <s> Nii kaua on vaja ka kuidagi ära elada , toodangu mahamüümine nõuab suurt aktiivsust . </s> </p>
<p> <s> “ Unetuse ” saatesse kutsutud eksperdid arvasid , et küll on maal tore elada - kuulad linnulaulu , kujundad ümbrust oma maitse järgi ning sõidad autoga linna ja tagasi . </s> <s> Tööd võib teha sülearvutiga . </s> <s> Kas toas kirjutuslaua taga või väljas mätta otsas . </s> </p>
<p> <s> Ehk siis peakski vallad igale oma kodanikule auto ja sülearvuti kinkima . </s> </p>
<p> <s> Seejärel vaatame , kas elujärg paraneb . </s> </p></div3>
          <div3 type="artikkel"><head> Teekond Saaremaalt Tartusse </head>
<p> <s> <hi rend="kaldkiri"> 05.03.2003 </hi> </s> </p>
<p> <s> <hi rend="rasvane"> Ivar Kostabi ajakirjanik </hi> </s> </p>
<p> <s> <hi rend="rasvane"> Hea regionaalpoliitika algab heast teedevõrgust </hi> </s> </p>
<p> <s> Eesti maanteevõrk on heaks tunnistamisest veel kaugel . </s> <s> Selle kõige suuremaks veaks on korraliku ühenduse puudumine riigi lääne- ja idaosa vahel . </s> </p>
<p> <s> Üks näide . </s> <s> Olime abikaasaga möödunud suvel Saaremaal väikesel puhkusereisil . </s> <s> Koju tagasi sõitma hakates tekkis mul Virtsus kange kiusatus kontrollida , kas sealt tõesti ei vii Tartusse sirgemat teed kui traditsiooniline poolring Pärnu-Kilingi-Nõmme-Tõrva või Pärnu-Kilingi-Nõmme-Viljandi . </s> <s> Aga ei vii . </s> </p>
<p> <s> Vaheldumisi mööda kõikvõimalikke kaardistatud ja kaardistamata teid seigeldes ja selle käigus parasjagu raputada saades jõudsime lõpuks küll kuidagimoodi Viljandisse , kust Tartusse pääsemine ei olnud enam probleem , aga üldiselt oli see siiski eksperiment , mille kordamist kellelegi ei soovita . </s> <s> Aega kulus vist isegi rohkem , kui oleks kulunud Pärnu kaudu sõites , bensiinist rääkimata . </s> </p>
<p> <s> <hi rend="rasvane"> Peipsi rannalt Läänemere kaldale </hi> </s> </p>
<p> <s> Kuid küsimus ei ole ainult Virtsus ja Tartus , normaalse otseühenduse puudumine ahistab liiklejaid paljudes kohtades üle kogu Eesti . </s> <s> Et selles veenduda , ei peagi ise kõiki maakondi läbi sõitma , vaid piisab , kui minna Internetis maanteeameti koduleheküljele ja võtta maanteeinfo alajaotusest lahti maanteede talihoolde kaart . </s> </p>
<p> <s> Avanev pilt kinnitab eelöeldut : riigi põhja- ja lõunaosa ühendavate maanteede võrk on läänest itta viivate teede omast tunduvalt tihedam . </s> <s> Eriti torkab see silma Kesk-Eestis , kust pääseb küll mugavalt kõigisse Põhja- ja Lõuna-Eesti suurematesse linnadesse , aga kus ida-lääne suund on üsna unarusse jäetud . </s> </p>
<p> <s> Kelle sõitmised piirduvad enamasti põhimaanteedega , ei pruugi seda tähelegi panna . </s> <s> Aga tarvitseb inimesel sattuda olukorda , kus ta peab korraga sõidusuunda muutma , näiteks ühelt põhimaanteelt teisele siirduma , kui selgub , et selleks puudub mitmel pool igasugune võimalus . </s> </p>
<p> <s> Tänast Eestit selline teedevõrgu kontseptsioon , mille koostamisel on määravad olnud eeskätt ühe-kahe valdkonna kitsad huvid , enam ei rahulda . </s> <s> Eriti arenevat sise- ja välisturismi silmas pidades , mis peab pakkuma inimestele ringisõitmisel hoopis suuremat valikuvabadust kui meie jäigalt ühekülgne teedevõrk praegu . </s> </p>
<p> <s> Eriti ootavad senisest paremat maanteeühendust Peipsi rannik ja Eesti läänekallas kui kaks suure arengupotentsiaaliga turismipiirkonda . </s> <s> Näiteks miks mitte joonel Kallaste-Põltsamaa-Võhma-Vändra-Pärnu-Jaagupi-Virtsu , mille läänepoolse osa me läinud suvel Saaremaalt Tartusse sõites ära katsetasime . </s> </p>
<p> <s> Seda ei maksa muidugi võtta kui konkreetset ettepanekut , sest küllap kohalik rahvas teab igal pool kõige paremini , kuhu on mingit teed kõige otstarbekam ehitada . </s> <s> Aga jäädes kord kaarti uurima ja omaenda reisikogemusi meelde tuletama , ei suuda paratamatult hoiduda ka mõningasest fantaseerimisest . </s> </p>
<p> <s> Seda enam , et regionaalarengu seisukohalt lööks Kallaste-Virtsu maantee lausa kolm kärbest ühe hoobiga . </s> <s> Nimelt ühendaks see lisaks Peipsi ja Läänemere rannikule omavahel kenasti ka Kesk-Eestit läbivad põhimaanteed ja ühtlasi liidaks ühtsesse ketti kõik kuus eespool nimetatud ajalooliselt huvitavat asulat , mis on praegu korraliku ühendustee puudumise tõttu üksteisest üsna isoleeritud . </s> </p>
<p> <s> Samasuguse risti läbi Eesti ehitatud otsetee võimalusi on kindlasti teisigi ja võibolla veel huvitavamaid . </s> </p>
<p> <s> Aga selleks , et üks niisugune maantee üldse tuleks , peame kõigepealt loobuma traditsioonilisest mõtteviisist , et kõik Eesti suuremad maanteed peavadki kulgema ainult suunal Eesti-Läti ja Eesti-Venemaa . </s> </p>
<p> <s> Maanteeamet võib muidugi öelda , et seadus ei näe niisugust maanteed üldse ette , nagu ma siin välja pakun . </s> <s> Maanteeseadus ütleb tõesti , et põhimaanteed ühendavad pealinna teiste suurte linnadega ja neid linnu omavahel ning tähtsate sadamate , raudteesõlmede või piiripunktidega . </s> <s> Samal ajal on kõik tõlgendamise küsimus . </s> </p>
<p> <s> Kuigi ühtegi seaduses nõutud eriti tähtsat sadamat Peipsi ääres pole , ei saa keegi öelda , et nimetatud järv ise pole tähtis veekogu . </s> <s> Seetõttu pole võimatu , et Eesti läänerannikult Peipsi piirile suunduvat otseteed on nõus toetama isegi rahvusvahelised fondid . </s> </p>
<p> <s> <hi rend="rasvane"> Võib ehitada jupi kaupa </hi> </s> </p>
<p> <s> Kui täispikkuses ida-lääne otsetee on Eestile korraga liiga suur suutäis , võib selle valmis ehitada ka jupi kaupa . </s> <s> Siis on seda võimalik teha isegi tugi- või kõrvalmaanteede rajamise sildi all . </s> </p>
<p> <s> Tugimaantee on teeseaduse järgi teatavasti niisugune tee , mis ühendab linnu omavahel ning põhimaanteedega . </s> <s> Kõrvalmaanteed omakorda ühendavad linnu alevite ja alevikega , aleveid ja alevikke omavahel või küladega ning neid kõiki põhi- ja tugimaanteedega . </s> </p>
<p> <s> Seega ei ole tegelikult mingit takistust hakata Kesk-Eesti asulaid lisaks põhja-lõuna suunale ka ida-lääne suunas mingit joont pidi - sealjuures tingimata võimalikult sirget joont pidi - järjest ühendama . </s> <s> Olgu selleks siis mõtteline trass Mustvee-Mäo-Märjamaa , Kallaste-Põltsamaa-Virtsu või mingi hoopis kolmas koht . </s> </p></div3>
          <div3 type="artikkel"><head> Üheparteisüsteem terves maailmas ? </head>
<p> <s> <hi rend="kaldkiri"> 05.03.2003 </hi> </s> </p>
<p> <s> <hi rend="rasvane"> Jaan Kaplinski </hi> </s> </p>
<p> <s> Praegune USA kaitseministri asetäitja Paul Wolfowitz oli üks dokumendi koostajatest , mis 1992. aastal sattus New York Timesi . </s> <s> See “ Kaitse planeerimise juhtnööre ” nimeline tekst kajastab hästi nende inimeste globaalpoliitilisi seisukohti , kes praegu on võtmepositsioonidel USA valitsuses . </s> </p>
<p> <s> Dokumendis leitakse : Ühendriigid peavad kindlustama , et talle ei tekiks ühtki võistlevat superriiki ning neil peab olema võimalus heidutada ära kõik võistlejad , kes peaksid püüdma mängida suuremat rolli oma piirkonnas või maailmas . </s> <s> See tähendab , et hiiglase USA kõrval võivad maailmas eksisteerida vaid kääbused . </s> </p>
<p> <s> Ent mis siis , kui need väikeriigid ühinevad , püüavad USA poliitikat suunata või vaidlustada näiteks ÜRO kaudu ? </s> <s> Ka sellele on mõeldud . </s> <s> Välisministri asetäitja John Bolton on öelnud , et ei ole olemas säärast asja nagu ühinenud rahvused : “ On maailma rahvused , keda saab juhtida ainult üks reaalne suurvõim , mis on alles jäänud , ja see suurvõim on Ameerika Ühendriigid , kui see vastab meie huvidele ja me saame teised kaasa tõmmata . ” </s> <s> Niisiis peab ka ÜRO olema vaid USA käepikendus , mitte enamat . </s> </p>
<p> <s> <hi rend="rasvane"> USA kui absoluutne monarh </hi> </s> </p>
<p> <s> Maailma riikide pere sarnaneb ühiskonnaga ja ka siin võib rääkida demokraatiast , sellest , et tervet maailma puudutavad otsused tuleks teha ühiselt , et ÜRO võiks mängida omamoodi maailma parlamendi rolli . </s> <s> Siin on kõige suurem vastuolu USA retoorika ja käitumise vahel . </s> <s> USA arvestab maailma üldsusega ja “ maailma parlamendiga ” ainult siis , kui see temale sobib , ja ignoreerib teda , kui maailma üldsus arvab teisiti kui Ühendriigid . </s> </p>
<p> <s> Näiteid on palju . </s> <s> Washington keeldub alla kirjutamast Kyoto protokollile kasvuhoonegaaside kohta , keeldub tunnistamast rahvusvahelist sõjakuritegude kohut , keeldub toetamast maamiinide keelustamise lepet ja paljusid teisi suure enamiku riikide poolt alla kirjutatud leppeid . </s> </p>
<p> <s> Viimane näide sellest USA ainuvõimu-poliitikast on tema praegune kurss kiirele sõjalisele lahendusele Iraagis . </s> <s> President Bush on selgelt teatanud , et kui rahvusvaheline üldsus ei nõustu Iraaki desarmeerima , kui ÜRO julgeolekunõukogu keeldub pooldamast sõjalist aktsiooni , teevad Ühendriigid seda ise , ilma ÜROta . </s> </p>
<p> <s> Kui jätkata võrdlusega maailma riikide pere - riik , siis mängib USA praegu maailmas absoluutse monarhi rolli , kes võib parlamenti kuulata , kuid kelle võim on igal juhul parlamendi omast üle . </s> <s> Nagu kord Prantsuse kuningas Louis XIV : riik - see olen mina , ütleb praegu president Bush sisuliselt sedasama . </s> </p>
<p> <s> Meil ei ole kogemusi monarhiaga , küll aga riigiga , kus võim oli ühe partei ja selle juhtkonna - poliitbüroo käes . </s> <s> Ka maailm liigub praegu sarnases suunas , maailma riikide pere on Ühendriikide tugeva surve all muutumas mingiks vabade riikide murdmatuks liiduks , mida juhib ja ühendab suur Ameerika ega anna seda eesõigust kellelegi teisele . </s> </p>
<p> <s> <hi rend="rasvane"> Bushi “ Varssavi pakt ” </hi> </s> </p>
<p> <s> Retoorika tasemel on Washington Euroopa Liidu tugevnemise ja laienemisega rahul , tegelikult häirib võimaliku teise jõukeskme tekkimine maailmas teda ja ta püüab takistada Euroopa muutumist Ühendriikide taoliseks föderatiivseks suurriigiks , millel oleks oma välispoliitika ning oma sõjajõud . </s> <s> Selles valguses tuleb minu arvates vaadata kümne Ida-Euroopa endise kommunismimaa - “ Vilniuse grupi ” - avaldust , kus need riigid toetavad USA lähenemist Iraagi kriisile . </s> </p>
<p> <s> Nii sobib mitmete väikeriikide vastuseis Euroopa föderaliseerumisele kokku Ameerika huvidega , kui ta ei ole lausa Ameerikast dirigeeritud . </s> <s> See , kui agaralt Ühendriigid praegu kosivad Ida-Euroopa riike , teeb ajakirjanikele ja diplomaatidele nalja . </s> <s> Irvhambad nimetavad juba “ Vilniuse gruppi ” , kuhu ka Eestil on au kuuluda , “ Bushi Varssavi paktiks ” . </s> </p>
<p> <s> Paljudele võib ju sattumine NSVLi sõltlastest USA sõltlaste hulka meeltmööda olla . </s> <s> USA on palju parem riik kui NSVL . </s> <s> Kuid vaevalt on põhjust rõõmustada selle üle , et maailmas mitmeparteisüsteem asendub üheparteisüsteemiga . </s> </p>
<p> <s> Tugev ühinenud Euroopa , mis keeldub allumast USA diktaadile , aitaks tugevdada demokraatiat , mis on meie kõikide huvides . </s> <s> Demokraatiat ei saa asendada ainuvalitsus , isegi mitte valgustatud ainuvalitsus . </s> </p></div3>
          <div3 type="artikkel"><head> Mis juhtus valimistel </head>
<p> <s> <hi rend="kaldkiri"> 05.03.2003 <bibl> <author> Jüri Leesment </author> </bibl> </hi> </s> </p>
<p> <s> <hi rend="rasvane"> Maaelu edendamisele mõeldes võiks eelistada võimuliitu Res Publica , Rahvaliit , Isamaaliit ja Mõõdukad </hi> </s> </p>
<p> <s> Sügavamalt süüvides näitas Eesti nendel valimistel , et veel erinetakse piisavalt oma tulevastest poolõdedest-poolvendadest Euroopa Liidus . </s> <s> Mis maa see on , tahaks küsida , nagu valimisõhtul kõlanud Siiri Sisaski ja Peeter Volkonski laulus . </s> </p>
<p> <s> Mis maa see on , kus kaks kolmandikku rahvast elab küll peost suhu , ent vasakpoolsemad parteid saavad kõigest kolmandiku häältest ning õigeid sotsialiste pole üldse mängus ? </s> <s> Kas suudetakse ikka veel vabadust kõhutäiest kõrgemaks pidades rohkem tulevikule kui tänasele mõelda ? </s> </p>
<p> <s> <hi rend="rasvane"> Põhjendatud üllatused </hi> </s> </p>
<p> <s> Hääled on antud ning nüüd peavad oma põhjendatud valikuid tegema needsamad äsja valitud . </s> <s> Tuleb otsustada , kellega koos riigilaevukest juhtida , sest tänase seisuga on teovõimeliseks valitsuseks vaja vähemalt kolme erakonda . </s> <s> Kuigi Keskerakond kogus kõige rohkem hääli , selgub see , kas ollakse võitjad või kaotajad , alles siis , kui uus valitsus on koos . </s> </p>
<p> <s> Ka kogenud poliitikavaatlejaile üllatusena tulnud Res Publica suuredu võib vaadata kui sotsiaalset tellimust või protesti , ent samas pole Res Publica tekkinud kaugeltki tühjale kohale . </s> </p>
<p> <s> Enne erakonnastumist oli Res Publica näol tegu Eesti kõige kauem pidevalt tegutsenud noorteorganisatsiooniga , kust mindi suurt poliitikat tegema teistesse parteidesse . </s> <s> 1989 loodud ühenduses Res Publica oli hea hulk nii Isamaaliidu , Reformierakonna kui ka Mõõdukate juhtivaid poliitikuid , samuti tegijaid muudel elualadel juristidest ajakirjanikeni . </s> </p>
<p> <s> Res Publica tänased suunajad on vaatamata noorusele poliitikaga tihedalt seotud olnud üle kümne aasta , saades kogemusi ja nähes sedagi , mis poliitikasse minnes inimese ja tema aadetega võib juhtuda . </s> <s> Ometi valiti risk , loobuti kõrgetest kohtadest , tehti tohutult tööd ning otsustati vastutus võtta . </s> <s> Nüüd on põhiline , et edust pea ringi käima ei hakkaks ning võimuläbirääkimistel pilli lõhki ei puhuta . </s> </p>
<p> <s> Keskerakonna oodatust kesisemat häältekogust võib seostada pidevate skandaalide ja meedia teravate rünnakutega , ent mitte ainult . </s> <s> Kohalike valimistega võrreldes on tagasiminek loogiline , kui arvestada , et kaks kolmandikku muulastest Riigikogu valida ei saanud . </s> </p>
<p> <s> Reformierakond kogus taas rohkem hääli , kui on sotsiaalse grupi suurus , kelle huvide eest eelkõige võideldakse . </s> <s> Järelikult hääletavad “ oravate ” poolt needki , kes veel rikkad pole , aga hirmsasti tahavad saada . </s> </p>
<p> <s> Rahvaliidu puhul on tegu tõusujoonel erakonnaga , kui arvestada sotsiaalset kandepinda . </s> <s> Tõus toimub küll maameheliku aeglusega , ent kindlasti tuli Rahvaliidule kasuks oma rahvusliku joone selge määratlemine ja eelmistest tugevam kampaania . </s> </p>
<p> <s> Isamaaliit ujus kehvakesele kaldale ainult tänu nendele , kes jäävad truuks ka kõige raskematel aegadel . </s> <s> Eelmiste valimiste kapital osati Tallinna kahtlastes nurgatagustes Jüri Mõisa juhatusel maha mängida , nüüd otsitakse taas juuri . </s> <s> Mõõdukad , kelle nimekirjas senised suured häältevõtjad jänni jäid , vedas kuidagi koju Ivari Padari tööhobune . </s> <s> Nende intellektuaalsemad ideed ei jõudnud kohale . </s> </p>
<p> <s> Vene parteide kaotus oli ette teada alates hetkest , mil sai selgeks nende suutmatus ühineda . </s> <s> Väikeparteide tulemused kõnelevad , et tegu on pigem teatud liiki poliitklubidega , kus vastu voolu ujujatel võimalus end lahti rääkida . </s> </p>
<p> <s> <hi rend="rasvane"> Valitsuses võimalikud variandid </hi> </s> </p>
<p> <s> Samal ajal kui tagatubades käivad pingsad läbirääkimised ja meedia püüab nende tulemusi ette aimata , tasub vaagida , millised variandid on töökindlamad ja tervikut paremini katvad . </s> <s> Maalehe poolt vaadates loomulikult silmas pidades , mis maaelule mõistlikum . </s> </p>
<p> <s> Keskerakonna ja Res Publica liit on ette välistatud , Keskerakonna ja Reformierakonna jätkamine oleks aga maksupoliitikale mõeldes vähemalt ühelt poolt oma valijate otsene petmine . </s> </p>
<p> <s> Res Publica , Reformierakond ja Isamaaliit oleks ideoloogiliselt kõige ühtsem ja töökindlam võimalus . </s> <s> Aga kuna tegu oleks selgelt parempoolse valitsusega , langeks see riigi sotsiaalset olukorda arvestades ilmselt peagi lauskriitika alla . </s> </p>
<p> <s> Res Publica , Reformierakond ja Rahvaliit on arvestatav variant . </s> <s> Samas on olemuslik lõhe Reformierakonna , kelle programmis üldse sõna “ põllumajandus ” puudub , ja maale orienteeritud Rahvaliidu vahel ikkagi liiga suur . </s> <s> Raske ette kujutada , kuidas nad koos eelarvet teevad . </s> </p>
<p> <s> Nii võiks maaelu edendamisele mõeldes eelistada võimuliitu Res Publica , Rahvaliit , Isamaaliit ja Mõõdukad . </s> <s> Sügavaid ideoloogilisi lõhesid siin pole , maksupoliitikat muutma ei pea , ent sotsiaalses plaanis kataks see Eesti ühiskonda kõige paremini ning oleks kõige raskemini rünnatav . </s> <s> Kõige keerulisem on siin aastaid hõõgunud isiklik vaen Rahvaliidu ning Isamaaliidu ja Mõõdukate osade juhtpoliitikute vahel , ent hetkel tugevam pool võiks asja huvides sellest üle olla . </s> </p>
<p> <s> Vähemalt alguses on iga uus valitsus eelmisest parem . </s> </p></div3>
          <div3 type="artikkel"><head> Valimised võitis Eesti </head>
<p> <s> <hi rend="kaldkiri"> 05.03.2003 </hi> </s> </p>
<p> <s> Tagantjärele tundub lausa seaduspärane , et valimised tõid meil tegelikult sama tüüpi üllatuse kui Lätis viimased parlamendi- ja Leedus presidendivalimised . </s> <s> Vana poliitiline eliit pidi suures osas taanduma , edu saatis uusi ja värskemaid . </s> <s> Valija tahtis Toompeale uusi nägusid . </s> <s> Ja sai ka . </s> </p>
<p> <s> See ei kehti kaugeltki ainult Res Publica suure edu puhul . </s> <s> Ka teiste parteide liidrite Edgar Savisaare , Siim Kallase ja Villu Reiljani järel kogusid enim hääli parlamendi uustulnukad , mitte aga nn vana kaardivägi . </s> </p>
<p> <s> Keskerakonnas tegid seekord ilma Vilja Savisaar , Stalnuhhin ja Lepikson , Reformierakonnas Paet ja Ansip , Rahvaliidus hulk maavanemaid . </s> <s> Ning ka mõõdukate ja isamaalaste seas tõusid esile värskemad Padar , Kelam ja Viljandi maavanem Seeder , mitte aga vanad liidrid Tarand , Ilves ja Laar . </s> </p>
<p> <s> Hoolimata kõigist üllatustest parteide ja isikute populaarsuses , võib kindlalt uskuda , et mingit põhimõttelist pööret Eesti elus valimised ei toonud . </s> <s> Õnneks . </s> </p>
<p> <s> Pandagu uus valitsus kokku ükskõik millise erakondade kombinatsiooni järgi , igal juhul satuvad sinna tugevad jõud ja see kindlustab , et ükski osapool ei saa hakata dikteerima , ellu viima oma kõige pöörasemaid soove . </s> <s> Ja see on väga hea . </s> </p>
<p> <s> Eesti ei vaja revolutsioone ja tohutuid eksperimente , kas või senise maksusüsteemi pea peale keeramist , vaid võimalust rahulikult areneda . </s> <s> Rahvas on pidevatest reformidest väsinud . </s> </p>
<p> <s> Seetõttu võibki öelda , et valimised võitis kogu Eesti . </s> <s> Võitis just seetõttu , et ühte mäekõrgust võitjat erakondade seas ei ole . </s> </p>
<p> <s> Ehkki me ei tea veel täna uue peaministri nime ja valitsuse täpset erakondlikku koosseisu , saab see nii või teisiti olema üks tasakaalu otsiv valitsus . </s> <s> Valitsus , mille üheks peamiseks eesmärgiks peab olema taastada inimeste usk poliitikasse ja poliitikutesse . </s> </p>
<p> <s> See tähendab , et uus valitsus ei tohi mööda vaadata ühiskonnas pikka aega kogunenud pingetest . </s> </p>
<p> <s> Maaleht usub , et uus valitsus peab ka senisest hoopis rohkem seisma näoga maainimese poole . </s> </p></div3>
          <div3 type="artikkel"><head> Kust tuli Res Publica ? </head>
<p> <s> <hi rend="kaldkiri"> 05.03.2003 <bibl> <author> Sulev Valner </author> </bibl> </hi> </s> </p>
<p> <s> Küsimus miljonimängu sõpradele : millises nimekirjas valiti Riigikokku ühenduse Res Publica kunagine esimene esimees ja kes see oli ? </s> </p>
<p> <s> Õige vastus on , et Isamaaliit ja Andres Herkel . </s> </p>
<p> <s> Kes Riigikokku pääsenutest on veel olnud vahepeal ühenduse Res Publica esimeheks ? </s> </p>
<p> <s> Vastus : Maret Maripuu Reformierakonnast . </s> </p>
<p> <s> Kus toimus aastal 1989 Res Publica esimese programmi esimene suurem arutelu ? </s> </p>
<p> <s> Vastus : Rahvarinde ajalehe Vaba Maa ruumides Sakala tänaval . </s> <s> Üks Res Publica alguse peaideolooge Ott Sandrak oli sellal Rahvarinde volikogu liige . </s> <s> Siinkirjutaja juhtumisi ka . </s> <s> Nii siis Sandrakuga otsustasime , et võiks selle koosoleku pidada minu tollases töökohas Rahvarinde lehe toimetuses . </s> <s> Oleks vaid Rahvarinde juht Edgar Savisaar seda tollal teadnud , mida tema lehe toimetuses tehakse ... </s> </p>
<p> <s> Mida see kõik ütleb tänase Res Publica kohta ? </s> </p>
<p> <s> Tegelikult üsna vähe . </s> </p>
<p> <s> Vahepeal enamikul meist side katkes , nii selle ühendusega kui üldse poliitikaga . </s> <s> Noortest meestest , kes minu mäletamist mööda seal Vaba Maa laua taga tuliselt vaidlesid , leian nüüd Res Publica nimekirjas Riigikokku pääsenute seast vaid ühe nime - Avo Üprus . </s> <s> Temagi pole vist hetkel esimese suurusjärgu tegija . </s> </p>
<p> <s> Tegijad on totaalselt vahetunud , programmid muutunud . </s> <s> Mis see Res Publica täna täpselt on ja mida tegema hakkab , kui võimule saab - eks me näe . </s> </p>
<p> <s> Aga ärge tulge ütlema , et see on üks eile sündinud asi . </s> <s> Res Publical on ajalugu ja ma väga loodan , et ka uued tegijad jäävad ajaloo ees väärikaks . </s> </p></div3>
          <div3 type="artikkel"><head> Kellega koos teha valitsust ? </head>
<p> <s> <hi rend="kaldkiri"> 05.03.2003 </hi> </s> </p>
<p> <s> <hi rend="rasvane"> Siim Kallas Reformierakonna esimees </hi> </s> </p>
<p> <s> <hi rend="rasvane"> Siim Kallase eilne ettekanne Reformierakonna liikmetele ja juhatusele </hi> </s> </p>
<p> <s> Valimised on jälle läbi . </s> <s> Reformierakond sai läbi aegade parima tulemuse . </s> <s> Oleme selle üle õnnelikud . </s> <s> Nüüd on edasise nelja aasta tegevuskava koostamise aeg . </s> <s> Peaküsimus on : kas valitsuses või opositsioonis , ja kui valitsuses , siis kellega ja kuidas . </s> </p>
<p> <s> Valijate mandaat kiitis heaks meie osalemise valitsuses eelmise nelja aasta jooksul , niisiis opositsiooni jäämisest pole esialgu suurt mõtet rääkida . </s> <s> Valitsuskoalitsiooni moodustamise ettepanek on tulnud nii Res Publicalt kui ka Keskerakonnalt . </s> <s> Millest peaksime otsuse tegemisel lähtuma ? </s> </p>
<p> <s> Kui vaadata oma programmilisi seisukohti , siis esialgu tundub , et saame oma ideid edukalt rakendada mõlema variandi puhul . </s> </p>
<p> <s> Kui käsitleda valitsemiskokkulepet , siis selgesti parema ettepaneku teeb kindlasti Keskerakond . </s> <s> Ametlikke ettepanekuid veel ei tea , aga mitteametlikult on teatatud , et nõustutakse kõikide meie programmiliste ideedega , loobutakse astmelisest tulumaksust ja tõenäoliselt pakutakse ka peaministrikohta . </s> <s> Pole muidugi välistatud , et peaministrikoha hinnaks on näiteks muude tähtsate parlamendi- ja ministrikohtade loovutamine Keskerakonnale ( kuidas nad muidu seda oma erakonnale seletavad ) . </s> </p>
<p> <s> Koostööd Keskerakonnaga valitsuses on suhteliselt kerge ette kujutada . </s> <s> Enamik nende ministreid on tõhusad , korrektsed ja pragmaatilised . </s> <s> Harva esineb mingeid tõsiseid ideoloogilisi lahkarvamusi . </s> <s> Need tulevad vaid siis , kui erakond otsustab mingi poliitilise käigu teha või seisukoha avaldada . </s> <s> Keskerakonna parlamendifraktsioon on distsiplineeritud ja parlamenditöö kogemusega , mis loob head eeldused koostööks Riigikogus . </s> </p>
<p> <s> Probleem on küll aga selles , et Keskerakond annab taktikalistel põhjustel järele asjades , mis neile siseerakondlikult väga valusad on ( astmeline tulumaks ) . </s> <s> Nad ei tee tegelikult kompromisse , vaid taanduvad surve ees . </s> <s> See toob tavaliselt kaasa soovi sellist taandumist kuidagi heastada . </s> <s> See tähendab , et oma sammu õigustamiseks hakatakse otsima kompensatoorseid otsuseid ja tegevusi , mida koalitsioonilepe üldsegi ette ei näe . </s> <s> Tekib suur erakonnasisene rahulolematus , mida erakonna tipud peavad kogu aeg leevendama . </s> <s> On prognoositav suur koalitsioonisisene pinge . </s> </p>
<p> <s> Res Publicaga on võimalik saavutada oma ideede toetamine kompromisside kaudu , mis ei jäta allasurumise tunnet kellelegi ega tekita hilisemas tegevuses solvumist ega kättemaksusoovi . </s> </p>
<p> <s> Samas näeme me Res Publica juures palju tõsiseid probleeme , mis meile muret teevad . </s> <s> Nende vaated sisaldavad vastuolulisi seisukohti , nende programm on paljuski ebaküps , iga soovija võib sealt endale leida meelepärast , aga seal on ka seisukohti , mille tõlgendamisel on võimalik tuletada üsna jahmatavaid ja ehmatavaid mõttearendusi . </s> <s> Suur probleem on Res Publica parlamendifraktsioon . </s> <s> Sellel puudub täielikult parlamenditöö kogemus . </s> <s> Valitsuskoalitsiooni juhtpartei parlamendirühmana saab ta olema erilise pinge all . </s> </p>
<p> <s> Milliseks kujuneb nende parlamendisaadikute distsipliini ja isetegevuse vahekord , seda on raske ette kujutada . </s> <s> Milliseks kujuneb koostöö teiste fraktsioonidega , seda on samuti raske ennustada . </s> <s> Raske on ette kujutada ka Res Publica tulevasi valitsusliikmeid . </s> <s> Kes need on ? </s> <s> Kas nad saavad hakkama ? </s> <s> Kas valitsuse liikmed määratakse pädevuse või parteilise nomenklatuuri põhjal ? </s> <s> Mis siis saab , kui nad ei saa hakkama ? </s> <s> Kas partei hakkab neid kaitsma ? </s> </p>
<p> <s> Res Publica tegijate hulgas on vähemalt rida inimesi , kelle enesehinnang ületab tunduvalt nende tegelikud võimed , kes on konfliktsed ja seetõttu eelmistes erakondades kõrvale jäänud . </s> <s> Kui need inimesed hakkavad kujundama valitsuse poliitikat , laguneb koalitsioon peatselt . </s> <s> Ka see , et Res Publica kogu valimiskampaania oli suunatud eelkõige meie vastu , tekitab mitmel pool piirkondades vastuseisu koostööle Res Publicaga . </s> <s> Tõsi , võib küll nentida , et meievastane kampaania ei olnud mitte liiga edukas , aga küllap ta meilt ikka hääli viis . </s> </p>
<p> <s> Kõige olulisem näib mulle , kui me teeme oma valikut , mõista ühiskondlik-poliitilist tausta , milles me oma valiku teeme . </s> <s> Selleks peame analüüsima valijaskonna tegelikku struktuuri ja ootusi . </s> <s> Keskerakonna valijaskond ja selle ootused on enam-vähem selged . </s> <s> Selles on märkimisväärsel kohal pensionärid , tagasihoidlikuma sissetulekuga inimesed , mitte-eestlased . </s> <s> Nende ootused tulevasele valitsusele on arusaadavad . </s> </p>
<p> <s> Res Publica sai oma valimistulemuse valdavalt protestihäältest . </s> <s> Valijad , kes nende poolt hääletasid , väljendasid oma rahulolematust praeguse poliitilise süsteemiga . </s> <s> See meenutab väga vapside liikumist 1930ndatel . </s> <s> Isegi tekstid langevad paljudel juhtudel kokku . </s> <s> Praeguse riigi vastasele protestile andsid oma toetuse paljud noored inimesed ja intellektuaalid . </s> <s> Ja neid hääli tuli arvestatavalt palju . </s> <s> Mitte lasta Res Publicat võimule tähendab , et see protest jääb küdema . </s> </p>
<p> <s> Kas on võimalik kujutada ette , et valitsuskoalitsioon ilma Res Publicata suudab selle protesti maandada ? </s> <s> Tõenäoliselt mitte . </s> <s> 1930ndatel kasutas valitsus analoogse protesti tekkimisel selle mahasurumiseks jõudu , mis lõppkokkuvõttes ei tulnud Eesti Vabariigile kasuks . </s> <s> Minu järeldus - Eesti demokraatia edasise arengu huvides on , et Res Publica võtaks valitsusvastutuse . </s> <s> Kas meie peaksime selles osalema ? </s> <s> Vastus tuleneb eelöeldust . </s> <s> Kas me oleme valmis ütlema , et Eesti riigis on kõik korras ? </s> <s> Kas me oleme muutuste vastu ? </s> </p>
<p> <s> Meie valijate struktuur ja nende ootused on alati olnud suunatud muutuste toetamisele ja kiirele arengule . </s> <s> Seega on ootuste kokkulangevus Res Publicaga selgesti olemas . </s> <s> Meie erakonnas ja selle toetajate hulgas on palju noori . </s> <s> Kui me ütleme , et ei lähe koos Res Publicaga , võib see olla aktsepteeritav inimestele , kes järgmisteks valimisteks poliitikast kindlasti lahkuvad . </s> <s> Nendele aga , kes jätkavad , võib see tähendada suurt kaotust tulevastel valimistel , sest kriitika valitsuse vastu ei kao kusagile . </s> </p>
<p> <s> Muutuste ootus on saanud tugeva mandaadi . </s> <s> Meie küsimus on : kas me tunnistame selle ootuse põhjendatuks ja läheme sellega kaasa , või me leiame , et kõik see on üks järjekordne kuningriiklus , millega koos võib hoopis ennast kompromiteerida . </s> <s> Aga viimasel juhul peab meil olema kindel usk , et suudame ilma Res Publicata Eesti inimesed ära veenda , et meie poliitiline süsteem on ka ilma nendeta usaldusväärne ja langetab õigeid otsuseid . </s> </p>
<p> <s> Ka Keskerakonna taga on tugevad protestimeeleolud . </s> <s> Aga need on meeleolud , mis paljuski eitavad Eesti senist arengut ja soovivad , et kurssi muudetaks . </s> <s> Kuigi valitsuskoostöö põhjal pole sellise protestipoliitika ajamist põhjust ette heita , on need ometi Keskerakonna inimeste seisukohavõttudes . </s> </p>
<p> <s> Võimalikku koostööd Keskerakonnaga varjutavad ka viimased avalikkuses esitatud süüdistused ja kahtlused . </s> <s> Ei maksa unustada , et Keskturu temaatika äratas meis küsimusi juba siis , kui Keskturu erastamine aset leidis . </s> <s> Me ei pea kiirustama kohtumõistmisega , me ei pea ilmutama suurelisi moraliseerivaid avaldusi . </s> <s> Aga me peame arvestama , et Keskerakonnal on ees raske selgituste ja õigustuste aeg . </s> <s> Võibolla tulevad nad sellega toime , võibolla mitte , aga õigustamise ja selgitamise protsess võtab kindlasti palju aega , võibolla aastaid . </s> </p>
<p> <s> Valitsuskoalitsiooni suurimale ja seega domineerivale erakonnale on see äärmiselt segav asjaolu . </s> <s> Võimalikud koalitsioonipartnerid aga peavad arvestama , et tehes valitsusliidu , on nad automaatselt asunud Keskerakonna kaitsele . </s> <s> Isegi siis , kui kaitsta tahaks , ei tarvitse selleks jõudu jätkuda , igal juhul aga hakkab see protsess kogu valitsuskoalitsiooni tööd tõsiselt häirima . </s> </p>
<p> <s> Me ei peaks küsimust peaministrist üle tähtsustama . </s> <s> Kui me esitame väga jõuliselt taotluse saada endale peaministri koht olukorras , kus mitte meie pole suurima parlamendifraktsiooniga partner , võidakse meilt nõuda suuremaid järeleandmisi põhimõttelistes küsimustes . </s> <s> Meie peaminister ei saa minna pantvangi . </s> <s> Vägisi saadud peaministrikoht loob iseendast eeldused tülideks . </s> </p></div3>
          <div3 type="artikkel"><head> Müügipiirang meid ei päästa </head>
<p> <s> <hi rend="kaldkiri"> 05.03.2003 </hi> </s> </p>
<p> <s> <hi rend="rasvane"> Rein Pütsepp Pindi Kinnisvara hindamisosakonna juhataja </hi> </s> </p>
<p> <s> <hi rend="rasvane"> Plaan kehtestada välismaalastele seitsmeaastase üleminekuajaga põllumaa müügi piirang ei aita ära hoida hinnatõusu ega hoia välisinvestoreid tagasi </hi> </s> </p>
<p> <s> Mis on välismaalastele müügi piirangu kehtestamise mõte ? </s> <s> Et vältida rahakate välisinvestorite survest tekkivat kiiret hinnatõusu , anda võimalus eestlastel vaikselt vara kasvatada ning mitte lasta neil praegusel kehval ajal välismaalaste dollaripaki peibutiseks minna ning perele kuuluvat maad odavalt maha müüa . </s> </p>
<p> <s> Sisuliselt loodetakse , et Eestimaa jääks eestlastele ning et ei juhtuks see , mis on juhtunud paljude Eesti ettevõtetega - kontroll on välismaalaste käes . </s> <s> Eesmärk on üllas . </s> <s> Kellele meeldiks , kui naabermaade omanikega ei saa juttugi puhuda , sest nad lihtsalt ei oska eesti keelt . </s> </p>
<p> <s> Kahjuks on piirangu seadmine paljuski poliitiline nõks häälte kogumiseks maarahva seas . </s> <s> Nimelt ei aita antud piirang just palju , kuid tänu maamüügi piirangu kampaaniale on paljude põllumeeste poolehoid teatud poliitikute suhtes märgatavalt kasvanud . </s> </p>
<p> <s> <hi rend="rasvane"> Variisikud ja firmad </hi> </s> </p>
<p> <s> Variisikute kaudu on ja jääb põllumaa omandamine väga lihtsaks . </s> <s> Üks variant on selline , et variisikuks on mõni eestlasest kodanik , kes välismaalase usaldusisikuna teatud tasu eest maa omandab . </s> <s> Sisuline kontroll jääb välismaalasele . </s> <s> Vajadusel saab seada välismaalasest maaostjale ka nulltasuga hoonestusõiguse ning hoonestusõigus on vabalt võõrandatav , kooskõlastamata seda eestlasest “ omanikuga ” . </s> </p>
<p> <s> Teiseks võimaluseks on Eesti juriidiliste isikute ehk firmade kasutamine . </s> <s> Eesti firmal on õigus omandada ükskõik millist vara , hoolimata sellest , mis rahvusest on ettevõtte omanikud . </s> <s> See , et näiteks Hansapanga omanikeringi kuulub Rootsi päritolu Swedbank , ei vähenda ju ometigi Hansapanga õigusi Eestis teatud tehinguid sooritada . </s> <s> Seega , investoril pole vaja teha muud , kui osta firmade asutamisega tegelevalt ettevõttelt 10 000 krooni eest osaühing ning soetada vara antud ettevõtte nimele . </s> </p>
<p> <s> Samuti on totter anda maavanemale õigus teha erandeid . </s> <s> See muudab olukorra äärmiselt korruptsiooniohtlikuks . </s> <s> Milleks siis üldse tingimused ? </s> <s> Kas see , millele maavanem läbi sõrmede vaatab , on tema enda või partei otsustada ? </s> <s> Ilmselt otsustavad seda ikkagi muud isikud ja läbi kompensatsioonimehhanismi kõlab see ametniku otsusena . </s> <s> Kõrgete ametnike korruptsiooniga tegelev kaitsepolitsei peaks siis väga hoolikalt jälgima , kuidas maavanema jutul käijad võistlevad , kes on eestlane , kes mitte . </s> </p>
<p> <s> Aga miks üleüldse piirang kehtestada ? </s> <s> Et investorid ei saaks investeerida ? </s> <s> Mis on selles halba , kui mõni inimene olgu ta siis eestlane või mitte , paigutab vaba raha vabalt valitud kohta . </s> <s> Et asja jaburusest täielikult aru saada , tuleb tõmmata paralleele . </s> <s> Kas linna kortereid ei osteta investeerimiseks ? </s> <s> Ning kui välismaalased ei tohiks kortereid osta , siis peaks linna korterite müük käima linnapea kaudu ning näiteks Tallinnas otsustaks Edgar Savisaar isiklikult , kes on investor , kes mitte . </s> </p>
<p> <s> <hi rend="rasvane"> Plaan on läbi mõtlemata </hi> </s> </p>
<p> <s> Veel üks näide . </s> <s> Eesti lihtne inimene tahab minna Leetu ja osta seal armsaks saanud kohas maalapike , mille väärtus tulevikus ilmselt ka tõuseb . </s> <s> Ilmselt hakkaks paljud kahtlema Leedu riigivalitsejates , kes ei luba maad võõramaalastele müüa . </s> <s> Samamoodi hakatakse suhtuma ka Eestisse ning tormika “ Welcome to Estonia ” kampaania raames on välismaalastele piirangu kehtestamine mainekujunduslikult suur viga . </s> </p>
<p> <s> Iseenesest on seaduseloojate eesmärk üllas . </s> <s> Kahjuks on plaan siiski läbimõtlematu . </s> <s> Esiteks ei peata see kiiret maahinna tõusu , mille eest põllumajandusministeeriumi ametnikud ja poliitikud maameest säästa püüavad . </s> <s> Äri läheb oma rada pidi edasi ning kõik , kes tahavad , saavad lõpuks oma maatüki ikkagi kätte ning teenivad hea tehingu korral ka oma vaheltkasu . </s> <s> Kusjuures variisiku kasutamine suurendab tehingukulusid ning mõjutab seega ka lõpphinda . </s> </p>
<p> <s> Kokkuvõtteks peavad maaostuhuvilised hakkama looma variisikute võrku , mille käigus nii mõnigi aus inimene muutub valetajaks ja kelmiks . </s> <s> Läbipaistmatud ostjad külvavad maaellu asjatuid süüdistusi ja kohtuasju , millega tuuakse maainimeste vähenegi raha linna kohtute jagada . </s> </p>
<p> <s> Mis puudutab aga maahinna tõusu , siis juhtivate spetsialistide hinnangul tõuseb maa hind lähiaastatel Eestis keskmiselt vähemalt kümmekond protsenti aastas . </s> <s> Julgemad analüütikud usuvad , et mõne aastaga tõuseb maa väärtus lausa kordades . </s> </p></div3>
        </div2>
        <div2 type="rubriik">
          <head> Tarbija </head>
          <div3 type="artikkel"><head> Maksuametil on infotelefon </head>
<p> <s> <hi rend="kaldkiri"> 05.03.2003 </hi> </s> </p>
<p> <s> Alates veebruarist töötab füüsilisest isikust maksumaksjatele ülevabariigiline infotelefon lühinumbril 1811. </s> </p>
<p> <s> Telefon töötab tööpäevadel kella 7-21. </s> <s> Maksta tuleb tavalise kõne hind . </s> </p>
<p> <s> Helistada saab nii tava- kui ka mobiiltelefonilt ja kõikidest võrkudest . </s> </p>
<p> <s> Mõeldud on see just füüsilistele isikutele , kes soovivad abi või nõu oma tuludeklaratsiooni täitmisel ja esitamisel . </s> </p>
<p> <s> Telefonidele vastavad teenindajad , kelle eesmärgiks on maksumaksjate küsimustele lahenduse leidmine . </s> <s> Kui kohe ei osata vastata , leiab teenindaja probleemile lahenduse ja helistab maksumaksjale tagasi . </s> </p>
<p> <s> Enam levinud mured , millega infotelefonile helistatakse , on seotud e-maksuametis tuludeklaratsiooni täitmisega ning kui viga ei ole tehniline ( nt serveri ülekoormus ) , on maksumaksjad kohe ka abi saanud . </s> </p>
<p> <s> Samuti tuntakse palju huvi võõrandamistehingutest saadud tulude maksustamise kohta . </s> </p>
<p> <s> Teenindamine toimub eesti , vene ning vajadusel ka inglise ja soome keeles . </s> </p>
<p> <s> Kuna teenindajaid on palju , ei teki pikki ootejärjekordi . </s> <s> Keskmiselt võetakse kõne vastu 8 sekundiga . </s> </p>
<p> <s> Teenust kasutab ligikaudu 300 maksumaksjat päevas ning veebruarikuu lõpu seisuga on abi saanud ligi 6000 maksumaksjat . </s> </p></div3>
        </div2>
        <div2 type="rubriik">
          <head> Turg </head>
          <div3 type="artikkel"><head> Nõmme turg uueneb </head>
<p> <s> <hi rend="kaldkiri"> 05.03.2003 </hi> </s> </p>
<p> <s> Tallinna Nõmme turu uuenduskuuriga alustati talvel , kui ostjaid-müüjaid vähem tööd segamas . </s> <s> Turu tagumise aia ääres , kus varem köögiviljaga kaubeldi , on valminud prussidest soolikana pikk sõrestik . </s> <s> Töömeeste jutu järgi peab 25kohaline kioskirivi valmima aprillis . </s> </p>
<p> <s> Selle valmides saaks ebaühtlase disainiga inetuid üksikkioskeid likvideerima hakata . </s> <s> Mis aga tegelikult juhtub , näitab aeg . </s> <s> Pärnu ja Nõmme paari aasta tagune kogemus kinnitab , et alati ei lähe turu uuendus nii õlitatult , nagu algselt plaanitud . </s> </p>
<p> <s> Teine epohhi loov uuendus puudutab Nõmmel müüdava kauba valikut . </s> <s> Endise turukohviku ruumes tegutseb pankrotivara realiseerimise keskus . </s> <s> Kui turgudel tavalised second-hand kauplused äritsevad juba kasutatud esemetega , siis pankrotivara puhul on enamasti tegu uute asjadega . </s> </p>
<p> <s> Näiteks Marati meeste aluspesu saab kätte 19 ja sandaletid 99 krooniga paar . </s> <s> Ostjaid jätkub , sest hind on soodne ja kes see ikka väga ihkaks võõra kantud aluspesu . </s> </p>
<p> <s> Samas ei tasu siit kõike kinnisilmi osta . </s> <s> Saunaviht maksab pankrotivaras 15 , mõni samm eemal turuletil aga 10 krooni . </s> <s> Kumminaastudega töökindad maksavad 10 , ehitusmaterjalide poes 9-10 kr paar . </s> </p>
<p> <s> Kartulihind on Nõmme turulettidel veidi kallim kui Kesk- või Jaama turul . </s> <s> Värske kapsa hind kõigub 6-7 kr/kg vahel . </s> <s> Vaatamata värske kapsa aasta alguse hinnatõusule , püsib hapukapsa hind endiselt 10-14 kr vahel , olles pealinna üks madalamaid . </s> </p>
<p> <s> Rõõmustab , et kõrvuti Poola õuntega võib Nõmmelt osta kodumaiseid ubinaid . </s> <s> Kuna Eesti õunu ei ole kemikaalidega töödeldud , jätab nende kaubanduslik välimus pärast pooleaastast keldris seismist soovida . </s> <s> Hind 4-12 kr/kg . </s> </p>
<p> <s> <hi rend="rasvane"> Jaan Räni </hi> </s> </p></div3>
        </div2>
        <div2 type="rubriik">
          <head> Ilm </head>
          <div3 type="artikkel"><head> Kitseaasta alguskuu </head>
<p> <s> <hi rend="kaldkiri"> 05.03.2003 </hi> </s> </p>
<p> <s> Lõppenud küünlakuu üle ei saanud just nuriseda : oli nagu üks tõeline talvekuu olema peab . </s> <s> Ei tapnud pakane ega tülitanud vihm . </s> </p>
<p> <s> Kordagi ei tekkinud veebruaris tunnet , et ilmataat võiks segada suusavõistlusi . </s> <s> Maa oli kogu aeg ning kõikjal valge : kuu lõpus mõõdeti Otepääl 40 , Valgas 29 , isegi saartel 1-2 cm lund . </s> </p>
<p> <s> Tartu maratoni lõputundidel kerkis küll kraadiklaasi näit nulli lähedale , aga sellist luuvalupäeva , nagu oli mullu või 1998 , õnneks polnud . </s> <s> Rääkimata -31,7 ° külmast nagu 9. veebruaril 1871 või +8,2 ° soojusest aastal 1990. </s> </p>
<p> <s> Vaid küünlakuu esimene kümmepäevak oli tänavu kahe kraadi võrra tavalisest jahedam , edasi ilm soojenes . </s> <s> Kogu Eesti territooriumi veebruari keskmiseks õhutemperatuuriks arvutati meteoroloogia ja hüdroloogia instituudis normist pool kraadi soojem -5,7 ° . </s> </p>
<p> <s> Kuigi suur osa merd puhkas jääkaane all , oli ikkagi kõige soojem saartel ( Sõrves -3,4 ° , peaaegu sama lugu Hiiumaal ) , külmim paik oli Pandivere kõrgustik ( Väike-Maarjas -6,7 ° ) . </s> <s> Sealkandis , Jõhvis , registreeriti ka kuu kõige madalam temperatuurinäit -27,1 ° . </s> </p>
<p> <s> Veebruar kulges paljudel valimiseelse kuu tähe all . </s> <s> Vaatamata ebasobivatele ilmadele ( sügavalt külmunud pinnas ! ) , leidsid need , kes tahtsid , küllalt muda , mida vastastele pilduda . </s> </p>
<p> <s> Poliitilised vaatlejad mujal maailmas pöörasid inimeste tähelepanu positiivsetele tendentsidele Lähis-Idas : Iisraelis ja Palestiinas sadas 25. kuupäeval ootamatult maha paks lumi ning üle hulga aja peeti sealkandis veretut lumesõda . </s> <s> Kahjuks sulas lumi varsti ja jälle lendasid tinakuulid . </s> </p>
<p> <s> Kõikjal ei toonud aga lumesajud kaasa rahu . </s> <s> Kuu keskel tabasid USA idaosa rängad lumetormid . </s> <s> Paljud linnad olid elektriavariide tõttu kui välja surnud , majade katused langesid lume raskuse all sisse . </s> <s> Katkes nii auto- kui lennuliiklus . </s> </p>
<p> <s> Aafrikas ja Aasias möllasid meeletud keeristormid . </s> <s> Kongo Demokraatlikus Vabariigis tapsid tornaadod 164 elanikku , 1700 said vigastusi . </s> </p>
<p> <s> Troopilised tsüklonid Beni ja Fiona tekitasid oma vihmadega suurt kahju Indoneesias ja Kirde-Austraalias . </s> <s> Viimati nimetatud mandri lõunaosas jätkuvad võsatulekahjud . </s> <s> Ei ole see ka mingi ime : suvel pole sealkandis kuumusest ja kuivusest puudust . </s> <s> Austraalia oli ka veebruaris maakera palavaim paik ( +45° ) , pakaselisim aga endiselt Jakuutia ( Oimjakonis langes piiritusesammas näitama -54 pügalat ) . </s> </p>
<p> <s> Saja aasta eest oli küünlakuu Tartus soe ( -1,5 ° ) , sademeid tuli pea sama palju kui tänavu - 23 mm . </s> <s> Lumi kord sadas , kord sulas . </s> <s> Emajõgi pääses jääkaane alt vabaks juba 23. kuupäeval . </s> </p>
<p> <s> Postimehe kirjasaatjad teatasid ilmauudiseid . </s> </p>
<p> <s> Haanja . </s> <s> Näljahäda Haanja vallas ei ole mitte ajutist möödaminevat laadi , vaid peaaegu alatine . </s> <s> Põhjuseks on vist küll see , et talukohad liig pisikesed on . </s> <s> Peale selle püüavad Haanja mehed üks teist tüssata : üks kaupmees müünud ilma auguta piipusid . </s> <s> Raha laenata ei usalda Haanja mehele ükski ; isegi üks teist ei usalda nemad . </s> </p>
<p> <s> Rakveres peeti laata . </s> <s> Ilm oli väga ilus , aga laada rahvast hõreda võitu . </s> <s> Klaasi sarnased teed ja lagedad pillasivad purjus mehi tihti maha . </s> </p>
<p> <s> <hi rend="rasvane"> Ain Kallis </hi> </s> </p></div3>
        </div2>
        <div2 type="rubriik">
          <head> Elu </head>
          <div3 type="artikkel"><head> Miks Peruu kokk teeb Eestis süüa ? </head>
<p> <s> <hi rend="kaldkiri"> 05.03.2003 <bibl> <author> Silja Lättemäe </author> </bibl> </hi> </s> </p>
<p> <s> <hi rend="rasvane"> Peruu pealinnas Limas sündinud , sealsamas kokaks õppinud José Luis León Alvarez , hüüdnimega Pepe : </hi> </s> </p>
<p> <s> Tulin esimest korda Eestisse 1992. aastal turistina . </s> <s> Mulle meeldisid kohe siinsed inimesed , eriti kaunid eestlannad . </s> <s> Siit leidsin oma armastuse , seetõttu jäingi päriselt Eestisse . </s> </p>
<p> <s> Praegu töötan kokana Tallinna restoranis Argentiina , valmistan külastajatele peruu , argentiina , mehhiko toite . </s> </p>
<p> <s> Meie menüüs on peruulaste lemmiktoit krevetisupp tšilliga , peale valame koort , lisame maitseained . </s> <s> Proovida võiks ka mereandide valikut , mida Peruus samuti hinnatakse : värsked kalad , krevetid , kaheksajalad , teod . </s> </p>
<p> <s> Muide , ka kartul on meie oma ! </s> <s> Just meie mandrilt toodi kartul Euroopasse . </s> <s> Kunagistelt Hispaania asumaadelt Ladina-Ameerikas on Euroopasse jõudnud ka mais , pähkel , šokolaad . </s> </p>
<p> <s> Meie , peruulased , oleme uhked , sest kanname endas edasi inkade kultuuri . </s> </p>
<p> <s> Peruu maitsvaim lihatoit on <hi rend="kaldkiri"> pachamanca </hi> . </s> <s> Seda küpsetatakse kuumadel kividel . </s> </p>
<p> <s> Kõigepealt tehakse umbes poole meetri sügavusse auku kivide peale lõke ja kuumutakse kive kolm-neli tundi . </s> <s> Seni on liha marinaadis . </s> </p>
<p> <s> Siis mässitakse liha banaanilehtedesse ja pannakse kuumadele kividele . </s> <s> Auk täidetakse liivaga ja liha küpseb liiva all . </s> </p>
<p> <s> Loomulikult ei saa Tallinna vanalinnas sellisel meetodil liha teha . </s> <s> Argentiina restoranis grillin liha lahtisel tulel , lihale riputan Ladina-Ameerika maitseainet caminot . </s> <s> Peale valan peruu kastet <hi rend="kaldkiri">chimichurri</hi>t , aga selle koostis on saladus . </s> <s> Ise valmistasin . </s> </p></div3>
          <div3 type="artikkel"><head> Tere , mina olen Korea poiss ! </head>
<p> <s> <hi rend="kaldkiri"> 05.03.2003 </hi> </s> </p>
<p> <s> “ Tere , mina olen Korea poiss ! </s> <s> Soovin teile külla tulla ... ” </s> </p>
<p> <s> Umbes nii algas hiljutine telefonikõne . </s> </p>
<p> <s> “ Tore , tulge , tulge ! ” </s> </p>
<p> <s> Polegi meie talus siiani külastajate hulgas ( 22 riigist ) korealasi veel olnud . </s> </p>
<p> <s> Jutuajamine võttis aga tõsisemad toonid , kui selgus , et külla soovib tulla hoopis Lõuna-Korea riikliku televisiooni võttegrupp koosseisus Lee Do Hoon , Lee Min Haeng , Lee Han Woong ja läbirääkimisi pidanud Kim Jung Gon . </s> </p>
<p> <s> Eesmärk oli neil tutvustada Koreas Eestimaa ühe paikkonna taluperede elu : kuidas saadakse hakkama , millega tegeldakse , missuguseid teenuseid pakutakse , kuidas säilitatakse peretalude kultuuripärandit , kuidas maal ellu jääda ... </s> </p>
<p> <s> <hi rend="rasvane"> Tundmatu kohupiim </hi> </s> </p>
<p> <s> Korea on pindalalt Eestist poole suurem , kuid rahvast elab seal 30 korda rohkem - 48 miljonit ) . </s> </p>
<p> <s> Koreas on korealasi 99,8% . </s> <s> Tõeline rahvusriik . </s> <s> Kuid mured on meie omadega üsna sarnased : noored lahkuvad külast ahvatlusrohketesse suurlinnadesse , maarahvas vananeb , pole tööd , enesega toimetulek muutub üha raskemaks . </s> </p>
<p> <s> Riik tunneb külade olukorra pärast muret . </s> <s> Seepärast nad Eestisse tulidki uurima , kuidas meie hakkama saame , et seda ka kodumaal tutvustada . </s> </p>
<p> <s> Eks me siis näidanud neid talutarkusi , mida siinsed memmed-taadid oskavad , ilma oma lihtsat maaelu ilustamata . </s> </p>
<p> <s> Stsenaarium oli kokku pandud selliselt , et Hurmiorgu tuleb Koreast turist , sammub lumisel põlluteel , ja ennäe : sealt tuleb hobune saaniga ja saanis on Järveristi talu perenaine Anni Tomba , kes viib külmast lõdiseva turisti Savi turismitallu . </s> </p>
<p> <s> Kaminasoojas veri soontes käima saadud ja veidi puhatud ning ahjusooje saiu söödud , tutvuti talus pakutavate majutusvõimalustega , muude teenustega ja sõit läks edasi peremees Arvo Jää juhatusel Puru tallu . </s> </p>
<p> <s> Perenaine Aini-Megate Asi peab veel lehmi ja töötleb kodusel teel piima . </s> <s> Kuidas piimast koort eraldada saab , see oli korealastele tõeline üllatus - polnud nad seda trikki eluilmas näinud . </s> <s> Väntasid ise koorelahutajat ning maitsesid voolavat koort ja lõssi . </s> </p>
<p> <s> Saadi veel teada , et koorest saab võid teha , piimast kohupiima , sellest omakorda sõira . </s> <s> Kohupiima ja sõira korealased ei tunne , neil sellist asja ei liigu . </s> <s> Maitsti ka pannkooke perenaise maasikamoosi ja koduse külma piimaga . </s> <s> Küll oli hea ! </s> </p>
<p> <s> Rajal tutvuti talumajapidamisega , kus selgitusi andsid Arrased , peremees Erich , perenaine Zilli ja poeg Joel . </s> <s> Näidati koduloomi ja nende talitamist , mida lasti ka Korea külalistel teha . </s> </p>
<p> <s> Tutvuti suitsusaunaga ja imestati , kuidas nii mustas kohas ennast puhtaks saab . </s> <s> Saab ja kuidas veel , pealegi elamus missugune ! </s> </p>
<p> <s> Sepikojas oli külalistel võimalus ise endale mõni sepis valmistada , ja seda ei jätnud nad mitte kasutamata . </s> </p>
<p> <s> Vaatamata külmale , mis paljaid sõrmeotsi näpistas , taheti kõigist tegevustest osa saada ja käsi sisse pista . </s> </p>
<p> <s> Peale lõunasööki Savi talus läks sõit Sikajala tallu , kus pererahvas Amanda ja Regnard Feigenbaum olid pikast ootamisest juba lootuse kaotanud . </s> <s> Tuldi ikka ja kohtuti kui vanade tuttavatega . </s> </p>
<p> <s> Siin talus said korealased teada , kuidas villa kraasitakse , sellest lõnga kedratakse ja korrutatakse . </s> <s> Kõik see oli vaja linti võtta . </s> </p>
<p> <s> Omaette vaatamist väärt oli kangastelgedel kudumine . </s> <s> Kogu ettevalmistav tegevus oli vaja selgeks rääkida ja ette näidata . </s> </p>
<p> <s> Üks külaline ostis valmis vaiba , mis talle nii väga meeldis ja lubas selle Koreasse viia . </s> <s> Enne lahkumist sai peremehe pilli järgi polkat tantsida . </s> </p>
<p> <s> <hi rend="rasvane"> Suvel ehk pulma </hi> </s> </p>
<p> <s> Korealased oleksid veel tahtnud kodust õlle- ja leivategu vaadata , külapulmas olla - kuid need jäid aja ja pruudi puudusel seekord ära . </s> <s> Palusime suvel tagasi tulla , sest õlle- ja leivategu ühe päevaga ei tee ja meil pulmi äripäeval ei peeta . </s> <s> Enamasti ikka suvel ja soojal ajal. </s> </p>
<p> <s> Päeva lõpetuseks jätkus Savi talus veel juttu kauemaks . </s> <s> Jäi lootus , et see kohtumine ei pruugi jääda viimaseks . </s> </p>
<p> <s> On hea meel , et oma pisikese külaga oleme suutnud end nähtavaks teha maailma teisel serval . </s> </p>
<p> <s> Lahendame samu probleeme , otsime võimalusi elu paremaks ja huvitavamaks muuta , väärtustades talukultuuri läbi majandusharu , mille nimeks on turism . </s> </p>
<p> <s> Sõbrad Koreast , suur tänu teile külarahva poolt , et meile tähelepanu osutasite ! </s> </p>
<p> <s> <hi rend="rasvane"> Eela Jää , Savi talu emand </hi> </s> </p></div3>
          <div3 type="artikkel"><head> Tarmo Urb : Eesti naised on vinged </head>
<p> <s> <hi rend="kaldkiri"> 05.03.2003 </hi> </s> </p>
<p> <s> Miss Estonia võitja ennustamisega olen alati mööda pannud , sest , nagu Kirss ütleb , vaatan naisi mehe pilguga , kes lemmiknaise koju tassiks . </s> <s> Seetõttu ma žüriisse ei sobi . </s> </p>
<p> <s> Kohtusin seekordsete missikandidaatidega küll põgusalt , aga võin öelda , et pooled on sellised , kelle koju viiks . </s> <s> Meeldib ka see , et pooled on venelased , kes valdavad hästi eesti keelt ja kellega vestelda pole igav . </s> </p>
<p> <s> Missivõistlus on vahva , seda on vaja eeskätt tüdrukutele endile , sest naised janunevad tähelepanu järele . </s> <s> Mehed aitavad seda nende jaoks organiseerida . </s> </p>
<p> <s> Miss Estonia üritust teevad maha need , kes on pidanud alati armastust ostma , tahavad võistlust oma käpa alla saada ja tüdrukuid sauna tirida . </s> </p>
<p> <s> Eestlased peaksid oma naiste üle uhked olema . </s> <s> Järjest rohkem Lääne mehi jääb Eestisse just siinsete naiste pärast . </s> <s> Eesti naised on vinged olevused - mitte ainult välimuselt , vaid ka sisult . </s> </p></div3>
        </div2>
        <div2 type="rubriik">
          <head> Naeris </head>
          <div3 type="artikkel"><head> Käsi naise südamel , võib mees vanduda mida iganes </head>
<p> <s> <hi rend="kaldkiri"> 05.03.2003 </hi> <hi rend="rasvane"> Viimane valimisstuudio </hi> </s> </p>
<p> <s> <hi rend="kaldkiri"> jälle suure raginaga käisid piigid kokku iga pundi sooviks 100* kohta Riigikokku miks siis mitte 101e** saada kokku / eks sa ise taipa / tarvis ühte kellel anda peksa kuid nii vägev häältesadu kedagi ei taba sadat kõigile ei jagu hea kui veerandsada siiski kõik nad väga rõõmsad sest et veel hing sees kõhud pole enam õõnsad lihased liigpinges nagu valimistemöllus aina hingas kuklas esimese astme hullus - kümme tuhat kuklast sipelgad ei jookse võidu enam mööda selga kes sai valimistevõidu pole siiski selge kel ei läinud kõrvad lukku närviniit ei katkend võimalus nüüd ajalukku kirjutada katkend </hi> <hi rend="rasvane"> Contra </hi> </s> * <s> sada **sada ühte </s> </p>
<p> <s> <hi rend="rasvane"> Tõsi taga </hi> </s> </p>
<p> <s> - Lühiajalisest elektrikatkestusest teata lühinumbril . </s> <s> Kui katkestus on pikem , siis helista pikemal numbril . - Paljud on aru saanud , et tööga pole veel keegi rikkaks saanud . </s> <s> Seepärast meil nii palju töötuid ongi . - Politsei soovitab pimedal ajal loobuda helkuri kasutamisest , kuna helkuriga olete pättidele liiga nähtavad . - Kui varem saatis Wris Tours teid otse ja omadega , siis nüüd üksnes pikalt . </s> <s> <hi rend="rasvane"> Jüri Paet </hi> </s> </p>
<p> <s> <hi rend="rasvane"> Anekdoot </hi> </s> </p>
<p> <s> Juku küsib isalt : “ Kas on tõsi , et kondoomid võivad katki minna ? ” </s> <s> “ Vaata peeglisse , ” vastab isa . </s> </p>
<p> <s> <hi rend="rasvane"> Põdrapull </hi> </s> </p>
<p> <s> Pekka tuli koju , heitis pilgu kööki ja lausus naisele : “ Kallis , jäta nõudepesu homseks , täna on sul sünnipäev . ” </s> </p>
<p> <s> Klassiõed tervitavad teineteist kooli kokkutulekul . </s> <s> “ Tere ! </s> <s> Oled see tõesti sina , Maija ? </s> <s> Hädavaevalt tundsin ära - nii vanaks oled jäänud . ” </s> <s> “ Issand , kas see oled sina , Saima ? </s> <s> Ainult kleidi järgi tundsin sind ära ! ” </s> </p>
<p> <s> <hi rend="rasvane"> Retroviisor </hi> </s> </p>
<p> <s> See pöördumine on vaid naiste poole . </s> </p>
<p> <s> Neli päeva tagasi olid valimised . </s> <s> Siis valisime . </s> </p>
<p> <s> Kaks päeva tagasi olid vastlad . </s> <s> Siis lasime liugu . </s> <s> Hästi vanal ajal lasid liugu peaasjalikult naisterahvad ja sealjuures suisa püksata , palja taguotsa peal . </s> <s> Püksa siis veel polnudki . </s> <s> Mida tulisem taguots , seda pikem liug . </s> <s> Sellest johtuvalt kasvasid ka pikemad linad ja pikemate linadega kaunitar sai ka kiiremini tanu alla . </s> <s> Lapsi tegema ja Eesti põlve uueks looma . </s> <s> Loodus pani asjad paika . </s> </p>
<p> <s> Nüüd enam loodust ei usaldata . </s> <s> Nüüd ütlevad koalitsiooniparteid , mitu last pead saama ja kui palju raha kui pika aja jooksul sulle selle eest mõõdetakse . </s> </p>
<p> <s> Kahe päeva pärast on naistepäev . </s> <s> Nelgid ja tordid ja muu tähelepanu . </s> <s> Mehed kodus keedavad hommikukohvi , küpsetavad , kõrvetavad põhja ja koristavad . </s> <s> Naeratavad ja koogutavad ette-taha . </s> <s> Ennustan , et seekordne naistepäev jääb teile viimaseks selles mõttes , et pääsete vaid tähelepanu ja hoolitsusega . </s> </p>
<p> <s> Kui meie kuulsusrikkad parteid ikka ükskord üldrahvalikule kokkuleppele jõuavad ja miski valitsuse moodustavad , läheb teil , kallid naised , elu keeruliseks . </s> <s> Sest Eestile on vaja lapsi . </s> <s> Hirmsal kombel kohe . </s> <s> Lapsi juba euroliidust sisse ei too , need tuleb kohapeal valmis teha . </s> </p>
<p> <s> Pääsevad ehk vaid need , kel saunanaise iga juba käes ja lapsed kõrgkoolis tudeerimas . </s> <s> Ülejäänud vaadaku ette ! </s> <s> Satub abikaasa miski parteilane olema ehk niisama kaasatundja , on igal jumala õhtul oht , et ta hakkab voodis pada ajama vabariiklikust laste defitsiidist ja vastavalt sellele ka oma une-eelset käitumist sätib . </s> <s> Töökohal võib jälle ülemus teema üles võtta , et nii ja naa , lapsi vähe ja toetust saab tublisti , terve aastajagu head palka , kui uue Eesti kodanikuga kodus nurgavoodis oled . </s> <s> Et äkki üritaks siinsamas kontoris , siinsamas lauanurgal - lükkame arvuti kõrvale - , natuke Eesti kodanikku teha . </s> </p>
<p> <s> Eesti naised , Eesti rahva tulevik on teie kätes ! </s> <s> Õigemini jõuab teie kätesse või lausa kätele hiljemalt üheksa kuud pärast seda , kui te oma eluviise muutma hakkate . </s> <s> Heitke magama lohakas poosis , enne seda heitke kaugele koledad flanellist , varvasteni ulatuvad öösärgid , või mis veelgi hullem - pidžaamad , ärge hakake kohe pärast “ Aktuaalse kaamera ” lõppu peavalu kurtma ega rääkima sellest , kas homme saab ikka kartulit osta või peab hirsiga leppima . </s> </p>
<p> <s> Arvestage , et tüllkardina või ruloo tagant jälgib teid koalitsioonisilm ja kui te usaldust ei õigusta , võite järgmistel valimistel hoopis nimekirjast välja jääda . </s> <s> Valijate nimekirjast . </s> </p>
<p> <s> Parandžaa ! </s> </p>
<p> <s> <hi rend="rasvane"> Lembit Remmelgas </hi> </s> </p>
<p> <s> <hi rend="rasvane"> Päevaraamat </hi> </s> </p>
<p> <s> <hi rend="rasvane"> Inna Aeg </hi> </s> </p>
<p> <s> 27. veebruar </s> </p>
<p> <s> Nagu näete , ma olen tagasi ja küllap on minu äraolek teile ja teie lähedastele tervistavalt mõjunud . </s> </p>
<p> <s> Kui te veel mäletate , siis vahepeal kirjutas minu asemel mu vanamees hr Ain Aeg . </s> <s> Tuleb tunnistada , et eit on ikka parem . </s> </p>
<p> <s> Ma ei ütle , kus ma vahepeal olin . </s> <s> Te võite vaid arvata , mida tunneb inimene , kes unistab paremast tulevikust , kuid jäetakse riigi aumärgist ilma ja valimiskarussellile kutsumata . </s> </p>
<p> <s> 28. </s> </p>
<p> <s> Kristina sai kulla , kaks hõbedat ja ühe pronksi . </s> <s> Krissu , sul on medalikomplekt olemas , anna palun üks hõbe Veerpalule . </s> <s> Mis sa tast ikka muidu niisama hoiad . </s> </p>
<p> <s> 1. märts </s> </p>
<p> <s> Vaid veel üks päev on jäänud . </s> </p>
<p> <s> 2. </s> </p>
<p> <s> Nüüd on see siis käes ... </s> <s> Halleluuja ! </s> </p>
<p> <s> 3. </s> </p>
<p> <s> Keskerakond on ilmselt löödud . </s> <s> Küll tuleb taas aeg , mil Edgar hüüab : “ Ükskord me võidame niikuinii ! ” </s> <s> Seniks - Edgar sind võtku ! </s> </p>
<p> <s> Ma nõuan , et kõik Riigikogu liikmed kaalutakse enne istungisaali mahaistumist üle . </s> <s> Ja nelja aasta pärast kaalume nad jälle üle . </s> </p>
<p> <s> 4. </s> </p>
<p> <s> Hea , et Kreisiraadio kuulus kolmik - Tuus , Lenk ja Eesmaa - sisse said . </s> <s> Nüüd läheb vähemalt sõuks . </s> <s> Hakkan riigitelevisioonist vaatama Riigikogu infotundi . </s> </p>
<p> <s> Ennustan , et kohe-kohe tehakse I.Raagile rünnak . </s> <s> Rahvusliku kokkuleppe tulemusena saab Heimar Lengist uus Telepoiss . </s> </p>
<p> <s> Kahju , et Kesk-TV tegijatest said sisse ainult Võrno ja Leinatamm . </s> <s> Loodan , et kui miljonimängur saab majandusministriks , siis Oja saab asendusliikmena parlamenti . </s> </p>
<p> <s> Mulle Võrno meeldib . </s> <s> Ta on rahvamees ja sobib hästi ministriks . </s> <s> Kui tal on abi vaja , siis helistab kas sõbrale , palub publikult abi või teeb vihvti-vihvti . </s> <s> Kui vaja , siis paneb ka lukku . </s> </p>
<p> <s> Meil siin on ikka veel Publica ja Keski valimisreklaamid üleval . </s> <s> Ju nad siis viigiga ei lepi . </s> </p>
<p> <s> 5. </s> </p>
<p> <s> Olen hirmul valimislubaduste pärast - neid hakatakse ju nüüd kohe täitma . </s> </p>
<p> <s> Võtsime Kuuse-mutiga viinuskit ja kujutasime ette , kuidas Siim , Tunne ja Ivari käivad nagu jõuluvana külast külla ning koputavad uksele ja küsivad : “ Noh , kas siin majas sünnitavaid naisi ka on ? ” </s> </p>
<p> <s> Kas ei peaks lugupeetud Riigikogu liikmed mitte ise eeskuju näitama ? </s> <s> Olgu teil nelja aastaga tited olemas , ja asi mutt . </s> </p>
<p> <s> <hi rend="rasvane"> Karikatuurivõistlus “ Üleüldised jamad ” </hi> </s> </p>
<p> <s> Viljandi kultuurimaja ja Viljandi kunstiklubi korraldavad karikatuurivõistluse teemal “ Üleüldised jamad ” . </s> </p>
<p> <s> Auhinnafond on 6000 krooni väärtuses ( raha , riided jne ) . </s> <s> On peapreemia ja eripreemiad . </s> <s> Žürii esimees on Eduard Tüür . </s> </p>
<p> <s> Karikatuurivõistlusel osalevad tööd , mis on Viljandi kultuurimajja laekunud hiljemalt 28. märtsiks kl 17. </s> <s> Töö minimaalne formaat on A4 , esitada soovitavalt kiletatuna . </s> <s> Lisada autori kontaktandmed . </s> </p>
<p> <s> Žürii otsus avalikustatakse 31. märtsil Viljandi kultuurimajas . </s> <s> Samas on esitatud töödest näitus . </s> <s> Maaleht avaldab parima valiku . </s> </p>
<p> <s> Karikatuurid saata aadressil : Viljandi kultuurimaja , Tallinna 5 , 71020 Viljandi , “ Karikatuurivõistlus ” . </s> </p>
<p> <s> Teave tel 056 659 257 ( Aivar Trallmann ) , 052 10 307 ( Teet Lindma ) . </s> </p>
<p> <s> <hi rend="rasvane"> Maamees muigab taas Väätsal </hi> </s> </p>
<p> <s> Väätsa rahvamajas on 5. aprillil algusega kell 12 huumoripäev “ Maamees muigab ” . </s> </p>
<p> <s> Nalja ja naeru armastavad inimesed ! </s> <s> Ootame taas meie rahvamaja lavalaudadele esinema kõiki esinemisjulgeid ja huumorimeelseid inimesi ning kollektiive . </s> </p>
<p> <s> Mõelge välja , tuletage meelde ja vormige lavaküpseks kõik naljad , anekdoodid ja estraadikavad ning sõitke Väätsale esinema . </s> </p>
<p> <s> Pange maamees muigama ja -naine naerust rõkkama ! </s> </p>
<p> <s> Koostöös Maalehe huumoritoimetusega selgitame välja parimad esinejad . </s> </p>
<p> <s> Esinemisaega 10 minutit ( estraadikavadel +5 min ) . </s> <s> Ajast kinnipidamine on vajalik . </s> <s> Suppi saab iga osaleja . </s> </p>
<p> <s> Osavõtust palume teatada 28. märtsiks aadressil : Väätsa rahvamaja , Väätsa vald , 72801 Järvamaa või faksil ( 038 ) 92 465 või e-posti aadressil <gap rend="viited"/> </s> </p>
<p> <s> Lisada etteaste pealkiri , olemus , kestus ja esinejate nimekiri . </s> </p>
<p> <s> Teave tel ( 038 ) 92 282 , 056 911 038. </s> </p></div3>
        </div2>
        <div2 type="rubriik">
          <head> Tuna ja täna </head>
          <div3 type="artikkel"><head> Tuna ja täna </head>
<p> <s> <hi rend="kaldkiri"> 05.03.2003 <bibl> <author> Mati Soomre </author> </bibl> </hi> <hi rend="rasvane"> 3 . </hi> </s> <hi rend="rasvane"> <s> III </s> </hi> </p>
<p> <s> 1875 <hi rend="rasvane"> esietendus </hi> Pariisis Opera Comique'is George Bizet' ooper <hi rend="rasvane"> “ Carmen ” </hi> . </s> <s> Ooper vilistati esietendusel välja , kriitikud tegid selle maatasa ja niigi tõbine 36aastane Bizet suri kolme kuu pärast infarkti . </s> </p>
<p> <s> <hi rend="rasvane"> 4. III </hi> </s> </p>
<p> <s> 1678 sündis Itaalia helilooja ja viiuldaja <hi rend="rasvane"> Antonio Vivaldi </hi> . </s> </p>
<p> <s> Veel sada aastat tagasi oli ta vaid üks unustatud barokiajastu komponiste . </s> <s> Tema heliloomingut hakati taas hindama alles 1920. aastatel . </s> </p>
<p> <s> Harry Liivrand : “ “ Aastaajad ” on teos , mille puhul langeb publik alati nirvaanasse . </s> <s> Tema fluidumit pole kõigutanud miski . ” </s> </p>
<p> <s> 1966 <hi rend="rasvane"> ütles John Lennon </hi> intervjuus ajalehele Evening Standard ansambli Beatles kohta : “ <hi rend="rasvane"> Me oleme </hi> praegu <hi rend="rasvane"> populaarsemad kui Jeesus </hi> . ” </s> </p>
<p> <s> Inglismaal ei tekitanud selline avaldus erilist vastukaja , mujal maailmas aga hakkasid kristlased ansambli plaate ja meeneid hävitama . </s> <s> Hiljem palus Lennon oma sõnade pärast vabandust , ja ehkki Bostoni peapiiskopki ütles , et ilmselt on tal õigus , ei andnud paljud talle andeks . </s> </p>
<p> <s> <hi rend="rasvane"> 5. III </hi> </s> </p>
<p> <s> 1946 <hi rend="rasvane"> kasutas </hi> endine Briti peaminister <hi rend="rasvane"> Winston Churchill </hi> esimest korda <hi rend="rasvane"> sõnapaari “ raudne eesriie ” </hi> . </s> <s> Ta pidas USAs Fultonis kõne , milles deklareeris , et Stalin on langetanud “ raudse eesriide , mis ulatub Stettinist Läänemere ääres kuni Triesteni Aadria mere kaldal ” , ning hoiatas selle eest , et NSV Liidu eesmärk on võimu piiramatu laiendamine ja oma põhimõtete levitamine . </s> </p>
<p> <s> <hi rend="rasvane"> 6. III </hi> </s> </p>
<p> <s> 1937 sündis NSV Liidu kosmonaut <hi rend="rasvane"> Valentina Tereškova </hi> . </s> </p>
<p> <s> Lendas 16. VI 1963 esimese naisena kosmosesse ja tegi kosmoselaevaga Vostok 6 kolme päevaga </s> </p>
<p> <s> 48 tiiru ümber Maa . </s> <s> Pärast lendu viskasid kosmonaudid villast , et ta peaks abielluma Andrijan Nikolajeviga , ainsa poissmehega nende seas . </s> <s> Kui see jutt Nikita Hruštšovi kõrvu jõudis , võttis too asja tõsiselt , avaldas survet , ning 3. XI 1963 pidasidki nad pulmi . </s> <s> 8. VI 1964 sündis tütar Jelena , kellest on saanud arst . </s> <s> Abielu lahutati 1980. </s> </p>
<p> <s> 1922 <hi rend="rasvane"> võitis Eduard Pütsep </hi> Stockholmis kreeka-rooma maadluse maailmameistrivõistlustel <hi rend="rasvane"> Eesti esimese MMi medali </hi> : hõbeda kärbeskaalus rootslase Fritjof Svenssoni järel . </s> </p>
<p> <s> <hi rend="rasvane"> 7. III </hi> </s> </p>
<p> <s> 1934 hüppas Soome eestlane <hi rend="rasvane"> Kalevi ( Kalev ) Kotkas </hi> Rio de Janeiros kõrgust 2.01 ja <hi rend="rasvane"> ületas esimese eurooplasena 2 m </hi> . </s> </p>
<p> <s> <hi rend="rasvane"> 8. III </hi> </s> </p>
<p> <s> 2002 <hi rend="rasvane"> kogunes </hi> Rootsis <hi rend="rasvane"> Halmstadis </hi> korraga <hi rend="rasvane"> sauna 29 meest , igaüks ise riigist </hi> . </s> <s> Uks suleti 10 minutiks . </s> <s> See on üheaegselt leili võtnud eri rahvusest saunaliste rekord . </s> </p>
<p> <s> <hi rend="rasvane"> 9. III </hi> </s> </p>
<p> <s> 1451 sündis Itaalia maadeuurija <hi rend="rasvane"> Amerigo Vespucci </hi> . </s> </p>
<p> <s> Tema järgi sai nime Ameerika . </s> <s> Vespucci purjetas 1501 piki Brasiilia rannikut kaugele lõunasse ja jõudis järeldusele , et see pole Aasia , nagu Kolumbus uskus , vaid uus manner . </s> <s> Ta nimetas selle Uueks Maailmaks . </s> </p>
<p> <s> Saksa kartograaf Martin Waldseemüller pani aga 1507 oma maailmakaardil uue maailmajao nimeks Ameerika . </s> <s> Uusimatel andmetel võib see nimi tuleneda hoopis Bristoli šerifi ja ärimehe Richard Amerike ( Ameryk või ap Meryk - kõmri keeles 'Meryki poeg' ) nimest . </s> </p>
<p> <s> Amerigo imeilus hõimlane Simonetta Vespucci on jäädvustatud Sandro Botticelli maalil “ Venuse sünd ” . </s> </p>
<p> <s> 1959 <hi rend="rasvane"> tuli </hi> Ameerikas <hi rend="rasvane"> ilmale </hi> Ruth Handleri loodud nukk <hi rend="rasvane"> Barbie </hi> . </s> <s> Tal on ka perekonnanimi : Barbie Millicent Roberts . </s> <s> Barbie sõbra nimi on Ken Carson . </s> </p></div3>
        </div2>
        <div2 type="rubriik">
          <head> Auto </head>
          <div3 type="artikkel"><head> Info-Auto Fordi mudelivalik Motorexil </head>
<p> <s> Nii mõnegi Fordi verivärske pereliikme , näiteks Street Ka kohaletoomine , oli hiljaaegu suure küsimärgi all , sest sellist haruldust polnud meie lähiriikideski . </s> </p>
<p> <s> Lihtsam on lugu tehasevarustuses ja mahuka Transiti bussiga või pikapiga Ranger , näha saab ka Transit Connecti . </s> <s> Juubeliversioonid Focusest ja Mondeost olid samuti ekspositsioonikorraldajal sihikul . </s> </p>
<p> <s> Motorexil Fordi ekspositsiooni juures seistes tasub heita pilk Ford Focus RSi numbrilisele iseloomustusele - selline sõiduriist vääriks vähemalt Markko Märtini kaliibriga sõidumeest . </s> </p>
<p> <s> Mullu kevadel , kohe pärast Motorexi , tähistas Ford Eestis taasviibimise kümnendat aastapäeva Otepääl pikemalt peatunud kümmekonnast mudelist koosnenud juubelikaravaniga . </s> </p>
<p> <s> Karavan läks liikvele Info-Auto Fordi Autosalongi korraldusel ning autoajakirjanikud ehk neljarattalisi tutvustav seltskond sai sõiduelamusi kõigi mullukevadiste tippmudelitega . </s> <s> Tulemuse võis kokkuvõtlikult sõnastada nii : hea automargi esindamine on kindlates kätes . </s> </p></div3>
          <div3 type="artikkel"><head> Uuenenud Zafira ja uus Meriva </head>
<p> <s> <hi rend="kaldkiri"> 04.03.2003 </hi> </s> </p>
<p> <s> <hi rend="rasvane"> Opel täiustab oma mahtuniversaalide peret </hi> </s> </p>
<p> <s> Avarad muudetava salongilahendusega sõidukid ehk mahtuniversaalid koguvad üha enam populaarsust . </s> <s> Opeli mahtuniversaale on viimastel aastatel Euroopas müüdud juba üle ühe miljoni , neist tuntuim on Opel Zafira . </s> </p>
<p> <s> Paljudes Euroopa riikides - Austrias , Taanis , Soomes , Norras , Tšehhis , Poolas , Hollandis , Šveitsis ja Saksamaal - on Opel Zafira olnud mahtuniversaalide klassi liider alates turule tulekust 1999. aastal . </s> </p>
<p> <s> Eestis oli Opel Zafira 2002. aastal sõiduauto baasil ehitatud mahtuniversaalide klassis läbimüügilt teisel kohal . </s> </p>
<p> <s> <hi rend="rasvane"> Võtab hõlpsasti uue kuju </hi> </s> </p>
<p> <s> Opel Zafira on ainus mahtuniversaal , mille põhivarustusse kuulub patenteeritud istmete süsteem Flex-7 . </s> <s> See võimaldab mõne sekundi ja paari liigutusega muuta sõiduki seitsmekohalisest reisibussist 1,7 kuupmeetrise mahuga kahekohaliseks kaubaveokiks ja vastupidi . </s> </p>
<p> <s> Näiteks seitsmekohalisest kahekohaliseks muutub Opel Zafira järgmiselt : keskmise istmerea istmepadi ja seljatugi pööratakse püstasendisse , terve istmerida liigub u 20 cm ettepoole ning tagumised kaks eraldi istet lihtsalt kaovad põrandasse ehk moodustavad ise pagasiruumi põranda . </s> </p>
<p> <s> Opel Zafira on võitnud paljusid võrdlusteste ja pälvinud ekspertide kõrgeid hinnanguid , enim kiidetakse Opel Zafira avarat salongi ning suurepäraseid sõiduomadusi . </s> </p>
<p> <s> Möödunud aastal Saksa autoajakirja “ Auto Motor und Sport ” korraldatud 100 000 kilomeetri kestvustesti eduka läbimisega võitis Zafira töökindlaima mahtuniversaali tiitli . </s> <s> Selles klassis võitis Opel Zafira “ Kuldrooli ” . </s> <s> Samuti on Opel Zafira pälvinud mitmeid disainiauhindu . </s> </p>
<p> <s> <hi rend="rasvane"> Uudsed disainilahendused </hi> </s> </p>
<p> <s> Opeli inseneridel õnnestus ainulaadset Flex-7® istmete süsteemi nii täiustada , et Opel Zafira salong pakub senisest veelgi suuremat mugavust ja võimalusi . </s> </p>
<p> <s> Nimelt saab nüüd teise istmerea seljatoe kokku panna suhtes 40/20/40 . </s> </p>
<p> <s> Kui keskmist istekohta ei kasutata , saab selle seljatoest kahele äärmisel istekohal reisijale mõnus käetugi kahe joogitopsihoidja ning esemete panipaigaga . </s> </p>
<p> <s> Äärmiste istekohtade seljatoed on tahapoole kuus kraadi reguleeritava kaldega ning kõik kolm istekohta on varustatud kolme-punkti-turvavööde ja reguleeritavate peatugedega . </s> </p>
<p> <s> Kasutusel on uued polstrimaterjalid , olenevalt varustuspaketist on keskkonsoolil antratsiit-metallik või matt-kroom dekoor . </s> <s> Välist elegantsi lisab uue disainiga kroomliistuga iluvõre , tagatuled on kahevärvilised , s.t ka suunatuled on valge klaasiga . </s> </p>
<p> <s> Uudisena on saadavaltumedaks toonitud ksenoonesilaternad , mille korral on sõiduk varustatud automaatse dünaamilise valgusvihu regulaatoriga . </s> <s> See süsteem jätab esilaternate valgusvihu varem reguleeritud kõrgusele , sõltumata tee ebatasasustest tekkivast sõiduki pikiõõtsumisest . </s> </p>
<p> <s> Opeli audio/telekommunikatsioonide hulka on lisandunud DVD-süsteem tagumistel istmetel reisijatele . </s> </p>
<p> <s> Opel Zafira mootorivalikusse kuulub kokku kuus ECOTECi põlvkonna jõuallikat . </s> <s> Bensiinimootoritest saab valida 1,6 -liitrisest 74 kW/100hobujõulisest kuni 2-liitrise 147 kW/200hobujõulise Turboni . </s> <s> Viimane on saadaval ainult Euroopa kiireima mahtuniversaali tiitlit kandva Zafira OPCga . </s> </p>
<p> <s> Zafira OPC kiirendab 0-100 km/h-ni kaheksa sekundiga ja arendab lõppkiirust 220 km/h . </s> <s> 1,8 -liitrise 92 kW/125hobujõulise ning 2,2 -liitrise 108 kW/147hobujõulise võib soovi korral varustada automaatkäigukastiga . </s> </p>
<p> <s> Diiselmootoreid on Zafiral kaks : kaheliitrine 74kW/100hobujõuline ja 2,2 -liitrine 92 kW/125hobujõuline otsesissepritsega turbodiisel . </s> </p>
<p> <s> <hi rend="rasvane"> Tulekul on mahtuniversaal Mevira </hi> </s> </p>
<p> <s> Levinud on arvamus , et mahtuniversaal peab olema suur . </s> <s> Tõsi küll , enamasti hinnatakse auto suurust ainult väliste mõõtude , eriti pikkuse järgi . </s> <s> Opel tõestab kevadel Euroopas müüki jõudva uue mahtuniversaaliga Meriva , et ka napilt üle nelja meetri pikkuse sõiduki salongis võib end tunda vabamalt kui enamikus keskklassi autodes . </s> </p>
<p> <s> Täiesti uus Flex-Space salongilahendus võimaldab kuni viiekohalise auto sisemuse vastavalt vajadusele kombineerida ühe- , kahe- , kolme- või neljaistmeliseks . </s> </p>
<p> <s> Opel Meriva tagumised äärmised istmed on pikisuunas 130 mm ning külgsuunas kumbki 75 mm ulatuses liigutatavad ning nende seljatugede kallet on võimalik reguleerida kuni 17 kraadi . </s> </p>
<p> <s> Seega kuulub Opeli mudelivalikusse peagi juba kolm eri iseloomuga mahtuniversaali : esinduslik Zafira , moodne Meriva ning Maalehe veergudelt juba tuttav mahukas ja praktiline Combo Tour . </s> </p>
<p> <s> <hi rend="rasvane"> Richo Freivald </hi> </s> </p></div3>
          <div3 type="artikkel"><head> Kiiruste maailm auto kõrvalistmelt vaadatuna </head>
<p> <s> <hi rend="rasvane"> Tuntud telenägu ja raadiohääl Olaf Suuder ( 30 ) , Eesti meistrivõistluste hõbe autorallis 2001 ja 2002 , kummardab kiirusi ja peab lugu täpsetest inimestest </hi> </s> </p>
<p> <s> <hi rend="rasvane"> Kanal 2 on juba mitmel aastal edastanud telepilti ralli maailmameistrivõistlustelt . </hi> </s> <hi rend="rasvane"> <s> Pärast seda , kui neid saateid asusite kommenteerima , suurenes ka vaatajaskond . </s> <s> Tunda on , et ekraanil toimuvast räägib asjatundja . </s> </hi> </p>
<p> <s> Vaatajaskond suureneb ikka tänu Markko Märtinile , mitte kommentaatorile . </s> <s> Ei tea , kuivõrd mind just asjatundjaks saab nimetada , aga tagasihoidlik harrastajakarjäär algas 1997. aastal , kui startisin huvi pärast Saaremaa Rallil . </s> </p>
<p> <s> Paljud proovivad ühe korra ära ja otsivad siis uusi elamusi , üks ralli ei tee inimesest veel võidusõitjat . </s> <s> Sellepärast otsustasin kannatlikult proovida , kas minust saab asja või mitte . </s> <s> Praeguseks olen kuue hooaja jooksul lugenud kaarti neljale piloodile . </s> </p>
<p> <s> Igasuguseid asju on ette tulnud , näiteks olen sõitnud pool kiiruskatset kapotil ja tõmmanud karburaatorist gaasi peale , sest gaasihoovastik oli katki . </s> <s> Teinekord oli mul võistluste ajal 39 kraadi palavikku , olin nii läbi , et sirge alguses ütlesin järgmise kurvi ära ja katsusin siis mõneks sekundiks silma looja lasta . </s> </p>
<p> <s> Kokkuvõttes on siiski rohkem vedamist olnud . </s> <s> Selle harrastuse üks lisaväärtusi on see , et rallisõitjad moodustavad mitte-eestlaslikult solidaarse seltskonna . </s> </p>
<p> <s> <hi rend="rasvane"> Miks on vaja inimesel , kes igapäevaselt autoasjandusega ei tegele , kulutada aega ja raha tehnikaspordile ? </hi> </s> </p>
<p> <s> Mulle see ala väga meeldib . </s> <s> Juhuse tahtel sain juba väikese poisina näha tehnikaspordi telgitaguseid , sest minu vanaema oli seotud rallide korraldamisega . </s> <s> Mind võlus juba siis rohkem kaardilugeja amet . </s> </p>
<p> <s> Ralli on üks väheseid võidusõidualasid , kus võisteldakse looduslikes oludes , mitte spetsiaalsetes rajatistes . </s> <s> Mulle on alati meeldinud teed . </s> <s> Mõned teed on tekkinud väga ammu ja nende kulg ei ole kunagi juhuslik . </s> <s> Ralli õpetab teid tundma ja nautima . </s> </p>
<p> <s> Mind ei motiveeri rallisõidu juures meeletu kihutamiskirg , nagu paljud arvavad . </s> <s> Olen sõitnud piisavalt kaua , et seada esikohale sportlik tulemus . </s> </p>
<p> <s> Kuivõrd ma olen harrastaja , on muidugi oluline ka lõõgastusmoment . </s> <s> Ma tunnen ennast harva kusagil mujal nii rahulikult kui kiiruskatse stardis . </s> <s> Võidusõit on minu jaoks natuke nagu meditatsioon . </s> </p>
<p> <s> Viimane põhjus on edevus . </s> <s> Ralli tähendab inglise keeles paraadi - mehed teevad tähtsat nägu ning näitavad rahvale oma autosid ja sõiduoskust . </s> <s> Ei ole võidusõitu ilma pealtvaatajateta ja päris kindlasti on rallisõitjad normaalses mõttes edevad inimesed . </s> </p>
<p> <s> <hi rend="rasvane"> Ikka ja jälle küsitakse , kui ohtlik on ralli ja autosport üldse . </hi> </s> <hi rend="rasvane"> <s> Olete õppinud ka arstiteadust , nii et õige mees neid riske hindama . </s> </hi> </p>
<p> <s> Võiks ju arvata , et mida kiiremini liigud , seda kiiremini surm vastu tuleb , aga päris nii see ei ole . </s> <s> Ralli on kaalutletud risk . </s> <s> Masinad mürisevad hirmsasti ja sõidavad kiiresti , mis jätab kõrvaltvaatajale mulje , et tegu on millegi eriti pöörasega . </s> <s> Võidusõitja poolelt paistab asi hoopis rahulikum : me teame , mida teeme ja oleme sellega harjunud . </s> </p>
<p> <s> Statistiliselt ei kuulu võidusõidualad minu teada sugugi kõige riskantsemate hulka . </s> <s> Palju tõenäolisemalt võib viga saada näiteks pealtnäha süütutes pallimängudes . </s> </p>
<p> <s> Minu spordifüsioloogist vanaisa manitseb alatasa , et ralli on ohtlik , aga kui tuleb kehv tulemus , arvab ka tema , et oleks pidanud rohkem riskima . </s> </p>
<p> <s> Tänu taevale ei ole arstidel minu sporditraumadega rohkem tegemist olnud kui üks peaõmblus pärast üle katuse käimist , aga ülbeks ei tohi minna . </s> <s> Juhus on pime ja kaitstud pole keegi . </s> </p>
<p> <s> Mis aga puudutab meditsiinitaustaga rallisõitjaid , siis toon näiteks Jaan Mölderi ja Pärnu kiirabiarsti Külvar Mandi . </s> <s> Ringrajasõitjatest on minu teada arstiharidusega Indrek Sepp . </s> </p>
<p> <s> <hi rend="rasvane"> Kui palju peab teletöö kõrvalt aega leidma selleks , et leida sponsoreid ja sõita rallit ? </hi> </s> <hi rend="rasvane"> <s> Aastas on ju harrastajal vaid seitse rallit , mis kestavad kaks päeva . </s> </hi> </p>
<p> <s> Mul on kuldaväärt kolleegid ja vastutulelik tööandja . </s> <s> Teeme uudistesaateid Urve Tiidusega kahasse ja need saab nii ära jagada , et ralli ajal on mul lahedalt aega . </s> <s> Kanal 2 kui rallisõbralik telejaam toetab minu võidusõitu nii moraalselt kui ka materiaalselt . </s> <s> Muidugi mõistuse piires . </s> </p>
<p> <s> Palju abi oleme saanud ka Canon Overallilt ja Tamme Autolt , teinekord ka otse oma sõpradelt ja tuttavatelt , kes aitavad mõne asja korda ajada ja pärast hoiavad meile pöialt . </s> <s> Nii see asi vist peabki käima . </s> <s> Elu on liikumine ja sõbrad annavad hoogu . </s> </p>
<p> <s> <hi rend="rasvane"> Millisel määral aitab kaardilugeja kogemus kommenteerida rallisaateid ja kas telepildi vaatamine annab midagi juurde rallisõiduks ? </hi> </s> </p>
<p> <s> Võtsin ettepaneku ralliülevaadete tegemise kohta vastu raske südamega , sest tean , kui keeruline on spordikommentaatori töö . </s> <s> See , et tegelen ise rallisõiduga , teeb kommenteerimist isegi keerulisemaks - nii palju tahaks seletada , aga aeg on väga piiratud , enamasti lähevad ülevaated ka otse eetrisse . </s> </p>
<p> <s> Teen seda tööd siiski hea meelega lugupidamisest ralli ning sellega tegelevate inimeste ja huviliste vastu . </s> <s> Üritan saadetes teha ralli olemust selgeks ka võhikutele , seejuures asjatundlikku publikut peletamata . </s> </p>
<p> <s> Ei oska öelda , kas pildi järgi maailma tippude käest otseselt õppust võtta saab , aga ma kuulan huviga , kuidas kaardilugejad töötavad ja millist infot nende kiiruslegend sisaldab . </s> </p>
<p> <s> Mulle meeldib ka inimlik mõõde WRC saadetes , kus vaataja saab sportlastega lausa inimlikul tasemel tuttavaks . </s> <s> Püüan analüüsida sõitjate isikuomadusi ning katsun leida nende seost sõidustiili ja tulemustega . </s> </p>
<p> <s> <hi rend="rasvane"> Milles üldse kaardilugeja töö seisneb ? </hi> </s> </p>
<p> <s> Muidugi ei vaata kaardilugeja autos maakaardi pealt , kuhu sõita . </s> <s> Töövahenditeks on ralli korraldaja antud tingmärkidega legend ja meeskonna enda tehtud kiirusstenogramm , mis meenutab pealtnäha noodi ja matemaatiliste võrrandite ristsugutist . </s> </p>
<p> <s> Kui piloot juhib autot käte ja jalgadega , siis kaardilugeja teeb seda sõnade , rütmi ja intonatsiooniga , nagu dirigent orkestri ees . </s> <s> Kui kogenud piloodil on hea kaardilugeja , sõidab ta pigem kuulmise kui nägemise järgi . </s> </p>
<p> <s> Rajaga tutvumisel dikteerib piloot kaardilugejale kiirusstenogrammi , mis kirjeldab tee iseloomu ja sõidu ajal peab kaardilugeja selle omakorda dikteerima piloodile . </s> <s> Kaardilugeja kõige olulisem omadus on täpsus , kuigi eksimusi tuleb ette ka maailmatasemel . </s> </p>
<p> <s> Kaardilugeja ülesandeks on ka tegelemine võistlusdokumentide ja logistikaga , samuti peaks ta olema hea inimestetundja . </s> <s> Ta peab aru saama , kas paarimees sõidab liiga ettevaatlikult või “ paneb hullu ” , et vastavalt sellele roolimeest ergutada või tagasi hoida . </s> </p>
<p> <s> <hi rend="rasvane"> Lähipäevil jagab Tallinnas meie rallisõitjatele teadmisi maailma üks paremaid kaardilugejaid Michael Park , Markko Märtini kaardilugeja . </hi> </s> <hi rend="rasvane"> <s> Milline õppus see on ja mida te nii kogenud mehelt ise küsite ? </s> </hi> </p>
<p> <s> Ma tahaksin kindlasti näha Michael Parki kiiruslegende . </s> <s> Telepildist on jäänud mulje , et Märtini ja Parki legend on just paraja tihedusega , s.t sealt ei ole midagi puudu , aga pole ka midagi liigset . </s> <s> Mõni meeskond teeb legendi nii keeruliseks , et piloot ei suuda hiljem kaardilugeja juttu ära kuulata . </s> </p>
<p> <s> Pean Parki maailma üheks parimaks kaardilugejaks , kellel on kindlasti edasi anda muudki kui lihtsalt tehnilisi üksikasju . </s> <s> Tipptasemel nõuab iga spordiala filosoofilist lähenemist , mõtlemine peab olema täpselt paigas . </s> </p>
<p> <s> Park oskab kindlasti rääkida kaardilugeja üldisemast rollist , sest tõenäoliselt kuuluvad tema kompetentsi asjad , mida paljud siinsed harrastajad ei oska ettegi kujutada . </s> </p>
<p> <s> <hi rend="rasvane"> Traditsiooniline küsimus : kas ise rooli ei kipu ? </hi> </s> </p>
<p> <s> Ei kipu . </s> <s> Leian , et minu närvikava sobib paremini kaardilugeja ameti pidamiseks . </s> <s> Samas on kaardilugejal alati kergem rooli minna kui piloodil hakata kaarti lugema . </s> <s> Olen ükskord patuga pooleks sõitnud punktikohale jäärajasõidu meistrivõistluste etapil spetsiaalautode klassis , samuti nalja pärast rahvarallil rooli keeranud . </s> <s> Saan hakkama küll , aga mitte nii hästi kui mu paarimehed . </s> </p>
<p> <s> Tavaelus sõidan väga palju . </s> <s> Olen rahulik liikleja , autod ja rehvid minu käes eriti ei kulu , politseiga pole ammu pahandusi olnud . </s> <s> Autosõit ei väsita mind ja mul ei ole kunagi tunnet , et liiklus on hullumeelne ja keegi teine peale minu ei oska sõita . </s> <s> Kuna hindan liikumise võlu ja vabadust , tahan lähiajal soetada korraliku mootorratta , aga sellega peab raudselt mõistuse järgi sõitma . </s> </p></div3>
          <div3 type="artikkel"><head> Kasutatud auto kaitseks </head>
<p> <s> <hi rend="kaldkiri"> 04.03.2003 </hi> </s> </p>
<p> <s> <hi rend="rasvane"> Vähepruugitud auto ostja ei ole vaene ega kooner , vaid lihtsalt arukas </hi> </s> </p>
<p> <s> Salongist tuttuut autot valides ja ostu sooritades valdab värsket omanikku kirjeldamatult uhke tunne . </s> <s> Paraku on selle emotsiooni hind umbes 20% auto maksumusest . </s> <s> Just nii palju langeb ekspertide arvates auto hind juba pärast salongist väljasõitu . </s> <s> Esimesel aastal kaotab auto turuhinnas veel 15% ja edaspidi aastas keskeltläbi 10% . </s> </p>
<p> <s> Mööngem , et uue auto ostmise rõõmu juurde käivad ka mõned arvestuslikud pooltkaalutlused : eelkõige turvatunne garantiiajast , mil auto peaks laitmatult sõitma ja esinduses hoolduse saama . </s> <s> Majanduslik arvestus jätab paraku ka selle põhjenduse varju . </s> </p>
<p> <s> <hi rend="rasvane"> Otse Belgiast , pruugitud </hi> </s> </p>
<p> <s> Auto ja Karavan OÜ müügikonsultant Kalev Toome teeb vahe sisse : kui veenda inimest ostma pruugitud autot , siis sõltuvalt auto margist tuleb kõne alla vanus kuni kümme aastat . </s> <s> Selle ajaga on eelmine omanik autosse piisavalt investeerinud : autol on jõutud üldjuhul vahetada enamik defektseid detaile . </s> </p>
<p> <s> Auto ja Karavan toob vähepruugitud autod Belgiast , need kuuluvad Saksa autode klassifikatsiooni . </s> <s> Sellise 8-10 aasta vanuse auto hind on ligilähedane uue auto sissemaksuga , s.t 60 000 kr. </s> </p>
<p> <s> “ Belgia on rikas maa , seal vahetatakse autod väga kiiresti välja , ” selgitab Toome firma ostuvalikut . </s> <s> “ Autod ostame lepinguliselt otse salongidest , kuhu need uut marki ostes tagastatakse - need on nn vahetusfondi autod , juhuslikku kaupa me sisse ei too . </s> <s> Belgias on 70% sõidukitest diiselmootoriga ning väga hea lisavarustusega . ” </s> </p>
<p> <s> Firma eelistab sisse tuua keskeltläbi viie aasta vanuseid autosid , et neile laieneks ka liisinguvõimalus . </s> </p>
<p> <s> <hi rend="rasvane"> Kes müüb , see vastutab </hi> </s> </p>
<p> <s> “ Belgia riik annab auto väljaveo sertifikaadi väga range kontrolli järel , ” tõdeb Toome . </s> <s> “ Kontrollime autosid ka Eestisse jõudes ning likvideerime ilmnenud vead . </s> <s> Ostjale anname üle korras auto . </s> <s> Lisaks garanteerime , et auto ei kuulu tagaotsimisele , see ei oma aresti . ” </s> </p>
<p> <s> Välismaalt toodud või Eestis kasutusel olnud autot võrreldes tasuks mõelda erinevustele teeoludes . </s> <s> Mõned lõuapoolikud on soovitanud Eesti auklikke teid kasutada autode katsepolügoonina . </s> </p>
<p> <s> Kui salong annab uuele autole igakülgse mitmeaastase garantii , siis kasutatud autodele anname tehnilise seisukorra garantii . </s> <s> “ Kui inimene tuleb kohe meie juurde tagasi tehnilise probleemiga , loeme selle oma veaks , ” tunnistab Toome . </s> <s> “ Muude asjade eest ei saa me vastutada , sest me ei tea , kuidas ja kus sellega vahepeal sõidetud on . ” </s> <s> Õnneks juhtub selliseid asju üliharva . </s> </p>
<p> <s> <hi rend="rasvane"> Pereisa otsustab </hi> </s> </p>
<p> <s> Autot tuleb harilikult ostma pereisa , sest tema käes on rahakott ja peas valikutarkus . </s> <s> “ Meie ostjad on üllatavalt targad , ” möönab Toome . </s> <s> “ Nad oskavad tähelepanu pöörata isegi sellistele pisiasjadele , mida meie pole märganud . </s> <s> Nõnda kasvame koos ostjaga . ” </s> </p>
<p> <s> Emotsionaalne valik kujuneb ostjatel selle järgi , kui puhas on auto nii seest kui väljast . </s> <s> Kui inimene on kümme aastat tagasi käinud salongis unelmate autot vaatamas , mis maksis 360 000 kr , siis nüüd tahab ta kogeda sama tunnet , kuigi hind on langenud 60 000 kr peale . </s> <s> Seda topeltrõõmu ei tohi inimeselt võtta . </s> </p>
<p> <s> Tegelikult tullakse ikkagi kindlat marki ostma : juba varem on mõeldud selle peale , milline on kubatuur , valitakse keretüüp , seejärel kas diisel- või bensiinimootor jne. </s> <s> Palju pannakse rõhku auto turvalisusele . </s> </p>
<p> <s> Kui inimene ise ei ole auto headuse ja tehnilise seisukorra hindamiseks küllalt kompetentne , võib ta lasta auto firma esinduses üle vaadata . </s> <s> “ Meil on ülevaatuspunkt siinsamas kõrval , ” nendib Toome . </s> <s> “ Seal annab aparaat konkreetse ja tõese teabe amortisaatorite , vedrustuse jm kohta . ” </s> </p>
<p> <s> Autol ja Karavanil on välja kujunenud oma fänniklubi . </s> <s> “ Isegi Hiiumaalt käiakse meilt ostmas , ju siis on info inimeselt inimesele levinud , ” imestab Toome . </s> </p>
<p> <s> <hi rend="rasvane"> Kvaliteet garanteeritud </hi> </s> </p>
<p> <s> “ Teisalt on meil kujunenud ka oma püsiklientuur : meilt auto ostnud kliendid tulevad mõne aasta pärast sooviga autot uuendada . </s> <s> Meie teeme tema autole põhjaliku läbivaatuse , hindame ära , inimene maksab vaheraha ning sõidab uuemaga edasi , ” räägib Kalev Toome . </s> </p>
<p> <s> Toome paneb imeks , et osa inimesi tuleb ikka veel küsimusega , ega need autod ole mullusuvist uputust üle elanud . </s> <s> “ Seletame siis neile , et Belgia polnud päris kindlasti üleujutusest haaratud , seega on hirm täiesti alusetu . ” </s> </p>
<p> <s> <hi rend="rasvane"> Kaja Prügi </hi> </s> </p></div3>
          <div3 type="artikkel"><head> Kulda ja hõbedat leidub me maal </head>
<p> <s> Tänu meie suusatajatele saab tänavu sel moel muuta tuntud laulu sõnu . </s> <s> Tublid ei olnud mitte ainult Šmigun ja Mae , vaid ka Veerpalu , Rehemaa ning teised , kes ennast ületades saavutasid hetkel parima võimaliku tulemuse . </s> </p>
<p> <s> Väga suure töö tegi möödunud nädalavahetusel ära ka rallimees Markko Märtin . </s> <s> Laskumata arutelusse eri spordialade populaarsuse üle maailma mastaabis , võib tema kuuendat kohta MM-rallil Türgis teatud mõttes võrrelda Veerpalu tulemustega Val di Fiemmes . </s> </p>
<p> <s> Kumbki ei jäänud saavutatuga rahule ning ka rahvas lootis enamat . </s> <s> Mõne aasta eest oleks nii nemad kui ka meie pisarateni rõõmustanud niisuguste kohtade üle . </s> <s> Mõlemad mehed võistlesid seltskonnas , kus konkurents on ülitihe ja auhinnaküsijaid iga kord rohkem kui kümme . </s> </p>
<p> <s> Omalt poolt tegid nad kõik , et võidupärg koju tuua , kuid neist suhteliselt sõltumatud asjaolud takistasid plaanide teostumist . </s> <s> Aga Märtin ja Veerpalu on mõlemad sarnasest puust sihikindlad sümpaatsed mehed , kes äpardustele vaatamata võitlevad ausalt lõpuni . </s> <s> Kuldaväärt sportlased . </s> </p>
<p> <s> Kohti jagasid ka parteid . </s> <s> Selles , kas nende või(s)tlus oli sama aus ja tunnustatud reeglitele vastav , julgen kahelda . </s> <s> Hoolimata sellest , võivad ühed endale võidupärja kaela riputada ja teised on sunnitud tunnistama allajäämist . </s> </p>
<p> <s> Kõik ei saa olla võitjad . </s> <s> Kindlasti peavad aga järgmistel aastatel eluga rahul olema need kodanikud , kes valimas ei käinud . </s> <s> Nende hääled , õigemini nende puudumine , mõjutasid valimistulemusi väga palju . </s> </p>
<p> <s> Automaailma tähtsündmusteks ja kevadekuulutajateks on sel kuul toimuvad Genfi automess ja Motorex Tallinnas . </s> <s> Seal on igaühel võimalus ise välja valida meeldiv kuldne auhind - uus auto - ning sellega ennast autasustada . </s> </p></div3>
          <div3 type="artikkel"><head> Perepäeval esitleti Impreza STI 2003 </head>
<p> <s> Juba kolmandat talve korraldab AS Mariine Auto veebruaris oma klientidele ja teistele Subaru huvilistele perepäeva - Subaru talvekaravan . </s> </p>
<p> <s> Selle aasta talvepäevad toimusid kolmes Eesti linnas : Pärnus , Tartus ja Tallinnas . </s> <s> Eesmärgiks oli tutvustada Subaru nelikveolisi autosid libedates teeoludes ja esitleda uut sportlikku Subaru Impreza STI 2003 mudelit . </s> </p>
<p> <s> Kõigis kolmes linnas soosis ilmataat korraldajaid ning seetõttu oli ka osavõtjaid rohkesti . </s> <s> Pereisad said ( soovi korral ka julgemad pereemad ) jäärajal kätt proovida autodega , mis võimsuselt ületavad enamikku Eesti rallivõitlustel osalevaid autosid . </s> <s> Kes ise rooli ei tahtnud istuda , sai elamuse kõrvalistmel kaasa sõites . </s> </p>
<p> <s> <hi rend="rasvane"> Proovisõit ülivõimsa autoga </hi> </s> </p>
<p> <s> Ka Maalehel oli võimalus testida uut Impreza STI mudelit . </s> </p>
<p> <s> Kolmetähelise lühendi STI ( Subaru Tecnica International ) taga peituvad Subaru tootjatehase tippsaavutused , mida autotootja on suutnud ühte tänavasõidu sportautosse koondada . </s> </p>
<p> <s> Subaru STI Euroopa versioon jõudis Eestisse 2002. aasta alguses ning juba 2002. aasta lõpus esitleti maailmas uut mudelit . </s> </p>
<p> <s> Auto on väliselt läbinud uuenduskuuri , täiesti on muutunud esiosa . </s> <s> Uued tuled , esistange , iluvõre ja kapott annavad autole massiivse jõulise välimuse . </s> </p>
<p> <s> Põhivarustusse on lisandunud ka suur tagumine spoiler ja aerodünaamilised küljespoilerid , mis rõhutavad veelgi auto sportlikku olemust . </s> </p>
<p> <s> Just spoilerid annavad STI 2003 mudelile suurtel kiirustel eelmise mudeliga võrreldes veelgi suurema stabiilsuse . </s> </p>
<p> <s> Uued tagatuled jälgivad autodisaini värskeid moesuundi ja tänu sellele on muutunud ka tagumise kaitseraua kuju . </s> </p>
<p> <s> Subaru STI 265hobujõuline turbo ülelaadimisega lamavmootor , kuuekäiguline käigukast ja 50/50 jagunev nelikvedu tagavad tehase andmetel autole kiirenduse 5,2 sekundit sajakilomeetrise tunnikiiruse saavutamiseks . </s> </p>
<p> <s> Selleks et mootor saaks piisavalt jahutust , on uuel mudelil suurendatud turbo vahejahutit ja kapotil ilutseb eriti agressiivne õhuvõtuava . </s> </p>
<p> <s> Autol on parendatud ka vedrustust , mis annab hea teelpüsivuse ning stabiilsuse . </s> <s> Suured velgede tagant silmatorkavad kuldseks värvitud Brembo pidurisupordid rõhutavad veelgi auto sportlikku iseloomu . </s> </p>
<p> <s> Autosse sisse vaadates torkab silma Subarule omane polsterduse ja istmete sinine värv . </s> <s> Tähelepanelikul uurimisel näeme , et muudetud on näidikuplokki , kesksel kohal asetseb nüüd suur tahhomeeter . </s> </p>
<p> <s> Nägus ja paraja suurusega sportlik Momo-rooliratas ning ergonoomilised istmed annavad juhile kindla ja mugava sõiduasendi . </s> </p>
<p> <s> <hi rend="rasvane"> Külmanärvilistele loodud </hi> </s> </p>
<p> <s> Olles esimest korda sellise auto roolis , millel on esidiferentsiaali lukustus , hämmastas mind auto käitumine lumisel ja libedal teel . </s> <s> Kurvis gaasi andes rebis esilukk jõuga auto nina tagasi otseks . </s> <s> Tavalised lukkudeta nelikveolised autod kipuvad tavaliselt libisema diagonaalis . </s> </p>
<p> <s> STI mudeliga sõites sain aru , et peab olema piisavalt külma närvi gaasipedaal põhjas hoida , et auto jääks kindlalt teele ega lõpetaks lumevallis . </s> <s> Kindlasti tuleks enne auto kõikide võimaluste proovimist sellega piisavalt harjutada ja võtta kogenud sõitjatelt mõni koolitund . </s> </p>
<p> <s> Eriti hea tundus olevat kuuekäiguline käigukast , käigud olid lühikesed ja lülitusid konkreetselt ning mootor püsis korralikult vajalikel pööretel . </s> </p>
<p> <s> Lõpetuseks : Subaru STI 2003 ei ole kaugeltki mõnus pereauto , kuid siiski on temaga kihutamata mugav ka linna vahel sõita . </s> </p>
<p> <s> STI 2003 mudelis on peidus küllaga adrenaliini . </s> </p></div3>
        </div2>
        <div2 type="rubriik">
          <head> TeRa </head>
          <div3 type="artikkel"><head> Andres Panksepp naudib otsesaateid </head>
<p> <s> <hi rend="kaldkiri"> 04.03.2003 <bibl> <author> Maarius Suviste </author> </bibl> </hi> </s> </p>
<p> <s> <hi rend="rasvane"> Raadio Elmar peatoimetaja Andres Panksepp , kuivõrd jäite rahule Val di Fiemme suusavõistluste ülekannetega ? </hi> </s> </p>
<p> <s> Ma ei ole väga kirglik suusavõistluste jälgija , kuid selle vähese vaatamise põhjal tundub , et liiga paljud tähtsad hetked magatakse otsepildis maha . </s> </p>
<p> <s> Telereporteritele ei ole eriti midagi ette heita . </s> <s> Ehk peaks nad üritama rohkem jälgida seda , et kui üks jätkab teise mõtet , ei moodustaks kogemata ebaloogilist ning naljakana tunduvat tervikut . </s> </p>
<p> <s> <hi rend="rasvane"> Mida arvate TV 3 uuest saatest “ Farm ” ? </hi> </s> </p>
<p> <s> Taas tuleb alustuseks öelda , et olen näinud vaid kahte osa sarjast , aga selle põhjal väidan , et pisut nagu sündmustevaene . </s> <s> Paratamatu võrdlus tekib Robinsonidega . </s> <s> Sealne tegevus tekitas rohkem emot-sioone . </s> </p>
<p> <s> <hi rend="rasvane"> Mida soovitate televaatajatel vaadata ? </hi> </s> </p>
<p> <s> Olen otsesaadete nautija . </s> <s> Minu soovitused on ehk liiga trafaretsed , aga ma ise ei jäta vaatamata , kui Urmas Ott midagi teeb . </s> <s> Üritan olla ka “ Terevisiooni ” vaataja , kuna Marko Reikop ja Anu Välba on teemakäsitlustes heas mõttes rahvalikud , vajadusel teravad ja mõõdukalt tempokad . </s> </p>
<p> <s> Äärmiselt nauditavad on Aarne Rannamäe ülesastumised AKs . </s> <s> Seriaalidest julgen soovitada “ Ally McBeali ” . </s> </p>
<p> <s> <hi rend="rasvane"> Mis on meie telekanalites puudu ? </hi> </s> </p>
<p> <s> Võiks olla rohkem otsesaateid . </s> </p>
<p> <s> <hi rend="rasvane"> Millist nõu annaksite ETV-le ? </hi> </s> </p>
<p> <s> Rahvustelevisiooni peetakse kõigile kuuluvaks ja levinud on ütlus , et Eestis on umbes üks miljon telespetsialisti . </s> <s> Mina ei kuulu kindlasti selle miljoni hulka . </s> <s> Mitte et mul oma arvamust programmi ja tegijate kohta ei ole , aga tundmata süsteemi ning inimesi , ei saa midagi väita ega nõu anda . </s> </p>
<p> <s> Hoolimata asutuse spetsiifikast , võib aga üldnõuandeks öelda , et niinimetatud mugavaid ja laisklejaid ei maksa palgalehel pidada . </s> <s> Arukas firmajuht saab kahepalgelisusest ja lojaalsuse vaheldumisest ebalojaalsusega aru . </s> </p>
<p> <s> Parim , mida juht firma edukaks toimimiseks teha saab , on moodustada ühtlane ja üksteisega läbi saav kollektiiv . </s> </p>
<p> <s> <hi rend="rasvane"> Kas teid häirivad meie eratelekanalite hirmpikad reklaamipausid ? </hi> </s> </p>
<p> <s> Kuidas kunagi . </s> <s> Õnneks vahel Murphy seadused ei toimu ja reklaamipausid on eri kanalites eri ajal. </s> </p>
<p> <s> <hi rend="rasvane"> Te olite pikka aega üks “ Terevisiooni ” saatejuhte . </hi> </s> <hi rend="rasvane"> <s> Millal võib teid taas teleekraanil näha ? </s> </hi> </p>
<p> <s> Kõik sõltub konkreetsest pakkumisest . </s> <s> Pean ennast küll stabiilseks , kuid keskpäraseks tegijaks . </s> <s> Mul puudub ambitsioon olla iga hinna eest ekraanil . </s> <s> Seega saavad otsustavaks juhus , enesekriitika hetkevorm ja formaadi sobimine . </s> </p></div3>
        </div2>
      </div1>
    </body>
  </text>
</TEI>
</teiCorpus>
</teiCorpus>
