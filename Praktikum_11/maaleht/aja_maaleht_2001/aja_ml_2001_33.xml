<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_aja_maaleht.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Maaleht 16.08.2001 ( number 33 ( 723 ) ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_aja_maaleht">header_aja_maaleht.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="ajalehenumber">
        <head> Maaleht 16.08.2001 ( number 33/2001 ( 723 ) ) </head>
        <div2 type="rubriik">
          <head> </head>
          <div3 type="artikkel"><head> Praalime sinule ! </head>
<p> <s> <hi rend="kaldkiri"> 15.08.2001 </hi> </s> </p>
<p> <s> <hi rend="rasvane"> Debelaki libauudised </hi> Kuna keeristormi tekitatud kahjude hüvitamiseks riigieelarves raha ei ole , otsustati , valitsuse reservfondi ja meteoroloogide abiga korraldada uus keeristorm.See liigub eelmisele vastupidises suunas ja toob kõik äraviidud majakatused ja kariloomad tagasi , tõstab põldudel üles vilja ja ajab püsti mahalangenud puud . </s> <s> Uus keeristorm algab 23. augusti öösel kl 2. </s> <s> Valitsus ja politsei alustavad lähipäeval kampaaniat elanikkonna turvatunde parandamiseks . </s> <s> Kampaania tulemusena hakkab kodanik senisest oluliselt tihedamini nägema korravalvureid tänaval.Uusi politseinikke tööle palgata pole plaanis , küll aga hakatakse kõikidele soovijatele jagama politseimundreid . </s> <s> Mundri saab inimene kätte elukohajärgsest politseijaoskonnast . </s> <s> Vorm on tasuta , teenistusrelva ööpäevane rent on 38 krooni . </s> </p>
<p> <s> Valitsus langetas eilsel eriistungil otsuse tuleva aasta riigieelarve vastuvõtmise kohta . </s> <s> Kuna tõenäoliselt kulgevad eelarvevaidlused üliraskelt , otsustati järgmiseks aastaks võtta vastu mõne teise riigi eelarve , kus oleks rohkem raha . </s> <s> Kaalumisel on Norra , Rootsi ja Araabia Ühendemiraatide eelarve . </s> </p>
<p> <s> Ujuja Ahto Jerkunn saabus Küprosel peetud maailmameistrivõistlustelt rekordilise medalisaagiga . </s> <s> Kokku kolm kulda , neli hõbedat ja kuus pronksi.Kuldmedalid sai Jerkunn Jaapani ujujate hotellitoast ajal , mil sportlased olid söömas , kaks hõbedat Keenia ujujate kohvritest , ülejäänud medalid õnnestus Jerkunnil hankida korraldajate ruumist . </s> <s> <hi rend="rasvane"> ROHKE DEBELAKK </hi> </s> </p>
<p> <s> <hi rend="rasvane"> Karude miiting </hi> Inimkonnas kuulutati välja karujahihooaeg , mis pidi vältama mitu kuud . </s> <s> Maha taheti lasta umbes pooled karud . </s> <s> Ottidele see muidugi meeltmööda polnud . </s> <s> Nad kogunesid sügavale põlislaande miitingule . </s> <s> Üks eriti auväärne hallikarvaline mõmmik ronis kõrgele kännu otsa ja ajas ennast tagakäppadele püsti . </s> <s> “ Hirmus genotsiid on pihta hakanud , ” mõmises ta . </s> <s> “ Kuulsin just uudistest , et Vändra metsas Pärnumaal lasti vana karu maha . </s> <s> Pojad jäivad järele . </s> <s> Need nabiti kinni ja viidi Pärnu laadale , kus neid ilmselt sunnitakse tantsima ja tuld neelama , et inimesi lõbustada . </s> <s> Inimesed on üks paras ussisugu . </s> <s> Meie peamised toitjad ehk mesilased meelitati koledatesse tarudesse , kus armsaid linnukesi vangis hoitakse ning enda kasuks tööd rügama sunnitakse . </s> <s> Üks meie suguvendadest elab loomaaias , oli tema matsakas ja muidu maias , kuid inimesed pistsid ta puuri , millel silt “ Loomade toitmine rangelt keelatud ” . </s> <s> Nii meie Karu-Mati seal kohutavates piinades hääbub . </s> <s> Inimeste lapsed püüavad meisse küll inimlikult suhtuda , kuid need katsed lämmatab verejanuliste jahimeeste maffia . </s> <s> Kas teist keegi aru sai , kuhu Kati karu sai ? </s> <s> Maffia värk ! </s> <s> Ja kedagi ei huvita , et Kati ilma karuta on justkui ilma aruta . </s> <s> Me peame organiseeruma ! </s> <s> Näete , hunte ei kiusa keegi , sest nemad käivad hulgakesi . ” </s> <s> Siinkohal sai miiting järsu lõpu , sest kohale jõudsid jahimehed , kes ajasid kumminuute vehkides ja pisargaasi piserdades karumassi laiali . </s> </p>
<p> <s> <hi rend="rasvane"> CNN ( Contra NaljaNurk ) </hi> </s> </p>
<p> <s> <hi rend="rasvane"> Laulame neid laule jälle </hi> <hi rend="rasvane"> Sünnipäevalaul </hi> Minu vennas Lasnamäel on igaveses pohmas , mis ma talle küll sünnipäevaks viin ? </s> <s> Salaviin , salaviin , salaviin , salaviin , salaviin , salaviin , salaviin , salaviin ... </s> </p>
<p> <s> Minu õde Mustamäel on hirmsas suitsunäljas , mis ma talle küll sünnipäevaks toon ? </s> <s> Salasuitsu toon , salasuitsu toon , salasuitsu toon , salasuitsu toon ... </s> <s> <hi rend="rasvane"> MARGO VAINO </hi> </s> </p>
<p> <s> <hi rend="rasvane"> Saa presidendiks ! </hi> </s> <s> Saa presidendiks Savi , saa presidendiks Päts ! </s> <s> Siis Euroliitu-NATOt ei karda eesti mats . </s> <s> Meil kalur merel liituda saab moblavõrguga . ja Arnold Rüütli põues võib vili võrsuda . </s> </p>
<p> <s> <hi rend="rasvane"> Tõsi taga </hi> Peopesa - koht , kus pannakse pidu Kallur - kallis inimene Katus sõidab - mafiooso kihutab autoga Varastamine - inimese rikkaks tegemine Sakusment - Sakus elav võmm Primaat - Priimat suitsetav tüüp Kupatamine - kuppude panek <hi rend="rasvane"> Luukere noolega kapis </hi> ajakirjandus susiseb sapist pilluvad tublisti mürki ja pori luukere leiti mu noolega kapist leiti jah tunnistan see pole lori kaval kapp oli kuid nuhkisid välja siiski kesk luukereleidmiskampaaniat nad ei saa teada et kui keerata välja korgid - siis nende alt pritsib šampanjat luukere kätte ei saa nad sealt kapist võivad käed taskus vaid vaadata toda nool kappi kaitseb ja nool pole papist jookseb ja hüppab ja lennutab oda <hi rend="rasvane"> CONTRA </hi> <hi rend="rasvane"> Vaheta mõtet </hi> “ Mis pille panete ? ” </s> <s> “ Saksofoni , amfi , mandoliini ja kanepit . ” </s> <s> “ Kes seal ripub ? ” </s> <s> “ Seadsime oma presidendikandidaadi üles . ” </s> <s> “ Mis paha lõhn siin on ? ” </s> <s> “ Seitsmevõistleja tegi 7000 punkti täis . ” </s> <s> <hi rend="rasvane"> Spordiprisma </hi> IAAFi uueks esimeheks valiti üksmeelelt korealane Do Ping . </s> <s> Kanepiga mänginud Laar ja Palts said narkopolitseilt noomida . </s> <s> Jalgpallimeeskond Narva Trans kohtus oma põhirivaaliga Tallinna Vestiidiga ja võitis suurelt . </s> <s> Teine katse . </s> <s> Tatt on kõrgusel 5.40. </s> <s> Teivashüppaja võtab hoogu . </s> <s> Jookseb , hüppab ... ja kahjuks tuleb tatt pähe . </s> <s> Kuulitõukaja kütab end üles teiseks katseks . </s> <s> Topib endale peotäie briketti suhu ja paneb põlema . </s> <s> Vasaraheitja Ivanov peeti kinni , kuna ta ületas illegaalselt 80 meetri piiri . </s> <s> Purjus kaugushüppaja ei tabanud pakku ja kukkus koridorist otse oma esikusse . </s> <s> <hi rend="rasvane"> Päeva-raamat INNA AEG </hi> <hi rend="rasvane"> 9. august </hi> Erki sai hõbeda eest 700 000 krooni . </s> <s> Tal nüüd omapoolne osa olemas , võiks vabalt Sapardo raha saada . </s> <s> Euroraha eest võiks Erki Võrumaa Antsla kandi inimestele teibad osta . </s> <s> Teivas käes , väike hoojooks heinaküünis , enne heinakuhja teivas maha auku ja hopp - maamees kuhja otsas nagu naksti . </s> <s> Turismi tuleb arendada ! </s> <s> Välismaalased jookseksid murdu , et vaadata , kuidas eestlased maatööd teevad . </s> <s> <hi rend="rasvane"> 10. </hi> Käisin Roosna-Allikul . </s> <s> Kinobuss jõudis sinna . </s> <s> Roosna-Alliku on vägev koht , paljud arvasid , et hobupäev on õige pikaks veninud . </s> <s> <hi rend="rasvane"> 11. </hi> Kuulsin uudistest , et presidendibandidaadid kaaperdasid Rakke lähedal kinobussi . </s> <s> Rooli taga istuvad Peeter I ja Peeter II . </s> <s> Toomas süstib nende käevarde muudkui dopingut , et mehed presidendirallile vastu peaksid . </s> <s> Andres hakkas Pearuga vaidlema ning jäi Vargamäele maha . </s> <s> Ega maarahvas siis kinota jää . </s> <s> Võimumehed kihutavad mööda valdu ringi ja teevad sellist kino et vähe pole - kohtuvad valijameestega . </s> <s> <hi rend="rasvane"> 12. </hi> Alternaiivne põllumajandus päästab maainimese . </s> <s> Nii ma hakkasingi täna kanepit kasvatama . </s> <s> Magamistoas , otse voodis . </s> <s> Vanamees kobises veidi , aga rahunes siis , kui ütlesin , et üks kanepitaim maksab kuni 3000 krooni . </s> <s> Enam pole pinssi ja piimaraha vajagi . </s> <s> <hi rend="rasvane"> 13. </hi> Lugesin lehest , et jälle sõitis purjus politseinik teelt välja . </s> <s> Küsisin vanamehelt , mida ette võtta . </s> <s> Õhtul laulis Ain mulle laualambi valgel : “ Tule Tuul ja laku ära meie võmmi õlu . ” </s> <s> <hi rend="rasvane"> 14. </hi> Mõtlesin . </s> <s> Ja mõtlesin . </s> <s> Välja mõtlesin : kui liikluspolitseinik autojuhi kinni peab ja alkomeetrisse puhuda käsib , tuleks öelda : “ Puhu esimesena ! </s> <s> Kel kõvem joove , see edasi sõidab ! ” </s> <s> Ja politseinik kihutabki minema . </s> <s> <hi rend="rasvane"> 15. </hi> Kolmapäev . </s> <s> Käisin Türil ja ostsin kaubamajast ruudulise kaustiku , elu on jälle rööbastel . </s> <s> Kanep aitab ! </s> </p></div3>
          <div3 type="artikkel"><head> Poolteist ööpäeva raudukse taga </head>
<p> <s> <hi rend="kaldkiri"> 15.08.2001 </hi> </s> </p>
<p> <s> <hi rend="rasvane"> Soomukid jäid Tartumaal sohu saatmata , Tallinna teletornis gaas lahti keeramata , aga olime kõigeks valmis </hi> </s> </p>
<p> <s> 1991. aasta 19. august algas Eesti politseijuhtidele ärevalt . </s> <s> Moskvas võimu haaranud putšistid olid välja kuulutanud erakorralise seisukorra . </s> <s> Pihkvast Tallinna poole teekonda alustanud dessantväelased jõudsid sama päeva õhtuks Tartu alla . </s> </p>
<p> <s> <hi rend="rasvane"> Relvad peitu </hi> </s> </p>
<p> <s> “ Me ei teadnud , kas nad pööravad Tartusse sisse või põrutavad otse Tallinna peale , ” meenutab tollane Tartu munitsipaalpolitsei ülem <hi rend="rasvane"> Uuno Ellen </hi> . </s> </p>
<p> <s> Kõigepealt otsustas politsei relvad ära peita . </s> <s> Aega oli napilt , kolonn liikus juba Võru maanteed pidi . </s> </p>
<p> <s> “ Tollal olid meil juba mõned kuulivestid , ” kõneleb Ellen . </s> <s> “ Panime nende tugevast riidest kotid relvakambri põrandale ja pildusime püstolid ning padrunipidemed läbisegi sisse . </s> <s> Mul oli kotis üle saja püstoli koos moonaga , kuradima raske oli ! ” </s> </p>
<p> <s> Relvad viidi autoga maale . </s> <s> Seejärel sõitsid Ellen ja abiprefekt <hi rend="rasvane"> Jaak Vadi </hi> Aardla ülesõidukohale . </s> </p>
<p> <s> “ Kolonn sõitis Võru ristmikule ja peatus , ” mäletab Ellen . </s> <s> “ Meiega oli kaasas <hi rend="rasvane"> Jevgeni Jessin </hi> oma kiirreageerijatega . </s> <s> Ütles , et läheb ja vaatab , kas saab jutule , pidid tuttavad mehed olema . </s> <s> Selgus , et neil olid mingid vanad turismikaardid , kuhu polnud Tartu ringteed peale märgitud . </s> <s> Seepärast ei osatudki Tallinna poole keerata , vaid jäädi ristteele . ” </s> </p>
<p> <s> Kolonn nägi üsna hale välja . </s> <s> Mõned masinad olid kraavis käinud , mõned trossi otsas . </s> <s> Dessantväelased , noored poisid , olid tolmused ja väsinud . </s> <s> Kolonni ülem otsustas teha puhkepausi . </s> </p>
<p> <s> Vadi peas sündis mõte vedada Kärevere sillale mõned ehitusdetailid , panna seal välja silt “ Objezd ” ( ümbersõit ) ja nii juhtida soomukid teepervelt alla Laeva sohu Karupõhja . </s> <s> Seal oli nii kitsas tupiktee , et rasked roomikmasinad poleks saanud ringi pöörata . </s> </p>
<p> <s> “ Ma ei julgenud üksi otsust vastu võtta , ” tunnistab Vadi . </s> <s> “ Olin harjunud , et kõik otsustati Tallinnas . </s> <s> Kuna prefekt Aleks Uibo oli puhkusel , helistasin tollasele politsei peadirektor Jüri Nurmele . </s> <s> Ka tema ei langetanud otsust , vaid võttis ühendust minister Laanjärvega . </s> <s> Laanjärv ei hakanud riskima , ütles , et las tulevad edasi , oleme valmis neid vastu võtma . ” </s> </p>
<p> <s> Soomusmasinad jätkasid sõitu , Tallinna jõudsid nad hommikul . </s> <s> Tartu maanteele lennuvälja lähedale sõitsid dessantväelastele vastu linnapea <hi rend="rasvane"> Hardo Aasmäe </hi> ja Tallinna prefekt ning volikogu liige <hi rend="rasvane"> Raik Saart </hi> . </s> </p>
<p> <s> “ Kaardid olid neil tõesti viletsad . </s> <s> Kolonni juhtis polkovnik , kes ilmselt kuulus KGBsse . </s> <s> Nad olid nõus , et politseiautod sõidavad ees ja juhivad osa kolonnist Dvigateli juurde , teise osa Tondile Matrossovi polku , ” meenutab Saart . </s> </p>
<p> <s> <hi rend="rasvane"> Admiral soovitas kaitsele asuda </hi> </s> </p>
<p> <s> Tallinna garnisoni komandant admiral <hi rend="rasvane"> Juri Belov </hi> ei andnud küll korraldust komandanditunni kehtestamiseks , kuid sõjalaevad olid siiski jõudnud blokeerida Tallinna lahe . </s> <s> Belovi korraldusel suunati sõjalaevad varsti Kroonlinna tagasi . </s> <s> Dessantväelased asusid järgmise päeva hommikul teletorni vallutama . </s> </p>
<p> <s> “ Admiral Belov kutsus mind välja , ” meenutab Saart . </s> <s> “ Ta palus meil sõita teletorni juurde ja teha kõik pingete mahavõtmiseks . </s> <s> Belov soovitas kaitsta ka teisi telekommunikatsioonikeskusi ja Toompead . </s> <s> Mingeid oma liine pidi oli ta juba saanud informatsiooni mässu nurjumisest ja teavitas sellest ka meid . ” </s> </p>
<p> <s> Kui Saart ja komandant teletorni juurde jõudsid , olid dessantväelased juba teletorni jõudnud , kuid ei pääsenud torni tipus olevatesse ruumidesse . </s> </p>
<p> <s> “ Nõuti , et ma annaksin korralduse uks avada , ” meenutab Saart . </s> <s> “ Ütlesin , et ei saa sellist korraldust anda . </s> <s> Soovitasin neil tagasi tõmbuda , sest putš oli läbi kukkunud . </s> <s> Nad ähvardasid ruumi jõuga tungida . </s> <s> Ütlesin , et sellisel juhul käivitavad kaitsjad kustutusseadmed ja argooni sisaldav kustutusgaas lämmatab kõik tornis viibijad . ” </s> </p>
<p> <s> Üks teletorni kaitsjaist oli K-komando vaneminspektor <hi rend="rasvane"> Peeter Milli </hi> . </s> <s> Koos <hi rend="rasvane"> Jüri Joostiga </hi> veetsid nad teletorni viimasel korrusel tehnilises keskuses riivitatud raudukse taga 36 tundi , pidades läbirääkimisi treppe mööda üles roninud dessantväelastega . </s> </p>
<p> <s> “ 19. augustist alates olid meie poisid Toompeal valves , ” meenutab Milli . </s> <s> “ Kui 20. augusti hommikul selgus , et teletorni on vaja kahte meest , läksime koos Joostiga . </s> <s> Sõitsime liftiga üles 22. korrusele , mis asub kohe restorani peal . </s> <s> Selleks ajaks olid juba rauduksed ette keevitatud . </s> <s> Meiega koos oli seal veel Kodukaitse esindaja oma raadiojaamaga ja valvemehaanik . ” </s> </p>
<p> <s> <hi rend="rasvane"> Laigulised vastamisi </hi> </s> </p>
<p> <s> “ Päev möödus rahulikult , ” ütleb Milli . </s> <s> “ Restoranitöötajad otsustasid varakult lahkuda ja me blokeerisime mõlemad liftid . </s> <s> See käis lihtsalt , tikutoosi abil . </s> <s> Mööda treppe üles marssimiseks kulub oma paarkümmend minutit . </s> <s> Uksed olid kahekordsed , metallukse taga veel tavaline puust uks . </s> <s> Esialgu olid uksed lahti , sest all oli samuti valve . </s> <s> Käisime restorani katuse ääre peal värsket õhku hingamas . </s> </p>
<p> <s> Meil oli kaasas täisvarustus : kiivrid , kuulivestid , automaadid , kaks Makarovi püstolit ja kaks automaadimagasini padruneid . </s> <s> Olime lahinguks valmis , kuid lootsime , et seda ei tule . </s> <s> Ründajatel olnuks alt lihtsam lasta . </s> <s> Meil polnud taganeda kuhugi . </s> </p>
<p> <s> Tuletõrjesüsteem oli meie salarelv - vajadusel võis kustutusgaasiga tornist hapniku välja suruda . </s> <s> Läbirääkimisi pidades hoiatasimegi , et võime tuletõrjesüsteemi käiku lasta . </s> <s> Kõik , kes torni jäävad , hukkuvad hapnikupuuduses , meie aga saame väljuda katusele . </s> </p>
<p> <s> Esimene auto sõjaväelastega saabus järgmisel hommikul kella poole viie paiku ja põrutas otse läbi väravate . </s> <s> Dessantväelased ei hakanud ustest tulema , vaid peksid puruks klaasmosaiigist akna ja sisenesid iseennast vigastades sealt . </s> <s> Hiljem tuli neile esmaabi anda . </s> </p>
<p> <s> Esimene mees tuli üles ilma relvata . </s> <s> Meil oli siis veel uks lahti . </s> <s> Ta üllatus , kui nägi enese vastas samasugust laigulist , kellel pealegi automaat kõhul . </s> <s> Teatasin , et olen Eesti politseist ja meile on tehtud ülesandeks võõraid torni mitte lasta , seepärast palun tal lahkuda . </s> <s> Seejärel sulgesime uksed . ” </s> </p>
<p> <s> Milli meenutab , et nad teatasid rünnakust kohe siseministeeriumi korrapidajale ja küsisid , mida teha . </s> <s> Kas avada tuli või mitte ? </s> <s> Vastus viibis . </s> <s> Teise telefoniga said nad kätte oma komandöri <hi rend="rasvane"> Enn Kase </hi> , tema kaudu ka siseminister <hi rend="rasvane"> Olev Laanjärve </hi> . </s> <s> Meestele öeldi , et nad oleksid rahulikud ja jälgiksid sündmuste arengut . </s> </p>
<p> <s> “ Tolleks ajaks oli torn sisuliselt vallutatud , ” tõdeb Milli . </s> <s> “ Dessantväelased rääkisid läbi ukse ja telefoni kaudu , püüdsid meid välja meelitada . </s> <s> Proovisid ust lõhkuda , toksimist oli kogu aeg kuulda . </s> <s> Ähvardasid . </s> <s> Hiljem selgus - operatsiooni juhtinud ohvitser oli juba kõrgemale poole ette kandnud , et torn on vallutatud . </s> </p>
<p> <s> <hi rend="rasvane"> Komandör tähtsam kui ministrid </hi> </s> </p>
<p> <s> Tolleks ajaks oli ka rahvas teletorni juurde kogunenud . </s> <s> Meile näis , et putš on läbi kukkunud . </s> <s> Siis aga tungis Pirita poolt üks eriüksuse jalaväelaste rühm läbi rahvamassi teletornini . </s> <s> Nad teatasid , et ükskõik mis Moskvas toimub , neile on tehtud ülesandeks teletorn vallutada . </s> </p>
<p> <s> Nagu ma aru sain , läks kogu Moskvast tulev informatsioon läbi meie teletorni Euroopasse . </s> <s> Sellepärast oligi see objekt tähtis . </s> <s> Ka meil oli otseside Soomega . </s> <s> Kui oleks madinaks läinud , oleks kõik Soome kuulda olnud . </s> <s> Vahepeal , kui nad väga kõvasti ukse kallal toksisid , lülitasime mikrofoni sisse . </s> </p>
<p> <s> Umbes kahe-kolme paiku tulid peaminister <hi rend="rasvane"> Edgar Savisaar </hi> ja siseminister Olev Laanjärv teletorni juurde läbirääkimisi pidama . </s> <s> Ütlesime , et ei ava ust enne , kui tuleb meie komandör Kask . </s> <s> Kask tuli pärast kella viit . </s> </p>
<p> <s> Dessantväelased olid päris normaalsed poisid , surusime kätt ja lahkusime sõpradena . </s> <s> Teletorni all surus meil kätt ka siseminister Laanjärv . </s> </p>
<p> <s> Tallinna volikogult sain pühendusega kvartskella . </s> <s> Et teletorn kuulus tollal Eesti Telefonile , saime neilt 500 rubla preemiat miinus maksud , 370 rubla kätte . </s> </p>
<p> <s> Naine ootas mind kõik need 36 tundi torni all . </s> <s> Vahepeal öeldi , et tornis pole enam kedagi . </s> <s> Abikaasa kutsuti samal ajal kõrvale ja kinnitati , et tegelikult oleme siiski üleval . ” </s> </p>
<p> <s> Kaido Liiva </s> </p></div3>
          <div3 type="artikkel"><head> Paljakäsi soomukite vastu </head>
<p> <s> <hi rend="kaldkiri"> 15.08.2001 </hi> </s> </p>
<p> <s> <hi rend="rasvane"> 20. augustil 1991 kaitses rahvas Eesti Raadiot ja Eesti Televisiooni </hi> </s> </p>
<p> <s> Tookord Toompeale , tele- ja raadiomaja või teletorni juurde kiirustades ei tulnud meile pähegi , et teeme midagi erilist , kuigi mõistsime , et meid võidakse roomikute all lömaks litsuda . </s> </p>
<p> <s> Me lihtsalt ei tahtnud uut 39. aastat . </s> </p>
<p> <s> Kirjatöö tarvis mälestusi sorteerides ja teiste tunnistajatega kohtudes kogesin , et inimestel ei ole enamasti ülevaadet augustisündmuste ajal tehtud fotodest . </s> <s> Tihtipeale pole võimalik sedagi kindlaks teha , kes või mis täpselt fotole jäi . </s> </p>
<p> <s> <hi rend="rasvane"> Tanke ei olnud </hi> </s> </p>
<p> <s> Fotod peaksid küll kummutama kes teab millal ja kelle käest käibele läinud , ühest trükisest teise rändavat müüti Tallinna rünnanud tankikolonnidest . </s> </p>
<p> <s> Isegi kergetankil on peal vähemalt 76millimeetrine , lahingutankil kõige vähem 100millimeetrine kahur . </s> <s> Tank ei võta peale sõitjaid , temaga sõidab ainult meeskond . </s> <s> Lahingumasinatega seevastu veetakse ka teisi võitlejaid . </s> <s> Tank ja lahingumasin erinevad ka soomuse paksuse ning lahingumoona hulga poolest . </s> </p>
<p> <s> Niisiis , tanke ei olnud . </s> <s> Olid roomikutel liikuvad dessant- ja jalaväe lahingumasinad . </s> </p>
<p> <s> Sadakond masinat koos meestega Pihkvas paiknevast 76. õhudessantdiviisist , mille kaks polku oli kindralmajor <hi rend="rasvane"> Ants Laaneotsa </hi> andmetel lahinguvõimelised ka rahu ajal , jõudsid läbi Luhamaa Venemaalt Eestisse 1991. aasta 19. augusti õhtul ning võtsid suuna üle Tartu Tallinnale . </s> </p>
<p> <s> Lugu oli tõsine , et aga pihkvalaste sõit n-ö üle kivide ja kändude läks , kiskus pilt kohati tragikoomiliseks . </s> </p>
<p> <s> Mõned väljavõtted 20. augusti kohta ajalehest Võru Teataja : </s> </p>
<p> <s> 6.45. Kaks omavahel avariis . </s> </p>
<p> <s> 7.00. Sõjaväe supikatel tee ääres . </s> <s> Ratas alt . </s> </p>
<p> <s> 7.30. Üks aitab teist kraavist välja tirida . </s> </p>
<p> <s> 8.05. Üks suur auto kraavis kummuli ... </s> </p>
<p> <s> Soomukeid jäi maha ka tehniliste rikete tõttu . </s> </p>
<p> <s> Samal päeval jõudis kolonn Tallinna külje alla . </s> <s> Tulid teated , et ka Aegviidu poolt on lähenemas sõjaväge ja et lennuväljale toodi õhu teel piirivalveüksustele lisa . </s> </p>
<p> <s> <hi rend="rasvane"> Dessantväelasi hoiti teadmatuses </hi> </s> </p>
<p> <s> Et välja uurida , mida kavatsetakse ja kolonni päralejõudmisega venitada , sõitsid pihkvalastele Tallinna-Tartu maantee kümnendale kilomeetrile vastu Tallinna linnavolikogu esimees <hi rend="rasvane"> Andres Kork </hi> , aseesimees <hi rend="rasvane"> Boris Julegin </hi> , linna politseiprefekt <hi rend="rasvane"> Raik Saart </hi> jt. </s> </p>
<p> <s> Selgus , et tulijad ei teadnudki , mida edasi kavatsetakse . </s> <s> Dessantväelased polnud kuulnud sedagi , et riigipööre Moskvas oli läbi kukkunud . </s> <s> Sellest said nad lugeda alles ajalehest Estonija . </s> </p>
<p> <s> Ajalehti jagati ka sõduritele , kes soomukitelt ja autopresentide tagant imestunult ja hirmunultki alla vaatasid . </s> <s> Mõni võttis vastu , mõni ei võtnud . </s> </p>
<p> <s> Komandöridest õhkus ettevaatlikkust . </s> <s> Nende seas oli ka varem Saksa DVs Nõukogude väegrupis teeninud kaadrisõjaväelasi . </s> <s> Vist ei tahtnudki nad nii väga peale tungida ega verist Vilniust korrata , mis pärast ju käsutäitjate kaela aeti . </s> </p>
<p> <s> Kuna linna garnisonist ega komandantuurist keegi kolonnile vastu ei tulnud ja Tallinna komandant Saartile telefoni teel vastas , et temal Riias asunud Balti sõjaväeringkonna staabiga korralduste saamiseks ühendus puudub , tuli Eesti politseil Vene sõjavägi segaduste ja liiklusummikute vältimiseks Tondi kasarmutesse , Koplisse ja Dvigateli tehase territooriumile öömajale juhatada . </s> </p>
<p> <s> Ette rutates - meie politsei saatis pihkvalased ka tagasiteele , ise minejaid manitsedes , et mehed väsinud peast kihutama ei hakkaks , muidu võib õnnetusi juhtuda . </s> </p>
<p> <s> Kell oli kahekümne minuti pärast üksteist . </s> <s> Mõtetes olin veel pärastlõunasel Rahvarinde meeleavaldusel , kus sadadest suudest “ Vabadus ! </s> <s> Vabadus ! </s> <s> Vabadus ! ” vastu Vabaduse platsi äärsete majade seinu raksatas . </s> </p>
<p> <s> Valmistusin magama heitma , kui kuulsin raadiost valitsuse kutset : “ Mehed ! </s> <s> Tulge raadio- ja telemaja kaitsma ! ” </s> </p>
<p> <s> <hi rend="rasvane"> Üksmeeleöö </hi> </s> </p>
<p> <s> Nagu iseenesest said riided uuesti selga . </s> <s> Abikaasa mõistis mu kiirustamist sõnadetagi . </s> <s> Miks ma hiljaaegu ostetud sinimustvalge lipu kokkuvolditult riiete alla peitsin , ei tea isegi . </s> <s> Tundsin vaid , et lippu võib vaja minna . </s> </p>
<p> <s> Bussipeatuses seisis veel paar meest . </s> <s> Sõnatu peaviibe : “ Sinna ? ” - “ Sinna ! ” </s> </p>
<p> <s> Inimesi tuli raadio- ja telemaja juurde üha rohkem . </s> <s> Kusagil ei olnud näha ühtki vintis , veel vähem purjus meest . </s> <s> Lipud lehvisid , raadiod rääkisid . </s> <s> Teadmine , et Kodukaitsel ja Kaitseliidul olla kumminuiad ja mõned käsitulirelvad , andis kindlustunnet juurde , kuigi oli selge , et soomukite vastu nendega ei saa . </s> </p>
<p> <s> Aeg-ajalt väljus raadiomajast Eesti Raadio direktor <hi rend="rasvane"> Peeter Sookruus </hi> , vahel ka mõni teine mees , et lisateavet anda . </s> <s> Pärast taasiseseisvumisotsuse vastuvõtmist tulid kaitsjate sekka peaminister <hi rend="rasvane"> Edgar Savisaar </hi> , riigiminister <hi rend="rasvane"> Raivo Vare </hi> , eriteenistuse juht <hi rend="rasvane"> Jaan Toots </hi> ja piirivalveülem <hi rend="rasvane"> Andrus Öövel </hi> . </s> </p>
<p> <s> Poole kahe ajal hakati autokraanade , tsisternautode , betoonplokkide , kruusa ja muu raske kraamiga koormatud veoautodega tõkestama Kreutzwaldi ja Lomonossovi tänavat . </s> <s> Muud ligipääsud olid juba päeval barrikaadidega enam-vähem suletud . </s> </p>
<p> <s> Teadsime , et soomukid tõketest üle sõita ei saa , aga selge oli , et kui ründajad trosside abil barrikaade laiali ei vea , siis lasevad nad need vajadusel kahuritega puruks . </s> <s> Aja võitmiseks oli tõkkeid aga siiski vaja . </s> </p>
<p> <s> Hommikupoole ööd tulid naised soojade saiakeste ja kuuma kohviga . </s> <s> Korvid ja termosed jagati tasuta tühjaks . </s> </p>
<p> <s> Kella neljaks sai selgeks , et vähemalt sellel ööl raadio- ja telemaja kallale ei tulda . </s> <s> Küll aga rünnati teletorni . </s> </p>
<p> <s> Hakkasime ühe teise Lasnamäe mehega jalgsi kodu poole astuma . </s> <s> Pinge oli meid öö läbi virge hoidnud , nüüd tikkus uni peale . </s> <s> Pedagoogilise Instituudi juures kuulsin selja taga Ikaruse häält . </s> <s> Tõstsin käe , buss peatus ja võttis meid peale . </s> <s> Oli nn valvebuss , mis varahommikuti bussijuhid tööle viimiseks linna pealt kokku korjab . </s> </p>
<p> <s> Bussijuht oli venelane . </s> <s> Veidi sõitnud , küsis ta , kust tuleme . </s> <s> “ Kas sealt ? ” - “ Sealt . ” </s> <s> - “ No siis viin ma teid otse ukse ette , ” otsustas juht . </s> </p>
<p> <s> Suutsime juhti siiski veenda , et pole mõtet suure bussiga majade vahel tiirutada . </s> </p>
<p> <s> Koitis taasiseseisvunud Eesti hommik . </s> </p>
<p> <s> <hi rend="rasvane"> Väike sõjakavalus </hi> </s> </p>
<p> <s> Üks asjaosaline rääkis mulle , kuidas Eesti kasutas oma vabadusvõitluse huvides <hi rend="rasvane"> Mihhail Gorbatšovi </hi> ukaasi maa inventariseerimisest ja sihtotstarbeliselt mittekasutatava maa põllumajandusele tagasi andmisest . </s> </p>
<p> <s> Ukaas võimaldas inventariseerijatel sõjaväeosi külastades luurata , millist sõjatehnikat nad kasutasid . </s> <s> Sõjameeste olme ja toitlustamisega tutvudes rehkendati välja “ supil ja seebil ” olnud meeste arv . </s> </p>
<p> <s> Näiteks kuulus Vene sõduri päevasesse toidunormi raudselt üks gramm teed . </s> <s> Kui päevas puistati katlasse sada grammi teed , oli relvil sada meest , kui kakssada grammi , siis kakssada meest jne. </s> <s> Augustiputšiks oli okupatsiooniväeosade kartoteek koos . </s> </p>
<p> <s> Kas nad tulevad veel ? </s> <s> 1939. ja 1940. aastal tõotas Moskva Tallinnale : “ Me austame teie iseseisvust ! ” </s> <s> Aga ei austanud . </s> </p>
<p> <s> Eesti umbusku saab hajutada ainult Venemaa ise . </s> </p>
<p> <s> Tõnu Talvar </s> </p></div3>
          <div3 type="artikkel"><head> Priiusealtar nõuab annetusi </head>
<p> <s> <hi rend="kaldkiri"> 16.08.2001 </hi> </s> </p>
<p> <s> <hi rend="rasvane"> 20. augustil on aegade jooksul erakordselt palju tähtsaid sündmusi olnud , olgu või näiteks Varssavi pakti maade relvajõudude sissetung Tšehhoslovakkiasse 33 aastat tagasi eesotsas Nõukogude Liiduga - tegu , mida paljud analüütikud loevad kommunismi hävingu avalöögiks . </hi> </s> </p>
<p> <s> 20. augustil kümme aastat tagasi sai taas vabaks Eesti . </s> <s> 20. augusti sündmustest läbi aegade saab ülevaate rubriigis “ Tuna &amp; täna ” . </s> <s> Mida teavad-mäletavad Eesti kümne aasta tagustest sündmustest neis üht- või teistmoodi osalenud inimesed , saab lugeda Priiuselehest . </s> </p>
<p> <s> Kümme aastat taasiseseisvust on pidulik ja uhke värk , on ju nii riigi kui ka inimese enda vabadus läbi ajaloo nii kallis aare olnud , et selle eest pole peetud paljuks elu anda . </s> </p>
<p> <s> Eesti sai seekord priiks ilma eriliste ohvriteta . </s> <s> Paraku näitab aeg , et ilma ei saa siin ilmas tõesti mitte midagi . </s> <s> Koos priiusega tulid ka ohvrid . </s> <s> Ja kõige rohkem ande vabaduse altarile pidid tooma maainimesed . </s> <s> Maad , seda põhilist tootmisvahendit , pole suudetud säilitada . </s> <s> Kuni üks kolmandik meie põllumaast on kasutamata . </s> <s> Untsu läinud põllumajandusreform ajas ainult küla tülli . </s> <s> Samas ostavad välismaalased Eestis maad kokku , meie meestele jäetakse sentide eest pelgalt tankisti roll . </s> <s> Ning mida näeb maal noor inimene ? </s> <s> Sageli vaid töötuid vanemaid . </s> </p>
<p> <s> Mis maaelust saab ? </s> <s> Kuidas seda edasi viia ? </s> <s> Seda on Maaleht uurinud terve oma ilmumise aja . </s> <s> Vastust oleme nõutanud ka kuue presidendikandidaadi käest , kes kõik targad ja väärikad mehed . </s> <s> Juttu presidendiks pürgijatega sai aetud just nimelt maal , et maaelu igati väärtustada . </s> <s> Presidendikandidaatide vastustes jäi kõlama nõuanne , mille võib kokku võtta vanasõnaga : ühenduses peitub jõud - ehk : talunikud , ärge rabelge üksi , moodustage ühistuid . </s> </p>
<p> <s> Matti Päts aga ütleb tänases lehes , et meie riik peaks natuke usaldusväärsem olema . </s> <s> Siinsamas kirjutab ka Peeter Tulviste , et elu on riigis korras , kui inimesed ei taha iga hinna eest kolida suurde linna . </s> <s> Selleks aga on vaja , et elujärg maal poleks lootusetult kehvem kui linnas . </s> <s> Praegu on see teadagi kuidas . </s> </p>
<p> <s> Tulviste sõnul saaks riik maalelule mitmel moel ka kaasa aidata ning see ei pea sündima nõnda , et maainimesed tulevad kesikutega Toompeale , vaid valitsus peab tulema mäe otsast alla rahva juurde . </s> </p>
<p> <s> Maaleht ei kaldu presidendikandidaate vaagides kellegi poole . </s> <s> Aga Peeter Tulvistega peab ühes küll nõustuma : maaelu ei saa hinnata mitte ainult kroonides . </s> </p>
<p> <s> Juubeliks oma lugejatele palju õnne soovides teame vaatamata kõigele , et kui keegi Eesti vabadust ähvardab , on rahvas jälle nagu üks mees . </s> <s> Olgu mats või vurle . </s> </p></div3>
          <div3 type="artikkel"><head> President võib valimata jääda </head>
<p> <s> <hi rend="rasvane"> Ka valimiskogus ei pruugi ükski kandidaat hääli kokku saada </hi> </s> </p>
<p> <s> Presidendimaratoni esimene finišivõimalus saabub 27.-28. augustil , kui Riigikogus läheb lahti riigipea valimiseks . </s> <s> Kas valib parlament uue riigipea ära või tulevad järgmised voorud ? </s> <s> Millal saabub lõpplahendus ? </s> </p>
<p> <s> <hi rend="rasvane"> Otsitakse presidenti </hi> </s> </p>
<p> <s> Selleks et Eesti vabariigi järgmine president saaks Riigikogus valitud , peab ühte kandidaati toetama rahvaesindajate kahekolmandikuline enamus . </s> <s> Niisiis vajab presidendikandidaat võiduks 67 Riigikogu liikme poolthäält 101st . </s> </p>
<p> <s> Kolmel koalitsioonierakonnal on praegu kokku 53 häält , millele võivad läbirääkimiste käigus veel mõned üksikud lisanduda . </s> <s> Kõik opositsioonis olevad erakonnad võivad kokku saada kuni 48 häält . </s> </p>
<p> <s> Seega jagunevad hääled Riigikogus peaaegu pooleks . </s> <s> Presidendi valimiseks vajalikku kaalu pole praeguse seisuga ei koalitsioonil ega opositsioonil . </s> </p>
<p> <s> Enamgi veel , kumbki suur vastasjõud pole tänaseks välja käinud võimalikku ühtset riigipeakandidaati . </s> </p>
<p> <s> <hi rend="rasvane"> Riigikogus valimine oleks ime </hi> </s> </p>
<p> <s> “ Eriti suur häda kokkulepetega saab olema kolmikliidul , ” arvab politoloog <hi rend="rasvane"> Rein Toomla </hi> . </s> <s> “ Nad on üksikult võttes suhteliselt jõuetud midagi tegema . ” </s> <s> Toomla ei taha hästi uskuda , et Riigikogu suudab esimeses voorus presidendi ära valida . </s> </p>
<p> <s> Selles kahtleb ka opositsioonilise Eestimaa Rahvaliidu fraktsiooni liige <hi rend="rasvane"> Tiit Tammsaar </hi> . </s> <s> “ Parem ongi , kui president otsustatakse valimiskogus , ” arvab Tammsaar . </s> <s> “ Selle liikmed on rahvale lähemal . ” </s> </p>
<p> <s> “ Öelda juba praegu , et Riigikogu ei tule oma ülesandega toime , tähendaks parlamendi rolli teadlikku marginaliseerimist , ” ütleb Riigikogu Mõõdukate fraktsiooni liige <hi rend="rasvane"> Liia Hänni </hi> . </s> <s> “ Kusjuures selliseid arvamusi on välja öeldud ammu enne seda , kui Riigikogus esindatud poliitilised jõud on teinud tõsist katset üksmeelele jõuda . ” </s> </p>
<p> <s> <hi rend="rasvane"> Valimiskogu - suur mõistatus </hi> </s> </p>
<p> <s> Kui Riigikogu ei suuda esimeses voorus presidenti valida , läheb valimise õigus edasi valimiskogule . </s> <s> See on variant , mida enamik analüütikuid peab kõige tõenäolisemaks . </s> </p>
<p> <s> Valimiskogusse kuuluvad lisaks Riigikogu liikmetele kohaliku omavalitsuse volikogude esindajad . </s> <s> Kokku kuulub valimiskokku 367 valijameest . </s> <s> Et valimiskogu presidendi ära valiks , peab kokku saama 184 valijamehe toetuse . </s> </p>
<p> <s> Keda aga valijamehed valivad ? </s> </p>
<p> <s> “ Lisaks valijamehe väljaselgitamisele otsustab kohalik volikogu ka seda , kelle poolt valijamees hääle annab , ” kinnitab Koigi vallavolikogu esimees <hi rend="rasvane"> Leiger Metsalu </hi> . </s> </p>
<p> <s> Nii et vallamajas valitakse oma lemmikpresident juba enne Toompeale jõudmist ära . </s> </p>
<p> <s> Keda aga valijamees pealinnas ikkagi lõpuks valib ? </s> </p>
<p> <s> Seda teab ehk vaid kõigevägevam . </s> <s> Vallamaja uksest välja astunud valijamees võib Tallinna jõudes oma hääle ükskõik kelle poolt anda . </s> <s> Hääletamine käib ju salaja . </s> <s> Ja mis sest , et vallamajas lepiti enne teistmoodi kokku . </s> </p>
<p> <s> Nii ei saagi volikogu liikmed olla kindlad , et nende esindaja hääletab nende soovi kohaselt . </s> </p>
<p> <s> “ Tegelikult on valimiskogu üks mõistatuste rada , ” kinnitab Tiit Tammsaar . </s> </p>
<p> <s> Politoloog Rein Toomla viitab tänavu kevadel tehtud uuringutele , mis näitasid , et eri parteid saavad otseselt mõjutada kõige rohkem 40% kohalike volikogude liikmete otsustusi . </s> <s> “ Volikogumeeste otsust ennusta kohvipaksult , sest ülejäänud 60% otsustab ikkagi oma parema äranägemise järgi . </s> <s> Ja ega see 40 protsentigi kindel ei ole , ” ütleb Toomla . </s> </p>
<p> <s> <hi rend="rasvane"> Mees sõnast , aga valijameest ... </hi> </s> </p>
<p> <s> Maalehe korraldatud valla- ja linnavolikogude esimeeste küsitlemisel selgus , et üldjuhul pole volikogud presidendikandidaatide üle veel aru pidanudki . </s> <s> Samuti on volikogudel ebaselge , kes valimiskokku omavalitsust esindama läheb . </s> <s> Kuna volikogu esindusfunktsiooni kannab esimees , võib arvata , et enamik volikogusid saadab valimiskokku just tema . </s> </p>
<p> <s> Osa volikogude esimehi nimetab küll isiklikke eelistusi , aga nendest ei saa üldistavaid järeldusi teha . </s> <s> Selgub veel , et paljud volikogud korraldavad presidendi küsimuses eelvalimise ning valijamees ei lähtu oma valikus mitte isiklikust , vaid volikogu enamuse eelistusest . </s> </p>
<p> <s> Volikogude esimeeste isiklike eelistuste põhjal jäävad kõlama <hi rend="rasvane"> Arnold Rüütli </hi> , <hi rend="rasvane"> Peeter Tulviste </hi> , <hi rend="rasvane"> Toomas Savi </hi> ning vähem ka <hi rend="rasvane"> Andres Tarandi </hi> nimi . </s> <s> Tulvistet mainivad oma isikliku eelistusena eeskätt Läänemaa ja saarte , samuti mõned Harju- ja Tartumaa vallavolikogude esimehed . </s> </p>
<p> <s> Rüütli populaarsus näib olevat konkurentide omast suurem Tartumaal . </s> <s> Mitu volikogu esimeest nimetab kas siis enda või volikogu eelistusena mitut kandidaati . </s> </p>
<p> <s> Otepää vallavolikogu esimees <hi rend="rasvane"> Jaanus Raidal </hi> ütleb , et nende volikogus omavad teistest kandidaatidest suuremat poolehoidu Toomas Savi ja Arnold Rüütel . </s> <s> “ Konkreetse nime võib öelda pärast valimisteemalist debatti , mis toimub volikogu erakorralisel istungil pärast seda , kui president Riigikogus valimata jääb , ” lisab Raidal . </s> </p>
<p> <s> Padise vallavolikogu esimehe <hi rend="rasvane"> Raul Rosenbergi </hi> sõnul eelistaks Padise vallavolikogu liikmete enamus sellist presidendikandidaati , kes oleks poliitilistest erakondadest sõltumatu . </s> <s> “ Meie volikogu koosneb suuremalt jaolt apoliitilistest liikmetest , ” rõhutab Rosenberg . </s> </p>
<p> <s> “ Enne ei hakka me valijameest valima , kui on selge , et asi läheb valimiskokku , sest tühja tööd pole ju ka mõtet teha , ” arvab Pärnumaa Saarde vallavolikogu esimees <hi rend="rasvane"> Väino Lill </hi> . </s> </p>
<p> <s> Ka Liia Hänni leiab , et on üpris loomulik , kui kohalikud rahvaesindajad ootavad ära Toompea sündmuste arengu . </s> <s> “ Pole mõtet talguputru tulele panna , kui nende toimuminegi pole kindel , ” märgib ta . </s> </p>
<p> <s> <hi rend="rasvane"> Mis nüüd saab ? </hi> </s> </p>
<p> <s> Vene poliitikuid koondava Ühendatud Rahvapartei fraktsiooni esimees <hi rend="rasvane"> Viktor Andrejev </hi> kinnitab , et kui valimiskogu tasandil jääb sõelale üks Rahvaliidu või Keskerakonna kandidaat , võib nende partei soovitada oma esindajatel just teda toetada . </s> </p>
<p> <s> Rahvaliidu või Keskerakonna võimaliku ühiskandidaadi toetamist valimiskogus peab tõenäoliseks ka Tiit Tammsaar Rahvaliidust . </s> </p>
<p> <s> Koalitsiooni ridadesse kuuluv Liia Hänni rõhutab , et president peab saama valitud laiapõhjalise poliitilise kokkuleppe alusel . </s> </p>
<p> <s> Enamik analüütikuid arvab siiski , et kui erakonnad sõlmivadki presidendikandidaatide osas kokkuleppeid pärast Riigikogu valimisvooru ebaõnnestumist , mõjutavad need kokkulepped valimiskogu otsust vähe . </s> </p>
<p> <s> 1996. aastal kogus tollane populaarne presidendikandidaat <hi rend="rasvane"> Lennart Meri </hi> valimiskogus vaid üheksa häält üle miinimumkünnise . </s> </p>
<p> <s> Poliitikateadlased ei tihka arvata , kas tänavustel valimistel omab ükski kandidaat Meri toonase toetusega võrreldavat poolehoidu . </s> <s> Kui president jääb valimiskogus valimata , läheb otsustamine taas Riigikogu kätte . </s> <s> “ Esimese valimiskoguvooru läbikukutamist võidakse kasutada teadlikult , et valimine Riigikokku tagasi saada , ” oletab Rein Toomla . </s> </p>
<p> <s> Toomla rõhutab ka võimalust , et president võib üldse valimata jääda . </s> <s> “ Kokku on lubatud viis valimisvooru , kolm Riigikogus ja kaks valimiskogus , ” selgitab ta . </s> <s> “ Seadus ei sätesta kuidagimoodi , et viimases voorus peaks president kindlasti valitud saama . ” </s> </p></div3>
          <div3 type="artikkel"><head> Väljasurnud vallamajad </head>
<p> <s> <hi rend="kaldkiri"> 16.08.2001 <bibl> <author> Heiki Raudla </author> </bibl> </hi> </s> </p>
<p> <s> <hi rend="rasvane"> Ühiselt puhkusele minnes rikub omavalitsus mitut seadust </hi> </s> </p>
<p> <s> Ka tänavu suvel võib mõne vallavalitsuse lukustatud uksel näha silti “ Kollektiivpuhkus ” . </s> <s> Samuti võib telefoniraamatust või valla kodulehelt leitud numbril helistada nädalapäevad järjest , ilma et keegi toru tõstaks . </s> </p>
<p> <s> “ Kohaliku omavalitsuse kollektiivpuhkus on vastuolus vähemalt nelja seadusega , ” väitis Maaõiguse OÜ juhatuse esimees , jurist <hi rend="rasvane"> Aare Pällin </hi> . </s> <s> Need on tema hinnangul peale põhiseaduse ka avaliku teabe , avaliku teenistuse ning kohaliku omavalitsuse korralduse seadus . </s> </p>
<p> <s> <hi rend="rasvane"> Asendaja peab olema </hi> </s> </p>
<p> <s> “ Tõenäoliselt ei vasta kollektiivselt puhkusele mineku tava ka asutuste töösisekorra eeskirjadele ja töötajate ametijuhenditele , mille kohaselt peaks töötajatele olema määratud asendaja puhkusel viibimise ajaks , ” lisas Pällin . </s> </p>
<p> <s> Näiteks põhiseaduse järgi on igaühel õigus saada üldiseks kasutamiseks levitatavat informatsiooni ning pöörduda märgukirjade ja avaldustega omavalitsuste ametnike poole . </s> </p>
<p> <s> Avaliku teabe seaduse kohaselt peab aga ametnik avalikule teabele juurdepääsu tagama võimalikult kiiresti , samuti abistama teabenõudjat . </s> <s> Teabevaldajal lasub kohustus registreerida teabenõue selle esitamise päeval või järgmisel tööpäeval ning täita nõue hiljemalt viie päeva jooksul . </s> </p>
<p> <s> “ Ametnikul on õigus puhkuseseaduses sätestatud 35kalendripäevasele põhipuhkusele ja teistele ettenähtud puhkepäevadele , ” rääkis Aare Pällin . </s> <s> “ Avaldustele ja kaebustele vastamise kord näeb aga ette , et dokument vaadatakse läbi , asi lahendatakse ja saatjale teatatakse läbivaatamise ning lahendamise tulemustest hiljemalt ühe kuu jooksul . ” </s> </p>
<p> <s> Niisiis välistab kontori uste sulgemine puhkuse ajaks vähimagi võimaluse , et pöörduja avaldus saaks seaduses ette nähtud tähtajal formaalsegi vastuse , rääkimata sisulisest . </s> </p>
<p> <s> “ Kui ametnik läheb puhkusele , ” rõhutas Pällin , “ tuleb talle asendaja leida . </s> <s> Kolme suvekuud ei oleks raske töötajate vahel ära jagada , kõik ei pea korraga puhkusele minema . ” </s> </p>
<p> <s> Hiiumaa Emmaste vallavanem <hi rend="rasvane"> Heller Sööl </hi> ei pea vallaametnike asendamist õigeks . </s> <s> “ Asendaja palkamine on raha raiskamine , ” ütles Sööl ning lisas , et üks ametnik võib puhkusel olija töö ära teha . </s> </p>
<p> <s> <hi rend="rasvane"> Sünnid ja surmad siiski kirja </hi> </s> </p>
<p> <s> Tänavusuviste kollektiivpuhkusel olevate omavalitsuste näidetena tõi Pällin Anija ja Viimsi vallavalitsuse . </s> <s> Eelmisest suvest on tal meeles Viiratsi vallavalitsus . </s> <s> Maaõiguse OÜ klientide kaebustele tuginedes kinnitas ta , et seadusi rikutakse üle Eesti . </s> </p>
<p> <s> “ Anija vallamajas olid päev enne puhkust kohal vallavanem ja vallasekretär , ülejäänud juba puhkasid , ” meenutas Pällin . </s> <s> “ Küsimusele , kas vallamaja on puhkuse ajal täiesti välja surnud , vastati , et sünde ja surmasid ikka registreeritakse . ” </s> </p>
<p> <s> Maaleht üritas juuli viimasel nädalal saada ühendust Kabala vallavalitsusega Järvamaal . </s> <s> Kolme tööpäeva jooksul ei vastanud telefonile keegi . </s> <s> Saaremaa Pöide vallavalitsuse ametnikud käivad kollektiivpuhkuse ajal tööl korra nädalas : vallamaja avab ukse esmaspäeviti . </s> </p>
<p> <s> Heller Sööli sõnul läks Emmaste vallavalitsus kollektiivpuhkusele teist suve järjest . </s> <s> “ Eelmisel aastal kestis puhkus kaks , sel aastal kolm nädalat , aga inimesed said sellele vaatamata meiega ühendust , ” rääkis Sööl . </s> <s> “ Kui enamik töötajaid viibis kollektiivpuhkusel , olid vallavanem ja maakorraldaja ikka kättesaadaval . ” </s> </p>
<p> <s> Viimsi vallavanem <hi rend="rasvane"> Kaido Metsma </hi> ütles , et kuigi vallamaja uksel rippus juulis “ Kollektiivpuhkuse ” silt , viibis sekretär tööpäeviti majas ning seetõttu ei saanud vallamaja väljasurnuks pidada . </s> </p>
<p> <s> “ Sekretär puhkas varem ära , ” lausus Metsma . </s> <s> “ Olnuks imelik , kui teised ametnikud ei oleks lühikest juulikuud puhkuseks ära kasutanud . ” </s> </p>
<p> <s> <hi rend="rasvane"> Kas vallavalitsuse oma asi ? </hi> </s> </p>
<p> <s> Õiguskantsleri vanemnõuniku <hi rend="rasvane"> Elgi Astriku </hi> sõnul teostab kohalike omavalitsuste tegevuse üle järelevalvet maavanem . </s> </p>
<p> <s> “ Seda , kas maavanema järelevalve ka omavalitsuse kollektiivpuhkuseni ulatub , tuleb maavalitsusest küsida , ” ütles Astrik . </s> <s> “ Samuti seda , kelle vastu saab kodanik kahjunõude esitada , kui ta ametnikke kätte ei saa ja seetõttu moraalset või materiaalset kahju kannatab . ” </s> </p>
<p> <s> Harju maavalitsuse õigusosakonna peaspetsialisti <hi rend="rasvane"> Aarne Mesilase </hi> arvates on kollektiivpuhkusele minemine omavalitsuse enda asi . </s> <s> “ Ma ei näe küll ühtegi seadust , millega see vastuolus oleks , ” ütles Mesilane . </s> <s> “ Keelatud see pole . ” </s> </p>
<p> <s> Kollektiivpuhkuse sätestab omavalitsus üksikaktiga . </s> <s> “ Maavanem seda tühistada ei saa , ” ütles Mesilane . </s> <s> “ Maavanem võib järelevalve tulemusena kohtu poole pöörduda ja akti tühistamist taotleda . </s> <s> Ka kahjunõude puhul teeb süüdlase kindlaks ainult kohus . ” </s> </p>
<p> <s> “ Järgmised kohalike volikogude valimised peavad andma vastuse küsimusele , kas rahvas vajab seadusega vastuolus olevaid ja suveks surnud valitsejaid , ” arvas Aare Pällin . </s> <s> Seda , et rahvas peab asja kohta oma järeldused tegema , leidis ka Elgi Astrik . </s> </p>
<p> <s> Aare Pällini sõnul on “ Kollektiivpuhkuse ” sildiga raske nõustuda pingelisest tööst mõne nädala vabaks võtnud linnainimesel või kaugelt maalt koju käima tulnud väliseestlasel , kes vajab vallamajast tõendit . </s> </p></div3>
        </div2>
        <div2 type="rubriik">
          <head> Uudised </head>
          <div3 type="artikkel"><head> Leisi alevik sai keskväljakule üleöö lilled </head>
<p> <s> <hi rend="kaldkiri"> 27.08.2001 </hi> </s> </p>
<p> <s> Rohelised istutasid esmaspäeva hilisõhtul Saaremaa Leisi aleviku keskväljakule taimed . </s> </p>
<p> <s> “ Leisi alevikus polnud üldse õisi , ” põhjendas istutamist Triigi sadama lähedal suvekodu omav Gilleke Kopamees . </s> <s> Eriti suurt rõõmu tundis Kopamees sellest , et ka Leisi Lokaalis ja aleviku vahel jalutades aega veetnud noored ühinesid rohelistega . </s> </p>
<p> <s> “ Lõpuks oli rahvast nii palju , et äärepealt oleks kogu keskväljaku muruplats üles kaevatud , ” ütles Kopamees . </s> <s> Istutati kaheksa sinist varjukannikest , kaheksa väikest kollast krüsanteemi ja üks suur põõsaskrüsanteem . </s> <s> Lillede juures seisab vasksilt : Leisi alevile rohelistelt . </s> </p>
<p> <s> Leisi vallavanem Mart Mäeker , kes polnud teisipäeva hommikul veel alevist läbi sõitnud ega lillepeenart näinud , suhtus roheliste algatusse soosivalt : “ Istutagu aga rohkem , kel selle vastu midagi on ! ” </s> </p>
<p> <s> Samas sõnas ta , et haljastustöid võiks teha siiski kooskõlastatult , planeeringu järgi . </s> </p>
<p> <s> Vallavalitsus on Mäekeri sõnul taotlenud Leisi aleviku haljastuse planeeringu tarvis raha PHARE projektidest , kuid taotlust pole rahuldatud . </s> </p></div3>
          <div3 type="artikkel"><head> Arno-Teele stipendiumid jagamisel </head>
<p> <s> <hi rend="kaldkiri"> 27.08.2001 </hi> </s> </p>
<p> <s> Arno Tali Sihtkapital kuulutab taas välja Arno-Teele stipendiumi konkursi sügisvooru maanoortele , kes said sel suvel sisse kõrgkooli , tehnikumi või ametikooli . </s> </p>
<p> <s> Konkursile võivad esitada väärilisi kandidaate maakondade haridusametid , vallavolikogud , koolid ja õppurid ise ( ka varem Arno-Teele stipendiumi konkursil osalenud ) . </s> </p>
<p> <s> Taotleja peab esitama kirjaliku taotluse Arno Tali Sihtkapitalile 15. septembriks 2001 aadressil Gonsiori 21 , 15020 Tallinn . </s> </p>
<p> <s> Taotlus peab sisaldama järgmist teavet : stipendiumi vajaja ees- ja perekonnanimi , sünniaeg , perekonna suurus ja majanduslik olukord omavalitsuse hinnangul , õppeasutuse hinnang taotleja kohta ning kontaktandmed ( tel , e-post ) . </s> </p>
<p> <s> Sihtkapitali juhatus teeb stipendiumisaajate nimed teatavaks septembrikuu lõpus . </s> <s> Lisateave tel ( 6 ) 41 04 00 , Eugenie Brusnitsin . </s> </p></div3>
          <div3 type="artikkel"><head> Tartu Agrot tahab neli firmat </head>
<p> <s> <hi rend="kaldkiri"> 27.08.2001 </hi> </s> </p>
<p> <s> AS Tartu Agro aktsiate ostuks laekus neli avaldust , eelläbirääkimisi jätkatakse iga pakkujaga . </s> </p>
<p> <s> Põllumajandusministeerium müüb oma valitsemise all oleva Tartu Agro 963 926 riigile kuuluvat aktsiat nimiväärtusega 10 krooni alghinnaga 14 899 370 krooni . </s> </p>
<p> <s> Tähtajaks olid pakkumise esitanud OÜ Tartland , AS Vidu , TÜ E-Piim ja AS Tiigi Keskus . </s> </p>
<p> <s> Põllumajandusministeeriumi kantsler , läbirääkimiste korralduskomisjoni esimees Ants Noot ütles , et kõik pakkujad vastasid esitatud tingimustele ning läbirääkimised peetakse 22. augustil . </s> </p>
<p> <s> Eelläbirääkimiste tingimuste järgi peab pakkuja tagama viie aasta jooksul senise tööhõive , jätkama põllumajandustegevust ning investeerima tootmise arendamisse . </s> </p>
<p> <s> AS Tartu Agro nõukogu esimees Aavo Mölder ütles , et firmal puudus riigiettevõttena võimalus teha investeeringuid SAPARDi kaudu , samuti ei saanud taotleda teraviljatoetust . </s> </p>
<p> <s> “ Samas on Tartu Agro igal aastal maksnud riigile omanikutulu , ” selgitas Mölder , kes peab firma arengut silmas pidades riigiaktsiate müüki õigeks lahenduseks . </s> </p></div3>
          <div3 type="artikkel"><head> Naabrivalvega kaablivarguste vastu </head>
<p> <s> <hi rend="kaldkiri"> 27.08.2001 </hi> </s> </p>
<p> <s> Homme kirjutavad MTÜ Eesti Naabrivalve ja Eesti Energia ( EE ) alla koostöölepingule , mille eesmärk on võidelda elektriliinide , -kaablite ja arvestite varguse vastu . </s> </p>
<p> <s> Lepingu järgi annab EE naabrivalvega ühinenud majapidamistele , mis asuvad vargustest enim ohustatud piirkondades , tasuta kasutada pinge kadumise signalisaatorid . </s> </p>
<p> <s> Signalisaatorite saajaid õpetatakse seadet kasutama , samuti saavad nad kontakttelefoninumbrid , millele pinge kadumisest teatada . </s> <s> Teated jõuavad nii EE dispetšeriteni kui ka politsei või turvafirmani . </s> </p>
<p> <s> Eelmisel aastal tekitasid liinivargad EE-le kahju rohkem kui 34 miljoni krooni eest . </s> </p></div3>
          <div3 type="artikkel"><head> Tuhat Eesti ratturit Soomes </head>
<p> <s> <hi rend="kaldkiri"> 27.08.2001 </hi> </s> </p>
<p> <s> Homme algab jalgrattaretk “ Kuidas elad , Soome 2001 ? ” , mis on eestlaste kõigi aegade osavõtjaterohkeim matk välismaale . </s> </p>
<p> <s> Soomet avastama sõidab 1050 igas vanuses Eesti rattasõpra , noorim osaleja on kolme- ja vanim 72aastane . </s> <s> Tegu on just eestlastele korraldatud Soome-matkaga . </s> </p>
<p> <s> Kolmepäevase matka marsruut kulgeb Lõuna-Soome rannateedel . </s> </p>
<p> <s> Rattaretk kuulub samasse sarja ajakirja Loodus korraldatavate igakevadiste Eesti rattamatkadega . </s> </p></div3>
          <div3 type="artikkel"><head> Eesti Loodus saab riigilt raha </head>
<p> <s> <hi rend="kaldkiri"> 16.08.2001 <bibl> <author> Viio Aitsam </author> </bibl> </hi> </s> </p>
<p> <s> <hi rend="rasvane"> Keskkonnaministeerium rahastab jälle ajakirja Eesti Loodus , millel on uus väljaandja </hi> </s> </p>
<p> <s> “ Sisuliselt on rahakraan lahti , aga maksma ei hakata enne , kui järgmine number trükist ilmub , ” ütles ministeeriumi pressinõunik <hi rend="rasvane"> Urmas Glase </hi> . </s> <s> Kaua aega trükikojas seisnud numbrit on oodata augustis . </s> </p>
<p> <s> Ministeerium jätkab ajakirja rahastamist , kuna nüüd on olemas uus väljaandja : mittetulundusühing Loodusajakiri . </s> <s> Juulis äriregistrisse kantud MTÜ asutajad on sihtasutus Keskkonnainvesteeringute Keskus ja 100% riigi osaühing Keskkonnauuringute Keskus . </s> </p>
<p> <s> Eelmisel nädalal määras keskkonnaministeerium uue mittetulundusühingu etteotsa <hi rend="rasvane"> Tiit Kändleri </hi> - ajakirja Loodus peatoimetaja ja Eesti Päevalehe teadustoimetaja . </s> </p>
<p> <s> Kändleri sõnul on ta ülesanne MTÜ Loodusajakiri tööle panna ja vahendada riigi raha , mis Eesti Looduse väljaandmiseks ette nähtud . </s> <s> Samas jätkab ta oma teistes ametites . </s> </p>
<p> <s> Järgmisel nädalal lubas ta alustada läbirääkimisi Eesti Looduse toimetuse töötajatega , kes on juulist koondatud . </s> </p>
<p> <s> Kändler peab läbirääkimisi ka valitsusväliste organisatsioonidega , keda kutsub MTÜ liikmeks . </s> <s> Kui liikmeskond on olemas , taanduvad MTÜ asutajad ja siis otsustavad juba uued liikmed , mis vormis järgmisel aastal Eesti loodusajakirjandus ilmub . </s> </p>
<p> <s> Eesti Looduse senise väljaandja OÜ Eesti Looduse suhtes on politsei algatanud kriminaalasja . </s> <s> Keskkonnaministeeriumi andmeil on aluseks raamatupidamise ebarahuldava korraldamise ja ametiseisundi kuritarvitamise paragrahvid . </s> </p></div3>
        </div2>
        <div2 type="rubriik">
          <head> Päevakaja </head>
          <div3 type="artikkel"><head> Teraviljatoetust jääb tänavu väheks </head>
<p> <s> <hi rend="kaldkiri"> 16.08.2001 <bibl> <author> Heino Laiapea </author> </bibl> </hi> </s> </p>
<p> <s> <hi rend="rasvane"> Taimekasvatajad peavad põllukultuuride tulutoetust liiga napiks </hi> </s> </p>
<p> <s> Tänavuseks põllukultuuride kasvatamise toetuseks ette nähtud 75 mln kr ei aita põllumehi , sest hektari kohta jagatav summa ei korva suurenenud kulutusi , kurdavad talumehed . </s> </p>
<p> <s> Põllumajandusminister <hi rend="rasvane"> Ivari Padar </hi> kinnitab esialgsete andmete kohaselt hektari ühikumääraks 275 krooni . </s> <s> Ta lubab teraviljatoetusele hiljem juurde maksta , kui Riigikogu kinnitab lisaeelarve . </s> <s> “ Juurde tuleb niipalju , et saab kokku 110 miljonit krooni , ” ütles Padar . </s> </p>
<p> <s> <hi rend="rasvane"> Tuhat põllumeest läinud </hi> </s> </p>
<p> <s> “ Võrreldes suurenenud tootmiskuludega , on see sandikopikas , mis antakse , ” ütles Tartumaa Rannu valla Ennu talu peremees <hi rend="rasvane"> Enn Ajaots </hi> . </s> <s> “ Põhjus on ju teada : välismaalt tuuakse toiduvilja odavalt sisse ja meil pole oma rukist kuhugi panna . ” </s> </p>
<p> <s> “ Kellel on hästi palju hektareid ja saab vähemalt pool miljonit krooni toetust , aitab see investeerida , teistele on see ainult elatusraha , ” rääkis nõustaja <hi rend="rasvane"> Margo Mansberg </hi> . </s> <s> “ Et planeerida , peaks toetuse suurus olema teada enne kevadkülvi . ” </s> </p>
<p> <s> Tootjate hinnangul oleks teraviljatoetusest tõhusam söödaviljale miinumumhinna kehtestamine . </s> </p>
<p> <s> Põllumajanduse Registrite ja Informatsiooni Ameti ( PRIA ) andmetel oli tänavu põllukultuuride kasvatamise tulutoetuse taotlejaid 5325 , mis on mullusest toetuse saajatest tuhande võrra vähem . </s> </p>
<p> <s> Paljud tootjad ei looda enam teraviljatoetuse peale ega esitanud avaldust . </s> </p>
<p> <s> Tänavustest taotlejatest on PRIA peadirektor saajate nimekirja kandnud 5051 taotlust kogupinnaga 263 771 hektarit . </s> </p>
<p> <s> PRIA pressiesindaja <hi rend="rasvane"> Heli Raamets </hi> ütles , et üle kahesaja taotleja jääb toetusest ilma maksuametile võlgu olemise tõttu . </s> </p>
<p> <s> <hi rend="rasvane"> Tuulekaer kahandab </hi> </s> </p>
<p> <s> Taimetoodangu Inspektsiooni järelevalve osakonna juhataja <hi rend="rasvane"> Jüri Laansalu </hi> sõnas , et kontrollimisel avastasid inspektorid 54 juhul tuulekaera neil põldudel , kus teraviljakasvatajad polnud seda taotluses märkinud . </s> </p>
<p> <s> Määruse järgi jäävad teraviljakasvatajad , kelle põllul kontrollimisel avastati tuulekaera , selle põllu osas toetusest ilma . </s> </p>
<p> <s> 27 taotlejat olid aga märkinud , et nende põllul on tuulekaera , kuid inspektorid seda ülevaatusel ei leidnud . </s> </p>
<p> <s> PRIA kokkuvõtete järgi tuleb põllukultuuride arvestushektareid kokku 275 519 ning hektaritoetuse suuruseks 275.44 krooni . </s> </p>
<p> <s> Ühikumäärast 30% suurem tulutoetus on tera- ja kaunvilja- , rapsi- , rüpsi- , või seemne- ja kiulinapõldude kohta , mis on külvatud sertifitseeritud seemnega . </s> <s> Ühikumäärast 15% vähem saavad toetust need põllupidajad , kelle põllul esineb tuulekaera . </s> </p>
<p> <s> Mullu maksti teraviljatoetusena hektari kohta 359 kr ning kokku 102,2 mln kr. 1999. a oli hektaritoetus 495.17 kr ja kokku maksti 139,3 mln kr. </s> </p></div3>
          <div3 type="artikkel"><head> Tugiraha ripub koos raudteega õhus </head>
<p> <s> <hi rend="kaldkiri"> 16.08.2001 <bibl> <author> Viio Aitsam </author> </bibl> </hi> </s> </p>
<p> <s> <hi rend="rasvane"> Eesti Raudtee vaieldav erastamine ohustab regionaalprogramme , mis sõltuvad erastamisrahast </hi> </s> </p>
<p> <s> Erastamisseaduse järgi kuulub 25% erastamistulust Ettevõtluse Arendamise Sihtasutusele ( EAS ) . </s> <s> Kui Baltic Rail Services maksab 31. augustiks ära miljard krooni Eesti Raudtee 66% aktsiate eest , saab EAS raha tänavuse eelarve katteks ja ka tulevik on kindlam . </s> </p>
<p> <s> Kui erastamine peaks nurjuma , on sel sügisel raskusi regionaalprogrammide rahastamisega . </s> <s> Tänavu on EASi eelarves ette nähtud kasutada 160 miljonit krooni erastamisraha , mis on pool kogu aastaeelarvest . </s> </p>
<p> <s> 81 miljonit erastamisrahast peaks minema EASi allüksusele Regionaalarengu Agentuurile , mis täidab tänavu juulis EASiga ühinenud regionaalarengu sihtasutuse ülesandeid . </s> </p>
<p> <s> “ Praegu raha puudumine programmide tegevust ei takista , kuna 15. juulil lõppenud rahataotlusvooru taotluste läbivaatamiseks on meil aega kolm kuud , ” ütles regionaalarengu agentuuri direktor <hi rend="rasvane"> Jüri Roos </hi> . </s> </p>
<p> <s> Roos lisas , et tähtis on küll raha saamist kindlalt teada enne 15. oktoobrit . </s> <s> Ettevõtluse toetamise rahaga on aga kitsas juba praegu . </s> </p>
<p> <s> <hi rend="rasvane"> Setod said oma kätte </hi> </s> </p>
<p> <s> Peale erastamisraha arvestab EAS tänavu riigieelarve 97 miljoni krooniga ja ka eelmise aasta umbes 70miljonise jäägiga . </s> </p>
<p> <s> Nii on seni raha jätkunud osaliselt Setomaa programmile ja kohaliku omaalgatuse projektidele , mille esitamise tähtaeg oli juunis . </s> </p>
<p> <s> Laekumata rahaga on seotud aga põllumajanduspiirkondade , tööstuspiirkondade ja saarte programm , regionaalsete investeeringute ja keskustevõrgu programm ning ettevõtlust toetavad meetmed . </s> </p>
<p> <s> “ Tööstuspiirkondade programmis on tänavu kaheksa miljonit krooni , aga praegu poleks midagi jagada , ” ütles programmijuht <hi rend="rasvane"> Paul Madalik </hi> . </s> <s> Ta lisas , et tema andmetel otsitakse raudtee erastamise venimise tõttu raha muudest allikatest . </s> </p>
<p> <s> Madalik nentis , et kõnesolevad summad pole suured , ent paikkonniti on neist palju abi . </s> <s> Regionaalprogrammid muutuvad üha populaarsemaks . </s> </p>
<p> <s> Näiteks Mõisaküla linn sai mullu tööstuspiirkondade programmist üle 700 000 krooni kahe tänava korrastamiseks . </s> <s> Tootsi alev renoveerib sel suvel mullu eraldatud regionaalrahaga terve alevi elektrisüsteeme . </s> </p>
<p> <s> Tänavu esitas programmile esimest korda kaks rahataotlust , kokku ligi 900 000 krooni , Narva-Jõesuu linn , kes tahab korda teha avaliku ranna ja korrastada ranna infrastruktuure . </s> </p>
<p> <s> Juhul kui raha saab , soodustaks see abilinnapea <hi rend="rasvane"> Kalle Merilai </hi> sõnul tulevikus eraettevõtluse laienemist ning parandaks Narva-Jõesuu kui turismi- ja puhkelinna mainet . </s> </p>
<p> <s> <hi rend="rasvane"> Auku ei ütle </hi> </s> </p>
<p> <s> “ Erastamisraha ei tohiks seostada ainult raudtee erastamisega , kuna jutt on ikkagi kogu erastamistulust , ” ütles regionaalminister , Ettevõtluse Arendamise Sihtasutuse nõukogu esimees <hi rend="rasvane"> Toivo Asmer </hi> . </s> <s> Ta märkis , et nii ongi EAS juba erastamisraha ka saanud , kuid vaid seitse-kaheksa miljonit . </s> </p>
<p> <s> “ Auku ei tahaks praegu ütelda , ” keeldus Asmer avaldamast , kui suur summa EASi eelarvest puudu on . </s> <s> Ta kinnitas aga , et on koos sise- , majandus- ja rahandusministriga mitu korda sihtasutuse rahaseisu arutanud . </s> <s> Ministrid olevat ühisel seisukohal , et EASi eelarves ette nähtud summa tuleb katta olenemata erastamise käigust . </s> </p>
<p> <s> Asmer andis mõista , et seetõttu ei muretseks ta liialt tänavuse raha pärast , mille saamist peab tõenäoliseks ka siis , kui Eesti Raudtee erastamata jääks . </s> </p>
<p> <s> Küll muutuks aga tema sõnul erastamata raudtee tõttu keeruliseks sihtasutuse järgmise aasta rahastamine . </s> <s> “ See oleks kõige halvem variant ning vajaks uut poliitilist otsust , ” lisas Asmer . </s> </p></div3>
          <div3 type="artikkel"><head> Esimene SAPARDi masin läks põllule </head>
<p> <s> <hi rend="kaldkiri"> 27.08.2001 </hi> </s> </p>
<p> <s> Teisipäeval sõitis Põlvamaa seemnekasvataja Erki Oidermaa põllule uue New Holland TX 63 kombainiga , mille ostuks taotles toetust SAPARDi kaudu . </s> </p>
<p> <s> PRIA oli esimesele toetusesaajale kinnituskirja teele saatnud eelmisel reedel . </s> </p>
<p> <s> “ Esmaspäeval viisin kinnituskirja Tartusse tagasi ja samal päeval toodi mulle kombain kohale , ” rääkis Oidermaa . </s> <s> “ Kuigi PRIA ametnikud pole kombaini veel üle vaatama tulnud , teeb see juba tööd . ” </s> </p>
<p> <s> PRIA kinnitas eelmisel nädalal kolm esimest otsust investeeringutoetuste kohta . </s> <s> Esmapäevaks oli laekunud 58 SAPARDi taotlust . </s> </p>
<p> <s> Põllumajandustootmise investeeringutoetuse saamiseks on esitatud 35 taotlust . </s> <s> Peamiselt taotletakse toetust piimatootmise ja taimekasvatusega seonduvale ning rohusööda tootmise seadmetele . </s> </p></div3>
          <div3 type="artikkel"><head> Karedal kasvas rekordkurk </head>
<p> <s> <hi rend="kaldkiri"> 27.08.2001 </hi> </s> </p>
<p> <s> Järvamaa Kareda valla aiapidaja leidis oma kurgilavast poolteisekiloseks kasvanud kurgi . </s> </p>
<p> <s> Öötla külas suvemaja pidav Hardo Aimla leidis rekordkurgi , mille pikkuseks ta mõõtis 38 ja ümbermõõduks 25 sentimeetrit . </s> </p>
<p> <s> Aimla ostis tundmatu päritoluga kurgivõsud turult ega lisanud nende hoolitsuseks erilist väetist . </s> <s> “ Panin ainult veidi linnusõnnikut , ” tunnistas ta Järva Teatajale . </s> <s> Kurgitaimed istutas Aimla peenrasse mai lõpul . </s> </p></div3>
          <div3 type="artikkel"><head> Kindlustustoetus jagatud </head>
<p> <s> <hi rend="kaldkiri"> 27.08.2001 </hi> </s> </p>
<p> <s> PRIA maksis tänavu põllumeestele kindlustustoetusteks ette nähtud 800 000 kroonist välja 317 462. </s> </p>
<p> <s> Toetust sai taotleda eelmise aasta 20. juunist kuni tänavu 19. juunini tasutud kindlustusmaksete eest . </s> </p>
<p> <s> Kokku esitati PRIA-le 181 kindlustustoetuse taotlust , millest 119 rahuldati . </s> </p>
<p> <s> “ Et osa raha jäi taotluste puudumisel välja maksmata , lisatakse see summa ülejäänud tulutoetustele , ” selgitas PRIA pressiesindaja Heli Raamets . </s> </p></div3>
          <div3 type="artikkel"><head> Nädala uba </head>
<p> <s> <hi rend="kaldkiri"> 16.08.2001 </hi> <hi rend="rasvane"> Ükski prohvet pole kuulus omal maal </hi> </s> </p>
<p> <s> President <hi rend="rasvane"> Lennart Meri </hi> kinnitas Helsingis Mariankatu 8b maja seinale mälestustahvli soomekeelse tekstiga “ Siin töötas Eesti Vabariigi välisminister Lennart Meri 19.-23.8.1991 ” . </s> <s> Maja teisel korrusel asuva Tuglase Seltsi ruumides pidas juhuslikult välismaal viibinud tollane välisminister Eesti iseseisvumise hetkedel peakorterit . </s> <s> Kümne aasta eest esitas Meri Helsingis välisriikide saatkondadele palve Eesti taasiseseisvumist tunnustada . </s> <s> <hi rend="rasvane"> Kommentaar </hi> : Lennart Meri kinnitas tegelikult plaadil vaid ühe kruvi , teised asjaosalised olid Soome suursaadik Tallinnas <hi rend="rasvane"> Jaakko Blomberg </hi> ja Soome endine president <hi rend="rasvane"> Mauno Koivisto </hi> . </s> <s> Ent siia Eestisse jõuab sõnum pärale ikka ühtemoodi - et taevas hoidku , kes siis iseendale mälestusmärki avab ! </s> <s> Ja jälle on nii , et Soomes tunnustatud president Meri saab kodumaal nahutada . </s> </p>
<p> <s> <hi rend="rasvane"> Kallis kultuurilaud </hi> </s> </p>
<p> <s> Riigikogu kultuurikomisjoni tööruumi paigaldatud mööbel läks maksma ligi pool miljonit krooni . </s> <s> Sellest ainuüksi koosolekulaud maksis ligi 100 000 kr. </s> </p>
<p> <s> <hi rend="rasvane"> Kommentaar : </hi> Nagu hane selga vesi . </s> <s> Ei õpi meie riigimehed , mitte ei õpi . </s> <s> Alles see oli , kui ajakirjandus lõi häirekella selle üle , et valitsus saab 30 000kroonise sekretäritooli . </s> </p>
<p> <s> Meie riigimeestel on ikka nii suur kulutamiskirg , et vähe pole . </s> <s> Aga mis parata - kui maksumaksja raha vabalt käes , siis võib ju priisata . </s> </p>
<p> <s> <hi rend="rasvane"> Käes on lubaduste aeg </hi> </s> </p>
<p> <s> Isamaaliidu presidendikandidaat <hi rend="rasvane"> Peeter Tulviste </hi> esitles manifesti , mis koondab tema kui presidendikandidaadi mõtted ja põhiseisukohad Eesti elu hetkeseisust ning riigipea rollist ühiskonnaelu arendamisel . </s> </p>
<p> <s> Presidendiks saades lubab Tulviste joonduda just manifestis nimetatud põhiseisukohtadest . </s> <s> Saades presidendiks , lubab ta igamehel minna ta ukse taha ja näpuga manifestis järge ajada . </s> </p>
<p> <s> <hi rend="rasvane"> Kommentaar : </hi> Presidendivalimised on nii ukse ees , et sellesarnaseid üllatusi võib tulla rohkem ja tihedalt . </s> <s> Kas teised aga jõuavad veel üle trumbata Tulviste ohtrad lubadused hakata maainimeste elujärge otsustavalt parandama ? </s> <s> Toompea hakkab maal käima . </s> <s> Jutt on nii ilus , et lausa raske uskuda . </s> </p>
<p> <s> <hi rend="rasvane"> Kõik on heaks läinud </hi> </s> </p>
<p> <s> Valitsuses alanud eelarvedebatt annab 2002. aastaks palgatõusu lootust õpetajatele , õppejõududele , politseinikele , päästeametnikele ja kohtunikele . </s> </p>
<p> <s> Valitsus tegi ka ühe poliitilise otsuse ning leppis kokku pensioni aastahinde tõstmise osas . </s> <s> Lastetoetuste suurendamise küsimuses pole veel üksmeelt . </s> <s> Samas pole ministrid nõus rahandusministeeriumi ettepanekuga eelarvest ligi kahte miljardit krooni maha lõigata . </s> </p>
<p> <s> <hi rend="rasvane"> Kommentaar : </hi> Presidendivalimised ka ning järgmine aasta on kohalike omavalitsuste valimise aasta . </s> <s> Kõigil meil on põhjust olla hea . </s> </p>
<p> <s> <hi rend="rasvane"> Muusika kontserdijärvel </hi> </s> </p>
<p> <s> Lõppes Leigo talu järvemuusika kontsertide sari , mis kestis üle nädala . </s> </p>
<p> <s> Kontsertide vahele jääval nädalal sai Leigol kuulata maastikumuusikat , mille oli koostanud Klassikaraadio inspireeritult Leigo maastikust ja järvedest . </s> </p>
<p> <s> <hi rend="rasvane"> Kommentaar : </hi> Leigo talu peremehe , korraldaja Tõnu Tamme hinnangul õnnestusid kontserdid täielikult . </s> <s> Nii arvasid ka paljud tuhanded kuulajad . </s> <s> Tänapäeval on üsna ebatavaline , et eestlased kogunevad Eesti talusse Eesti esinejate musitseerimist kuulama . </s> <s> Niisugust ettevõtmist tuleb tervitada ja toetada . </s> </p>
<p> <s> <hi rend="rasvane"> Kotermann politseis </hi> </s> </p>
<p> <s> Valgas kihutas vastu majaseina roolijoodikut taga ajanud politseiauto . </s> <s> Tallinnas sattus avariisse Harju politsei aseprefekt , kelle ametiautole sõideti tagant sisse . </s> </p>
<p> <s> Harjumaal Vääna-Jõesuu lähedal tegi ametiautoga avarii teenistusülesandeid täitnud konstaabel <hi rend="rasvane"> Juri Rapanovitš </hi> , kellele mõõdeti joobeastmeks 3,2 promilli . </s> <s> Pärnus sattus avariisse julgestuspolitsei auto , millele sõideti tagant sisse . </s> <s> Ka Viljandis oli politseiautoga avarii . </s> </p>
<p> <s> <hi rend="rasvane"> Kommentaar : </hi> Siseminister <hi rend="rasvane"> Tarmo Loodus </hi> on BNSile öelnud : “ Aeg on politsei struktuuriüksustes jõudnud nii kaugele , et normaalolukorras kasutatavad tavameetmed , nagu inimeste sisemine distsipliin , moraal ja eetika enam ei aita . ” </s> <s> Ta lubab hakata kasutama tavapärasest erinevaid kontrollimehhanisme , nagu näiteks erakorralised kontrollreidid , mida viiakse politseiasutustes läbi ette teatamata . </s> </p>
<p> <s> Maaleht usub , et politsei ei ole äkitselt muutunud distsiplineerimatumaks ja halvemaks kui varem . </s> <s> Avariide ja purjuspäi sõitmiste nii tihe jada võib olla ka juhuslik . </s> <s> Midagi on ometi lahti . </s> </p>
<p> <s> Ka jutud järgmistest reformidest , mis pühivad terveid prefektuure maa pealt , ei innusta tublilt politseid teenima . </s> </p>
<p> <s> <hi rend="rasvane"> Maailma raskeim rada </hi> </s> </p>
<p> <s> Erna retke võitis Järvamaa kaitseliitlaste esindus , teine oli Soome võistkond ja piirivalve esindus . </s> </p>
<p> <s> Retkel osales 28 võistkonda , neist 12 välismaalt . </s> <s> Võistlejad täitsid kaugluureülesannet , mille käigus tuli osalejatel päeval ja öösel orienteeruda umbes 150 km2 suurusel alal ja täita mitmesuguseid ülesandeid . </s> </p>
<p> <s> <hi rend="rasvane"> Kommentaar : </hi> Pole päris juhus , et just Eestis on militaarradasid , mida peetakse maailma raskemateks . </s> <s> Eestlastel on tulnud ajaloo jooksul nii tihti vaenlase eest metsast ja rabast varju otsida , et meil võib oskus just sellises looduses hakkama saada geenides olla . </s> <s> Nii pole juhus ka järvamaalaste võit . </s> <s> On hea , et Kaitseliit vormib sitkeid mehi , kes mäletavad minevikku . </s> </p></div3>
        </div2>
        <div2 type="rubriik">
          <head> Maasõnumid </head>
          <div3 type="artikkel"><head> Tormis kannatanud metsadel silm peal </head>
<p> <s> <hi rend="kaldkiri"> 27.08.2001 </hi> </s> </p>
<p> <s> Keskkonnainspektsioon tugevdas sel nädalal veelgi järelevalvet tormist kahjustatud metsades . </s> </p>
<p> <s> Keskkonnainspektsiooni suhtekorraldaja Ann Maripuu ütles , et metsavarguste ennetamiseks tormis kannatada saanud Ida- ja Lääne-Virumaa metsades viiakse sinna abijõudu teistest piirkondadest . </s> <s> “ Osalejate täpsema arvu jätaksime tööülesannete iseloomust tulenevalt avalikustamata , ” lisas ta . </s> </p>
<p> <s> Keskkonnainspektsiooni Virumaa osakonna juhataja Andrus Simsoni sõnul on ka äsjasaabunud abijõud asunud tegema oma igapäevatööd . </s> <s> Metsavargusi kahjupiirkondades pole veel olnud , küll aga kaks varguskatset , millele peale satuti . </s> </p>
<p> <s> “ Rohkem kardame hoopis nii-öelda karvaseid metsaomanikke , kes tormikahjustuste varjus teevad mujaltki raiet . </s> <s> Meie järelevalveoperatsioonid ongi nende tabamiseks , ” täheldas Simson . </s> </p></div3>
          <div3 type="artikkel"><head> Viimsi vald sai suure kaardi </head>
<p> <s> <hi rend="kaldkiri"> 27.08.2001 </hi> </s> </p>
<p> <s> Linnakujunduse Arendusbüroo AS paigaldas Viimsi valla tellimusel koostöös firmaga Reval Auto valla piirile suure ja ülevaatliku Viimsi kaardi . </s> </p>
<p> <s> Roostevabast metallist valmistatud konstruktsioonile paigaldatud kaardil on kujutatud kogu Viimsi valla territoorium koos valla koosseisu kuuluvate saartega . </s> <s> Esimest korda on võimalus ühelt kaardilt leida kõik Viimsi tänavad . </s> </p>
<p> <s> Linnakujunduse Arendusbüroo meediajuht Pekka Rooväli ütles , et kaardil on kujutatud lisaks praegu olemasolevatele tänavatele ka rajatavate uuselamurajoonide teid , mis on detailplaneeringutega kinnitatud . </s> <s> Peale maismaateede on kaardil ka Leppneeme sadamast Pranglile kulgev laevatee . </s> </p>
<p> <s> Kaardi alumises osas on tänavate nimistu tähestikulises järjekorras , andmed valla kohta ning maismaa ja saarte pindalad koos rahvaarvuga . </s> </p></div3>
          <div3 type="artikkel"><head> Järva maavanem jagab medaleid </head>
<p> <s> <hi rend="kaldkiri"> 27.08.2001 </hi> </s> </p>
<p> <s> Järva maavanem Theo Aasa annab homme Laupa mõisas maakonnale osutatud teenete eest esimesed Järva teenetemedalid ja -märgid mitmele endisele ning praegusele Järvamaa riigi- ja omavalitsustöötajale . </s> </p>
<p> <s> Teenetemedali saavad Arvo Sarapuu , kes oli Järva maavanem aastatel 1989-1997 , Riigikogu liikmed Ants Käärma ja Andres Taimla jt. </s> <s> Kokku saab medali 14 inimest . </s> </p>
<p> <s> Teenetemärgi pälvisid peaminister Mart Laar ja Riigikogu liige Jaanus Marrandi . </s> <s> Kokku saab märgi 19 inimest . </s> </p>
<p> <s> Teenetemedal on valmistatud hõbetatud metallist , sellel paikneb maakonna vapp , mida ümbritsevad reljeefsed viljapead ja tekst “ Teenete eest - Järvamaa ” . </s> <s> Teenetemärk on samasugune nagu medal , aga ilma lindita ja mõõtmetelt väiksem . </s> </p></div3>
          <div3 type="artikkel"><head> Risti asustus tuhat aastat vanemaks </head>
<p> <s> <hi rend="kaldkiri"> 27.08.2001 </hi> </s> </p>
<p> <s> Arheoloog Mati Mandel avastas , et Läänemaal Risti alevis Kalva mäel asuv kalme on seniarvatust umbes tuhat aastat vanem . </s> </p>
<p> <s> Eelmisel nädalal tegid arheoloogid Mati Mandeli juhtimisel proovikaevamisi Risti alevis , vallamajast vaid paarisaja meetri kaugusel Kalva mäel , kirjutas Lääne Elu . </s> </p>
<p> <s> Kaevamistel leiti nõrgalt põlenud ja põletamata luid , nöörornamendiga keraamikat , rauast karjasekeppnõel ja pronkskäevõru . </s> <s> Mandeli sõnul võib tegu olla ka tarandkalmega . </s> </p></div3>
          <div3 type="artikkel"><head> Jõõpre asulat kaunistab uus koolimaja </head>
<p> <s> <hi rend="kaldkiri"> 27.08.2001 </hi> </s> </p>
<p> <s> Pärnumaa Jõõpre lapsed ootavad 1. septembril algavat õppeaastat rõõmsa ärevusega , sest lähipäevil saab avamisküpseks uus koolimaja . </s> </p>
<p> <s> Kuigi ametikeeli nimetatakse uut hoonet juurdeehituseks , on tegemist tervikliku majaga , mille esimene ja märksa väiksem osa valmis mõni aasta tagasi . </s> <s> Hoones on kaks korrust , üht otsa piirab kõrgtorn ja teist poolt lahmakas väliterrass , kirjutas Pärnu Postimees . </s> </p>
<p> <s> Valgusküllastes koridorides on laed toodud tavapärasest madalamale ja seina alumist osa katab rohekas puitääris , klassiruumide uksed on heledast puidust . </s> </p></div3>
        </div2>
        <div2 type="rubriik">
          <head> Turg </head>
          <div3 type="artikkel"><head> Tuleb hea pohla-aasta </head>
<p> <s> <hi rend="kaldkiri"> 27.08.2001 </hi> </s> </p>
<p> <s> Konjunktuuriinstituudi vaatlejate sõnul on turulettidele jõudnud juba esimesed pohlad kilohinnaga 28 kr Valgas ja 35 kr Tallinna Keskturul . </s> <s> Möödunud aasta samal ajal maksid pohlad 45 kr/kg , mille järgi võib tänavu oletada rikkalikku pohla-aastat . </s> </p>
<p> <s> Valgas olid sel nädalal müügil ka esimesed ploomid hinnaga 22 kr/kg , kuid pole kerge kindlaks teha , kas need on kohalikud või Lätist . </s> <s> Valgas kokkuostu toodavad kukeseened ( 30 kr ) ja mustikad ( 10-13 kr ) on enamjaolt pärit Lätist . </s> <s> Turul müüakse kohalikke kukeseeni 40-50 ja mustikaid 30 kr/kg . </s> </p>
<p> <s> Müügiküpseks hakkavad saama ka esimesed kohalikud õunad . </s> <s> Keskturule jõudsid sel nädalal esimesed kodumaised “ Valged klaarid ” hinnaga 10 kr ja “ Suislepad ” 16 krooni kilo . </s> <s> Tartu turul küsitakse selliste õunte eest 6-8 ja Valgas 5-6 kr/kg . </s> </p>
<p> <s> Köögiviljadest paistavad tänavu kõrge hinnaga silma porgandid , tomatid , kartulid ja sibulad . </s> <s> Sel nädalal maksid porgandid turul koguni 7-8 kr/kg , möödunud aasta samal ajal olid nad 3 kr odavamad . </s> <s> Kõige vähem maksid porgandid Tartus ja Pärnus , kõige rohkem Narvas . </s> </p>
<p> <s> Üllatavalt kallid on tänavu ka Eesti tomatid . </s> <s> Nende hind on praegu ligi kaks korda kõrgem kui mullu . </s> <s> Keskturul oli kodumaise tomati levinuim hind möödunud aasta samal ajal 8 kr/kg , praegu 16 kr. </s> <s> Tartus maksis tomatikilo 10 krooni nii sel nädalal kui eelmisel aastal augusti keskpaiku . </s> <s> Paari viimase nädalaga on kohaliku tomati keskmine turuhind ligi 6% võrra tõusnud . </s> </p>
<p> <s> Kartuli keskmine turuhind oli sel nädalal 3.75 - ligi kolmandiku võrra madalam kui kaks nädalat tagasi , kuid tunduvalt kõrgem kui aasta tagasi . </s> </p>
<p> <s> Keskturule on juba jõudnud ka Peipsi-äärsed sibulad hinnaga 8 kr/kg , mistõttu mugulsibula hind hakkab turgudel langema . </s> <s> Seni on see olnud samuti kõrgem kui aasta tagasi . </s> </p>
<p> <s> <hi rend="rasvane"> Eesti Konjunktuuriinstituut </hi> </s> </p></div3>
        </div2>
        <div2 type="rubriik">
          <head> Arvamus </head>
          <div3 type="artikkel"><head> Küllap midagi hästi läks </head>
<p> <s> <hi rend="kaldkiri"> 16.08.2001 <bibl> <author> Maarius Suviste </author> </bibl> </hi> </s> </p>
<p> <s> <hi rend="rasvane"> Arusaam sellest , mis tegelikult juhtus , saabus poisile mõni päev hiljem </hi> </s> </p>
<p> <s> 12aastasele poisikesele olid augustiputsi päevad nagu päevad ikka . </s> <s> Küllaltki lahe - koolivaheaeg ju , ehkki 1. september terendas silme ees . </s> </p>
<p> <s> Midagi siiski õhus oli . </s> <s> Närvilisust . </s> <s> Vanemad inimesed istusid maja ees pingil ja rääkisid : näe , Tallinnas läheb mässuks , ei tea , kas peab ka oma tänava ette barrikaadid ehitama . </s> </p>
<p> <s> Hirm oli . </s> <s> Mitte nii väga sissetungijate pärast , vaid seepärast , mis toimub . </s> <s> Mis edasi saab . </s> <s> Sest millegipärast tekkis seos Lahesõjaga . </s> <s> Ja eks vanemad tänavapoisid kasutanud seda ära , kui hirmutasid väiksemaid : tuleb tuumasõda , pugege kõik keldrisse . </s> </p>
<p> <s> Õhtul sai telerit vaadatud , mitte enam “ Nu , pagadid ” . </s> <s> Hoopis “ Aktuaalset kaamerat ” tuli vaadata ! </s> <s> Mille vastu varem üldse huvi polnud . </s> <s> Aga pidi . </s> <s> Et teada saada , kus maal venelased on . </s> <s> Ei saanud üldse aru , mille kuradi pärast nad meid ründavad . </s> <s> Mis neil hakkas ? </s> </p>
<p> <s> See , et vahepeal midagi olulist juhtunud oli , koitis järgmisel hommikul . </s> <s> Ehkki eelmisel õhtul sai telerist vaadatud , kuidas tähtsad onud-tädid Toompea lossis sõna võtsid ning siis rõõmsameelselt plaksutasid . </s> <s> Küllap midagi hästi läks . </s> </p>
<p> <s> Arusaam sellest , mis tegelikult juhtus , mis seis on ja mis saab edasi , saabus mõni päev hiljem . </s> </p>
<p> <s> Õnneks lapsed otseselt riigi taastamisel ei osalenud ja seega raskeid hetki läbi ei elanud . </s> <s> Ei tajunud ka neid muutusi nii väga täpselt - kõik läks ju nagu iseenesest . </s> </p>
<p> <s> Päev pärast rahareformi , kui ema oli Paide autobaasis 1500 rubla 150 krooniks ümber vahetanud , oli veidi imelik poodi moosipirukaid ja limonaadi ostma minna - numbrid tundusid nii väikesed . </s> <s> Aga mitte kauaks . </s> </p>
<p> <s> Sellest , mis tegelikult hästi läks ja mille pärast onud-tädid mäe peal plaksutasid , said minu eakaaslased aru nats hiljem . </s> <s> Kas või siis , kui jälle Soome sõitsin ja keskealine kolleeg päris : “ Kas sellest ka aru saad , et meile oli Soome sama kauge kui Jaapan ? ” </s> </p>
<p> <s> Saame , saame . </s> <s> Üks isamaaline värk kõik , ka meie , noorte meelest . </s> <s> Uskuge . </s> </p></div3>
          <div3 type="artikkel"><head> Me kõik oleme maalt </head>
<p> <s> <hi rend="kaldkiri"> 16.08.2001 </hi> </s> </p>
<p> <s> <hi rend="rasvane"> Maaelu ei saa hinnata ainult kroonides , sest elu maal on väärtus omaette </hi> </s> </p>
<p> <s> Eesti riigi ja ühiskonna edenemiseks on vaja , et elu paikneks võimalikult ühtlaselt üle maa . </s> <s> Nõnda on see siin sajandite pikku olnud . </s> <s> Maal on meie kõikide minevik ja pole vaja olla prohvet , et teada - edaspidi hakkab maal elama palju rohkem inimesi kui praegu . </s> </p>
<p> <s> Praegu on liiga suur osa rahvastikust , tööst , investeeringutest , rahast ja kultuurist kogunenud ühte linna ja veel paari suuremasse kohta . </s> <s> Mujal maailmas on säärane kontsentreerumine eelkõige omane madala elujärjega maadele . </s> </p>
<p> <s> Moodustuvad Mexico City ja Kairo , Moskva ja Calcutta taolised hiigellinnad . </s> <s> Sinna kogunevad inimesed ei jäta oma kodukohti maha vabatahtlikult , vaid neid kannustab viletsus , mis ilmneb kõige teravamalt väiksemates kohtades ja maal . </s> </p>
<p> <s> Ja vastupidi - elu on riigis korras , kui inimesed ei taha iga hinna eest kolida suurde linna . </s> <s> Väljaspool linna elamisel on omad suured eelised : rahu , vaikus , puhas õhk , turvalisus . </s> <s> Kõik see hoiab inimest maal kinni või meelitab ta linnast maale tagasi . </s> <s> Selleks aga on vaja , et elujärg maal poleks lootusetult kehvem kui linnas . </s> </p>
<p> <s> <hi rend="rasvane"> Riik peab maaelu eest hoolitsema </hi> </s> </p>
<p> <s> On hulk põhjusi , miks riik peab olema huvitatud , et inimesed elaksid tervel riigi territooriumil . </s> <s> Sellepärast peab riik ajama jõulist regionaalpoliitikat . </s> </p>
<p> <s> Riigil on mitmeid võimalusi maaelu aidata . </s> <s> Kõikjale tuleb rajada korralik teedevõrk ja muu infrastruktuur . </s> <s> Elu saartel tuleb doteerida , et see poleks inimese ega ettevõtjate jaoks kallim kui elu mandril , praamid peavad saareelanikele olema vaid maanteepikendused . </s> <s> Ettevõtja , kes rajab midagi väljaspool suurlinnu , väärib soodustusi . </s> </p>
<p> <s> Riik saab kohapealset elu turgutada riigiasutusi ümber paigutades , nagu sündis haridusministeeriumiga . </s> <s> Või rajades väiksematesse linnadesse ja maakohtadesse kõrgkoolide kolledžeid ja teisi õppeasutusi . </s> </p>
<p> <s> Terve selle aja jooksul , mil me taas vabad oleme olnud , on põllumajandusele ja üldse maaelule pööratud palju vähem tähelepanu , kui peaks . </s> <s> Pidime üles ehitama terve hulga tegevusvaldkondi , mida meil erinevalt põllumajandusest üldse olemas ei olnud : sõjavägi , piirikaitse , välisesindused jne. </s> <s> Nüüd on ülim aeg tegelda inimestega , kes raskustele vaatamata on kogu selle aja vältel hoidnud elu maal . </s> </p>
<p> <s> Heal tasemel maaelu aluseks on tugevad omavalitsused . </s> <s> Tugev on aga ainult omavalitsus , millel on piisavalt volitusi ja raha oma ülesannete täitmiseks . </s> <s> Viimastel aastatel on palju vaieldud omavalitsuste funktsioonide ja haldusjaotuse üle . </s> </p>
<p> <s> Paraku on otsustamata ja seepärast ka inimestega läbi arutamata tulubaasi probleem . </s> <s> Omavalitsuse töötajana ja inimesena , kes on viimastel kuudel kohapeal rääkinud sadade omavalitsustegelastega , väidan , et haldusreformi rahalised aspektid on läbi töötamata ja sellepärast on lubamatu reformiga kiirustada . </s> </p>
<p> <s> Üldse on vaja , et omavalitsustegelaste häält suurte asjade otsustamisel palju enam kuulda võetaks ja arvestataks . </s> <s> Seal on väga suur ajupotentsiaal , mida on Eesti edu huvides seni poolikult kasutatud . </s> </p>
<p> <s> Omavalitsustegelased ja maavanemad tunnevad Eesti eri paikkondade probleeme paremini kui keegi teine . </s> <s> Just sellepärast on vaja , et nad saaksid regulaarselt neid probleeme ja oma seisukohti ning soovitusi tutvustada presidendile , Riigikogule , valitsusele . </s> </p>
<p> <s> President peab regulaarselt kohtuma vallavanemate ja volikogu esimeestega ning jõudumööda igal aastal Eestile ringi peale tegema . </s> <s> Tallinn ei ole mitte Eesti , vaid üks Eesti linn . </s> </p>
<p> <s> Tuleb nõuda , et valitsus pakuks välja ja arutaks inimestega läbi maaelu hoidmise ja edendamise kava . </s> <s> See ei pea sündima nõnda , et maainimesed tulevad kesikutega Toompeale . </s> <s> Hoopis valitsus peab tulema mäe otsast alla rahva juurde . </s> </p>
<p> <s> Tahan taas korrata , et iga Riigikogu liige , minister ja kõrgem ametnik peab üksipulgi tundma olukordi ja inimesi vähemalt ühes kohalikus omavalitsuses - mida kaugemal Tallinnast , seda parem - , ning oma otsustamist ja tegevust sel tagapõhjal vaagima . </s> </p>
<p> <s> Samas pole maaelu korraldamises vaja jalgratast leiutada . </s> <s> Tahame , et meilgi elataks maal nii nagu Soomes ja Rootsis . </s> <s> Järelikult vajame ligikaudu samasuguseid seadusi , asutusi , organisatsioone - ja samasugust riigi rahalist sekkumist ning garantiisid . </s> </p>
<p> <s> Ühekorraga kõike ei saa , aga põllumajanduspoliitika peab olema selge ja stabiilne . </s> <s> Praegu pole meil maal hädas mitte ainult need , kes püüavad vanaviisi edasi majandada , vaid needki , kes kohe kasutasid võimalust , et Rootsis või Soomes kaasaegset põllumajanduskunsti õppida , ning on püüdnud siin samamoodi majandada . </s> </p>
<p> <s> Paraku on paljud neist sattunud hätta , sest meie riiklik poliitika on olnud sootuks teistsugune kui Soomes ja Rootsis ning on tublisid tegijaid liiga vähe soosinud . </s> <s> Hea on vaadata häid põllumajandusettevõtteid ja meil neid on , aga paraku on nad pigem erand kui reegel . </s> </p>
<p> <s> <hi rend="rasvane"> Tunne kodupaiga üle uhkust </hi> </s> </p>
<p> <s> Vaimsemal tasandil on tähtis toetada ja edendada kohalikku eneseteadvust - kodupaiga ajaloo tutvustamise , kodulooseltside loomise ja teiste vahenditega . </s> <s> See sisendab uhkust omainimestesse ja meelitab ligi turiste . </s> </p>
<p> <s> Hingekosutav on viibida mõnes väiksemas paigas , kus elu edeneb ja inimesed tunnevad oma kandi üle uhkust . </s> <s> Nad ei tunne end äratõugatute ega mahajäetutena . </s> <s> Neil on kasutada samad elumugavused kui linnarahval , aga keskkond on tervislikum . </s> </p>
<p> <s> Vene ajal oli kolkapatriotism üks neid nähtusi , mida ametlikult näägutati kui surmapattu . </s> <s> Praegu on see üks omadusi , mida Eesti ühiskonnas napib . </s> <s> Ent just selle kaudu tekib tõeline peremehetunne . </s> </p>
<p> <s> Maaelu ei saa hinnata ainult kroonides . </s> <s> Elu maal on väärtus omaette . </s> <s> Me peame seda säilitama ja looma parimad tingimused tulevastele põlvedele uuteks võimalusteks maal . </s> <s> On kerge ette näha , et meilgi hakkavad paljud inimesed ühendama maal elamise eeliseid linnas töölkäimisega . </s> <s> Uus on see , et paljudel aladel polegi tulevikus enam vaja mujal tööl käia , vaid saab töötada oma aias puu all istudes ja arvuti kaudu sidet pidades . </s> </p>
<p> <s> Inimestele , kes praegu elu maal hoiavad , tuleb selle eest ka tasuda . </s> <s> Siis näevad ka nende lapsed , et vanemad elavad õiges kohas ja ajavad õiget asja . </s> <s> Ehk ei kipu lapsed siis enam iga hinna eest Tallinna , nagu Tšehhovi kolm õde Moskvasse . </s> </p>
<p> <s> Peeter Tulviste Isamaaliidu presidendikandidaat </s> </p></div3>
        </div2>
        <div2 type="rubriik">
          <head> Kommentaar </head>
          <div3 type="artikkel"><head> Lõputa lugu </head>
<p> <s> <hi rend="kaldkiri"> 27.08.2001 </hi> </s> </p>
<p> <s> <hi rend="rasvane"> Toomas Paul </hi> </s> </p>
<p> <s> Igal ajal on oma käibefraasid ja lööklaused . </s> <s> Praegu on suure osa ühishala , kas me tahtsime niisugust vabariiki , kui seisime Balti ketis käest kinni ja skandeerisime : “ Va-ba-dust ! ” </s> </p>
<p> <s> Ei tahtnud . </s> </p>
<p> <s> Kui küsida , mida siis taheti , meenub , et loitsiti maad , mis on täidetud lastega , kauneid talusid lokkavate viljaväljadega ning Looja kaitstud uhkeid hiiepuid . </s> <s> Aga nüüd möllavad keeristormid , igal aastal suletakse laste puudumisel koole ning hea on elada vaid metsavarastel . </s> </p>
<p> <s> <hi rend="rasvane"> Rohkem unistatakse , kui mäletatakse </hi> </s> </p>
<p> <s> Kõik elus kogetu mõjutab meie mälestusi , samuti aeg ja hetk , mil me meenutame . </s> <s> Minevikus kogetut meelde tuletades tõlgendame seda oma järgnenud kogemuste ja praeguse vajaduse taustal . </s> <s> Meenutamine täidab olulist kohta inimese elus , selle abil luuakse sild mineviku ja oleviku vahel . </s> <s> See on tegevus , mille käigus toodetakse versioone tõelisusest ning milles on tähtis isiklik kogemustasand . </s> </p>
<p> <s> Teoreetiliselt võib tunnistada õigeks , et ajaloolased peaksid kirjutama minevikust ning iga inimene meenutama oma varasemat elu nii , nagu oleks olevik hetkeks unustatud . </s> <s> See aga pole kahjuks võimalik . </s> </p>
<p> <s> Sest rohkem unistatakse , kui mäletatakse . </s> <s> Mis aga määrab mäletamise ja unustamise vahekorra ? </s> <s> Tänane päev . </s> <s> Tänane päev oleks nagu ajaloo lõpp-punkt , kuhu ollakse jõutud pika ja seiklusrikka teekonna läbimisel . </s> <s> Kuid see pole mitte üks ja sirge tee , vaid tuhandetest hargnevatest radadest koosnev rägastik . </s> <s> Ning iga hetke jaoks , mis ongi olevik , on oluline mäletada vaid seda teelõiku , mis sinnani viis . </s> <s> Sest sellest punktist vaadatuna oli see tee kui sihini viiv ainuõige . </s> </p>
<p> <s> Mõnes järgmises olevikus , uues ajaloolises situatsioonis ilmneb , et too varasem oli vaid teivasjaam , ja tee , mis paistis olevat õige , osutus valeks või tupikuks . </s> <s> Siis tuleb ta kiiresti unustada , kustutada mälust ja püüda meenutada mõnd teist teed ehk seda , mis tõi tänasesse . </s> <s> Nii ehitatakse uus loogiline rida minevikust olevikku , soovides mäletada vaid neid märke , mis tähenduslikuna selle tee äärde jäävad . </s> </p>
<p> <s> <hi rend="rasvane"> David Vseiov </hi> toob näiteks , et nõukogudeaegne ajalugu mäletas Narva kommuuni kui loogilist sammu teel sotsialismi . </s> <s> Tänase päeva lõpp-punkti vaatevinklist pole kommuuni mäletamisel mingit tähtsust ja ta on unustatud . </s> <s> Või on säilinud mälus mingi kurioosumliku kõrvalepõikena peateelt . </s> </p>
<p> <s> Mõne aja pärast selgub alati , et see , mis paistis olevat sündmusterea lõpp , on vaid veelgi suurema protsessi algus või osa . </s> <s> Siis peab järjekordselt haarama sule ja asuma ajalugu ümber tegema . </s> </p>
<p> <s> Aja möödudes muudab olevik ajaloomälu valikud , ja tuginedes uutele valikutele , konstrueerib uue tee minevikust tänapäeva . </s> <s> Me oleksime nagu iga hetk uues lõppjaamas ja kirjeldaksime kogu aeg teekonda sihtpunkti , mis hetkel paistab meile olevat reisi lõpuks . </s> <s> Kusjuures meie eelis mineviku ees seisnes asjaolus , et me teame kogu aeg selle meie jaoks mineviku ( mis oli millalgi vaid oletatava tulevikuga olevik ) tulevikku . </s> <s> Vabaneda sellest teadmisest on peaaegu võimatu . </s> </p>
<p> <s> Me ei suuda kunagi taasluua puhast , ajaliselt järgnevatest sündmustest mõjutamata ajaloolist olevikku . </s> <s> Ajalugu mäletatakse kogu aeg erisuguse mälupagasiga . </s> </p>
<p> <s> <hi rend="rasvane"> Omariiklus kui vahepeatus ? </hi> </s> </p>
<p> <s> Moskvas pensionipõlve pidav endine Eestimaa asevalitseja loetles jaaniõhtul antud intervjuus rea meie tuntud tegijate nimesid ning nentis : “ Kogu minuaegne eliit on miljoneid kokku ajanud . </s> <s> Huvitav , kas nad vahel mõtlevad , tänu kellele õigel ajal õigesse kohta sattusid ? </s> <s> Tänane Eesti tõestab teile , et lollpäid ma tööle ei võtnud . ” </s> </p>
<p> <s> Kust me võtame , et Eesti iseseisvumine toimus sellepärast , et eestlaste elu läheks lahedaks ? </s> <s> Võibolla kord tagasi vaadates selgub , et omariiklus oli vaid vajalik vaheaste Euroopa Liitu pääsemisel . </s> </p>
<p> <s> Kust inimene üldse on saanud mulje , et tema näeb läbi ajaloo niiditõmbamist ? </s> <s> <hi rend="rasvane"> Oleg Gordijevski </hi> , kes teab asju seestpoolt , väidab ( raamatus <hi rend="kaldkiri"> “ Next Stop Execution ” </hi> ) , et perestroika oli KGB organiseeritud , eesmärgiga säilitada endiste võimustruktuuride edasikestmine vana süsteemi vältimatu kokkuvarisemise olukorras . </s> <s> Võimatu ? </s> <s> Tuletage siis näiteks meelde , millisel ametipostil oli praegune Gruusia president tollal . </s> </p></div3>
        </div2>
        <div2 type="rubriik">
          <head> Sõna sekka </head>
          <div3 type="artikkel"><head> Mustad ja valged </head>
<p> <s> <hi rend="kaldkiri"> 16.08.2001 <bibl> <author> Viio Aitsam </author> </bibl> </hi> </s> </p>
<p> <s> <hi rend="rasvane"> Päris keevaline tegevus ajakirja Eesti Loodus ümber tänavu suvel on olnud nagu malemäng : mõlemad pooled seadsid käike ja ühed olid mustad ning teised valged . </hi> </s> <hi rend="rasvane"> <s> Eritunnus oli ehk see , et mõlema poole meelest olid mustad vastaspoolel . </s> </hi> </p>
<p> <s> Eks olnud ju nii keskkonnaministeeriumi kui ka ajakirja Loodus poolel ütlemisi OÜ Eesti Looduse juhatuse , eriti selle liikme Kalle Mälbergi aadressil . </s> <s> Ja Mälberg polnud kitsi vastaspoolt kritiseerima . </s> <s> Ta jõudis sinnanigi , et ajakiri Loodus oligi kevadise skandaali taga , kui Lääne Elu avalikustas USA firma osaluse OÜ Eesti Looduses . </s> </p>
<p> <s> Praegu on nii , et kevadest saadik pole ajakiri Eesti Loodus ilmunud ja veel kauem on tellijad ilma olnud ajakirjast Loodus . </s> </p>
<p> <s> Nüüd on OÜ Eesti Looduse juhatusel tegemist kriminaalpolitseiga , ent ajakirja Loodus peatoimetaja hakkab korraldama Eesti Looduse väljaandmist . </s> <s> Kui malemängutermineid kasutada , on matt ja võit . </s> </p>
<p> <s> Täiesti loomulik , et Looduse peatoimetaja Tiit Kändler on nüüd omakorda tähelepanu keskmes . </s> <s> Kusagil taustas asetatakse jälle malenuppe lauale ja võib alata uus mäng . </s> </p>
<p> <s> Sest on ikka küll nii , et loodusajakirjade lugejate seas on Eesti Looduse austajad ja Looduse austajad ning mõlemale poolele tundub , et nende ajakiri on parem ja õigem . </s> </p>
<p> <s> Keskkonnaministeerium otsustas Looduse peatoimetajale anda ülesande korraldada Eesti Looduse väljaandmist ja pani tegelikult sellega Kändleri tule alla . </s> <s> Eesti Looduse kirglikumad austajad juba ennustavad , et see on Eesti Looduse lõpp , kuna ta muutub nüüd Looduseks . </s> </p>
<p> <s> Ministeerium pani ka enda tule alla , sest taas on võimalik teda süüdistada erapoolikuses . </s> <s> Keegi ei saa mänguväljalt lahkuda . </s> </p></div3>
        </div2>
        <div2 type="rubriik">
          <head> Nädala nägu </head>
          <div3 type="artikkel"><head> Nädala nägu </head>
<p> <s> <hi rend="kaldkiri"> 28.08.2001 </hi> </s> </p>
<p> <s> <hi rend="rasvane"> Sel nädalavahetusel tähistab Riia oma 800. sünnipäeva . </hi> </s> </p>
<p> <s> <hi rend="rasvane"> Eks sammu iga naabri järgi sea ehk säti , et silmanurgast kaeda elik kiigata . </hi> </s> <hi rend="rasvane"> <s> Rossija ? </s> <s> Suomi ? </s> <s> Latvija ehk Läti ! </s> <s> Kust mõõtu võtta Riia elik Rigata ? </s> <s> A.Itskok </s> </hi> </p></div3>
        </div2>
        <div2 type="rubriik">
          <head> Maamajandus </head>
          <div3 type="artikkel"><head> Hiiumaa sead songivad saepurus </head>
<p> <s> <hi rend="kaldkiri"> 16.08.2001 <bibl> <author> Merike Pitk </author> </bibl> </hi> </s> </p>
<p> <s> <hi rend="rasvane"> Käinasse rajatakse esimene saepuru ja turba kuivsügavallapanul seafarm Eestis </hi> </s> </p>
<p> <s> Käina aleviku külje alla sigalat rajav Soome kodanik <hi rend="rasvane"> Ari Einari Hannula </hi> on kimpus kohalike elanikega . </s> <s> Hiidlastel on veel meeles omaaegne Sõpruse kolhoosi sigala , haisev Käina ja Jausa laht ning joogivee vedu tsisternidega . </s> </p>
<p> <s> Hannula lubab , et tema sigalast reostust ei tule . </s> </p>
<p> <s> “ Kui ma siia nii palju raha paigutan , siis ma ei ole ju huvitatud , et keskkonnateenistus sigala paari aasta pärast kinni paneks , ” ütleb 34aastane Helsingi Ülikoolis lihatehnoloogiat õppinud Hannula , kes müüs Soomes oma koeratoidufirma ja investeerib raha Hiiumaale sigalasse . </s> </p>
<p> <s> Viie aastaga plaanib kolmele soomlasele kuuluv OÜ Ari Kaup paigutada sigalasse üle 60 miljoni kr. </s> </p>
<p> <s> <hi rend="rasvane"> Ei haisu ega kisa </hi> </s> </p>
<p> <s> Reostuse välistab Hannula sõnul saepuru ja turba kuivsügavallapanu . </s> <s> Eestis selliseid sigalaid seni pole . </s> <s> Seapidajate sõnul läheks see kalliks . </s> </p>
<p> <s> Endise Eesti Maaviljeluse Instituudi direktori professor <hi rend="rasvane"> Hindrek Olderi </hi> sõnul kasutatakse saepuru sügavallapanu põhiliselt troopilistes maades , Kagu-Aasias ja Jaapanis . </s> </p>
<p> <s> “ Meie külmas kliimas võib tekkida probleeme selle kääritamisega , ” nendib Older , lisades , et Eesti oludes ei ole selle tehnoloogia kasutamist teaduslikult uuritud . </s> </p>
<p> <s> Hannula ütleb , et Soomes on saepuru ja turba kuivsügavallapanu kasutusel olnud kaheksa aastat . </s> <s> Umbes 80% sigalaid on lägasüsteemil , 20% sügavkuivallapanul . </s> </p>
<p> <s> Soomlaste sigalas Hiiumaal on praegu 1200 kärssnina . </s> <s> Haisu tõesti pole , vaid saepuru ja turvas tolmavad veidi . </s> <s> Sead on puhtad , ei röögi . </s> <s> Hoopis kargavad , hüplevad ning songivad turba ja saepuru segus . </s> </p>
<p> <s> “ Uurivad , mis turba sees on , ei neil ole aega kisada , ” arvab Hannula . </s> </p>
<p> <s> 75% allapanust on turvas ja 25% saepuru . </s> <s> Edaspidi tahetakse panna turvast ja saepuru pooleks , seda hakkab kuluma 15 000 m3 aastas . </s> </p>
<p> <s> Selle aasta lõpuks on kavas viia sigade arv 3000ni , edaspidi peaks Veskimetsa farmi kolmes laudas olema 5500 seakohta ja aastatoodang 18 000 siga . </s> </p>
<p> <s> Saepuru- ja turbakiht on 48 cm paks , teab Hannula täpselt . </s> <s> Pealmine kiht kooritakse 5-10 cm paksuselt ühe kuni kolme nädala tagant , kõik sõltub sigade suurusest ja asukohast sulus . </s> <s> Söögikünade juurest , kuhu sead ei rooja , võib sõnnikut harvemini koorida . </s> <s> Sõnniku käärimine algab juba laudas . </s> </p>
<p> <s> Paar korda aastas vahetatakse välja kogu allapanu . </s> <s> Kuus kuni kümme kuud komposteeritakse sõnnikut hoidlas , põllule viiakse see ainult kevadel ja sügisel , kus kohe mulda küntakse . </s> <s> “ See on liiga kallis produkt , et seda õhu käes hoida - siis kaotab ta oma väärtuse , ” ütleb Hannula . </s> </p>
<p> <s> Kalliks teevad selle sõnnikuhoidlad ja turvas . </s> <s> Kolme sõnnikuhoidla ehitamine , mille mahutavus on kokku 7000-8000 m3 , maksab üle kolme miljoni krooni . </s> </p>
<p> <s> Lägasüsteemi kasutaval 5500kohalisel seafarmil peab olema sõnniku laotamiseks 610 ha . </s> <s> Saepuru kuivallapanu normi alles töötatakse välja , kuid lauta tulnud Käina volikogu esimees , endine Sõpruse kolhoosi esimees Ülo Vannas arvab , et see on tunduvalt väiksem . </s> </p>
<p> <s> <hi rend="rasvane"> Siht osta maad </hi> </s> </p>
<p> <s> Praegu on soomlaste sigalal 240 ha põllumaad , sellest üle poole kasutusvalduses , kuid Hannula tahab Hiiumaalt võimalikult palju maad osta , et hakata ka ise teravilja kasvatama . </s> </p>
<p> <s> Põllupidamiseks tegi Ari Kaup eraldi firma - osaühingu Käina Mõis . </s> <s> “ Tahan , et oleks selge pilt , kui palju tuleb raha panna sea- ja palju teraviljakasvatusse ning kui palju kummastki tulu saab , ” räägib Hannula . </s> </p>
<p> <s> Aastas on sigalal vaja 4000 t vilja . </s> <s> Praegu toob Hannula jõusööda Taeblast , kuid ostaks vilja meelsasti Hiiumaa talunikelt . </s> </p>
<p> <s> Hiiumaal on vähemalt 4000-5000 ha söötis põlde - just see kogus , mis sigala ära toidaks , teab Vannas . </s> </p>
<p> <s> Hannula ei leia , et maa Eestis odav oleks . </s> <s> Ütleb , et kui põllumaa hektarihind jääb Hiiumaal 1500-3000 kr vahele , siis korraliku saagi saamiseks peab investeerima hektarisse 18 000 kr. </s> <s> Sest maa on juba liiga kaua söötis olnud . </s> </p>
<p> <s> OÜ Ari Kaup sündiski Eestis maaostmise soovist . </s> <s> Firma kaudu on maad lihtsam osta kui välismaalasest eraisikuna . </s> <s> Hannula ostab maad , et oma tulevikku kindlustada . </s> </p>
<p> <s> “ Kes mulle maksab , kui ma ükskord pensionil olen ? ” küsib Hannula . </s> <s> “ Mitte keegi ! ” </s> <s> Hannula ei usu haigekassasse , pensionikindlustusse ega börssi . </s> <s> Ainuke asi , millel väärtus , on maa . </s> <s> “ Sest maad ei tule kuskilt juurde , ” ütleb ta . </s> </p>
<p> <s> Ari Kaubal on ostetud Mandri-Eestist ja Saaremaalt kokku 400-500 ha . </s> <s> Firmal on kolm omanikku . </s> <s> <hi rend="rasvane"> Markku Helanderile </hi> kuulub 70% , Ari Hannulale 20% ja <hi rend="rasvane"> Tuomas Nuoritalole </hi> 10% aktsiatest . </s> <s> Mõte rajada sigala algas jutust Helanderiga , kellele kuulub 14% Rakvere lihakombinaadi suuromaniku HK Ruokatalo OY aktsiatest . </s> </p>
<p> <s> Miks just Hiiumaa , kust sead tuleb üle mere Rakverre tapale vedada ? </s> <s> Seda on kogu aeg küsitud . </s> </p>
<p> <s> Hannula imestab vastu , miks küsijatel pole pähe tulnud , et taudi puhkedes saab saari paremini kaitsta . </s> <s> Saare saab muuta suletud tsooniks . </s> <s> Hannula meelest on see Hiiumaa esimene eelis . </s> </p>
<p> <s> Teiseks - turvaline investeerimispaik . </s> <s> “ Mandril oleks kogu aeg mure , kas kombain sai ööseks lauta , siin võib vabalt autouksed lahti jätta . ” </s> </p>
<p> <s> Kolmandaks - siinsed inimesed peavad kokkulepetest kinni . </s> <s> Hannula on Eestis jahil käinud 90ndate algusest . </s> <s> Ta räägib , et mandril oli alati mingi jama , kas raha või muuga . </s> <s> Aga Hiiumaa jahimeeste seltsi direktor <hi rend="rasvane"> Arvo Maivel </hi> pani kõik paberile kirja ja nii jäigi . </s> </p>
<p> <s> <hi rend="rasvane"> Mets kütteks </hi> </s> </p>
<p> <s> Kuna Ari Kaup kuulutab pidevalt Hiiumaa lehtedes , et ostab metsamaad , kahtlustatakse , et küllap Hannula tahab maad oma jahimajandi tegemiseks . </s> <s> Hannula naerab . </s> <s> Pikalt ja südamest . </s> </p>
<p> <s> Ütleb - metsa on vaja , et talvel sigadele joogivett soojendada . </s> <s> Selleks tuleb katlamaja ehitada , vaja hakkpuitu . </s> <s> “ Kuna aastas läheb vaja 100 tihumeetrit puid ja küttepuumetsa hektaril kasvab kaks kanti aastas , on meil vaja 50 hektarit metsa . ” </s> </p>
<p> <s> Muidugi , küttepuu võiks ju ka osta . </s> <s> Ent Hannula ütleb , et tal on vaja oma põllutöölistele ka talvel tööd anda . </s> <s> “ Parem , kui mul on aastaringsed töötajad , suvel põllul , talvel metsas . ” </s> </p>
<p> <s> Praegu osa ehitab sigalat , osa talitab kärssninu - soomlased annavad tööd paarikümnele hiidlasele . </s> </p>
<p> <s> Poole aastaga eesti keele üsna selgeks saanud Hannula on oma naise ja kolm poega Hiiumaale toonud ning ehitab Kassari teeristi villavabriku kõrvale maja . </s> <s> Ostis lagunenud põllukivist hoone ära , sest põllukivist ehitised meeldivad talle . </s> </p>
<p> <s> Soomlastel on omavaheline tööjaotus . </s> <s> “ Helander peab Rakverega sidet ja teab , mis sigalas vaja teha on , Nuoritalo toob oma teraviljatehnika siia , aga mina olen see , kes paneb Hiiumaal rattad käima ja käin ka kohtu vahet , kui vaja , ” naerab Hannula , kel ongi ees tee halduskohtusse . </s> </p>
<p> <s> Hannula tõi põrsad lauta ilma kasutusloata ega esitanud vallale kõiki vajalikke dokumente . </s> <s> Aga ka vald sai keskkonnainspektsiooni keskkonnakaitseosakonna juhataja asetäitja kohusetäitjalt <hi rend="rasvane"> Toomas Liidjalt </hi> oma laksaka kätte , sest poleks tohtinud sigala ehitamise luba enne Hiiumaa keskkonnateenistuse heakskiitu välja anda . </s> </p>
<p> <s> Halduskohus võib karistada Käina valda kuni 30 000 , Hannulat ja Ari Kaupa kokku kuni 60 000kroonise rahatrahviga . </s> </p>
<p> <s> Hannula sõnul ta ei uskunud , et Eestis asjaajamine nii kaua aega võtab ja pärast paberite kordasaamist üha uusi nõutakse . </s> </p>
<p> <s> <hi rend="rasvane"> Põlvamaa talunik Raivo Musting </hi> : </s> </p>
<p> <s> Olen käinud umbes tuhandes seafarmis üle Euroopa - Soomes , Rootsis , Taanis , Saksamaal , Hollandis . </s> <s> Kusagil pole näinud saepuru kuivallapanu , kõik nad on olnud lägasüsteemil . </s> <s> Kogu Holland lehkab sügisel ja kevadel sõnniku järele , aga keegi ei krimpsuta nina , sest põllumajandus annab tööd paljudele inimestele . </s> </p>
<p> <s> Eestis toodetakse 22 kg sealiha inimese kohta aastas , norm peaks olema üle 50 kg . </s> <s> Nii et sigalaid võiks Eestis juurde tulla , kurb on ainult see , et monopol meie seakasvatuses läheb soomlaste kätte . </s> </p>
<p> <s> Selle asemel et lasta välismaalastel kukruid täita , võinuks hiidlased ise seakasvatuse püsti panna . </s> <s> 5000 seakohaga farm praegustes oludes , mil loomakasvatus on Eestis nii alla käinud , pole mingi reostuskolle , kui on piisavalt põllumaad , kuhu sõnnikut laotada . </s> </p>
<p> <s> Saksamaal nägin sõnnikuhoidlat , mis oli 50 m kaugusel restorani uksest . </s> </p>
<p> <s> Kui meie arvame , et teeme maale ainult turismitalusid , siis panevad varsti tootmisest kasumi tasku välismaalased ja me ise vireleme oma turismi otsas . </s> </p>
<p> <s> <hi rend="kaldkiri"> Samal teemal : <gap rend="viited"/> <gap rend="viited"/> </hi> </s> </p></div3>
        </div2>
        <div2 type="rubriik">
          <head> Ilm </head>
          <div3 type="artikkel"><head> Looduse arengust </head>
<p> <s> <hi rend="kaldkiri"> 27.08.2001 </hi> </s> </p>
<p> <s> <hi rend="rasvane"> Kulla Kivi agrometeoroloog </hi> </s> </p>
<p> <s> Nädala jooksul ( alates 8. augustist ) püsis suvine , sageli vihmane , alates laupäevast enamjaolt soe ilm - keskmine päevane temperatuur jäi 16-18° piiresse . </s> <s> Maksimumtemperatuur kõige soojemal päeval , 9. augustil , tõusis 24-25°ni . </s> <s> Ööd olid veel valged ja soojad . </s> <s> Kõige külmemal ööl ( 12. augustil ) langes maapinnal temperatuur 6-9°ni . </s> </p>
<p> <s> Õhk oli lõikuskuu algusega võrreldes tunduvalt niiskem , neljal päeval väga niiske - minimaalne niiskusesisaldus õhus ei langenud alla 60% . </s> <s> Päikesepaistet jätkus keskmiselt kuueks-seitsmeks tunniks , aga 13ndal polnud seda hoopiski . </s> <s> Sel päeval jäi õhuniiskuse defitsiit vaid 1-2 hPa piiresse . </s> </p>
<p> <s> Vihma sadas peaaegu iga päev , kõige enam Virumaal , kus mitmel päeval olid sajud väga veerohked - ööpäevas üle 10 mm , seitsme päeva summana 40-60 mm , s.o 0,5 -0,8 sademete kuunormi . </s> <s> Kogu Eestimaad haaranud kõige vihmasemal päeval , 13. augustil , oli sadu peaaegu kõikjal tugev ( üle 5 mm ) ja tugevaim Viljandis ( 23 mm ) . </s> <s> Kesk-Eestis sadas tugevasti kahel-kolmel päeval , eriti suurel hulgal Kuusikul ( 44 mm ) , mujal 20-30 mm piires . </s> </p>
<p> <s> Järgnevad kuivad päikselised ilmad kuivatasid hästi nii pinnast kui vilja . </s> <s> Edaspidi muutub ilm viljalõikusele üha vähem soodsaks . </s> </p></div3>
          <div3 type="artikkel"><head> Kasvule on kastet vaja </head>
<p> <s> <hi rend="kaldkiri"> 27.08.2001 </hi> </s> </p>
<p> <s> <hi rend="rasvane"> Ain Kallis </hi> </s> </p>
<p> <s> <hi rend="rasvane"> Ühte liitrisse mahub pisemaid kastepiisku 4 miljardit </hi> </s> </p>
<p> <s> Kaste leevendab janu . </s> <s> Eriti taimedel . </s> <s> Teisalt tekitab ta metallpindadel korrosiooni , muudab värvid ebapüsivaks , soodustab taimedel seenhaiguste levikut , ei lase muruniidukiga rohtu pügada . </s> </p>
<p> <s> Milline on siis see hea kaste , mis taimede arengut kiirendab ? </s> <s> Meteoroloogias märgitakse kaste rohkust nõrga , keskmise ja tugeva astmega , seega silma järgi . </s> </p>
<p> <s> <hi rend="rasvane"> Kuidas kastet mõõta ? </hi> </s> </p>
<p> <s> Kuidas aga täpselt mõõta veehulka taime lehtedel või esemetel ? </s> <s> See ei ole sugugi lihtne . </s> <s> Vedelik satub taime lehele ju mitmel viisil : veeauru kondenseerumisel õhust , veeauru transpiratsioonil läbi lehe õhulõhede , udupiiskade langemisel lehele . </s> </p>
<p> <s> Pikkadel selgetel sügisöödel on maapinna kohalt kui soe pilvetekk ära nihutatud ja õhutemperatuur hakkab langema . </s> <s> Külmas õhus veeaur kondenseerub kiiremini kui aurub , peale selle eritavad taimed ise veeauru läbi õhulõhede . </s> <s> Tekibki kaste . </s> </p>
<p> <s> Agrometeoroloogid mõõdavad lisaks mullapinna temperatuurile ka õhusoojust 2 cm kõrgusel - seal , n-ö rohukatte kõrgusel võib temperatuur langeda vahel mullapinna omast mitu kraadi madalamale . </s> <s> Nii võib mullapind olla kuiv , rohi aga märg . </s> </p>
<p> <s> Esimesed katsed kaste hulka mõõta tehti juba XVIII sajandi algul . </s> <s> Tartu Ülikooli ajaloomuuseumis võib näha plaadikesi , mis asetati ööks välja ja hiljem püüti kaaluda neile tekkinud veekihti . </s> <s> Samuti on hinnatud kaste kogust , pildistades kastetilku ning võrreldes tilkade suurusi varem määratud kogusega . </s> <s> Kui mõelda , et kastepiiskade läbimõõt kõigub 0,1 -0,2 millimeetrini , siis pole imestada , et ühes liitris on pisemaid piisku 4 miljardit , kaks korda suuremaid aga 500 miljonit . </s> </p>
<p> <s> <hi rend="rasvane"> Mis on kastest kasu ? </hi> </s> </p>
<p> <s> Kambja kandi vanasõna ütleb : rohukasvule on kastet vaja . </s> <s> Vihmastel suvedel pole lisavesi muidugi üldse oluline , seevastu raskeil põua-aastail läheb arvesse viimane kui veetilk . </s> </p>
<p> <s> Soomes tehtud mõõtmised näitavad , et maa lõunaosas saab muld vegetatsiooniperioodil 10 mm vett kaste kujul ( ehk 3% sademetest ) , põhjas tekib kastet tunduvalt vähem , vaid 3-5 mm . </s> <s> Leedus esineb kastet 100-130 päeval aastas , saadav veekogus on 5-10 mm . </s> </p>
<p> <s> Eestis on kastega päevi kokku loetud kõige rohkem Toomal ( aastas keskmiselt 122 päeva ) , veidi vähem Viljandis - 115. </s> </p>
<p> <s> Kulla väärtus on kastel kuiva kliimaga aladel . </s> <s> Ühel Kanaari saartest , Lanzarottel , näib maapind olevat kaetud kui Kuu kraatritega . </s> <s> Vulkaanilisest kivistunud tuhast 3meetrise diameetriga ja 2 m sügavused koonused töötavad efektiivsete kastelõksudena . </s> <s> Öösel jahtub niiske ookeanilt tulev õhk ning kondenseerub nois kraatrites . </s> </p>
<p> <s> Iga sellise koonuse keskel kasvavad taimed . </s> <s> Näiteks 1975. ja 1976. aastal saarel vihma peaaegu ei sadanudki , viinamarjad kastelõksude sees andsid aga korralikku saaki . </s> </p>
<p> <s> Vanasti teati , et hein pidi saama kolm kastet , siis alles sündis võtta , s.t kokku panna . </s> <s> Loomad pidavat rohkem hindama just sellise tehnoloogiaga toodetud sööta . </s> </p>
<p> <s> Kastega päevi tasub kokku lugeda , sest Vändra kandi rahva tähelepaneku kohaselt saab selle järgi töid planeerida - kui mitu päeva enne jüripäeva ( 23. aprilli ) kaste maas , nii mitu päeva saab enne jaagupit ( 25. juulit ) rukist lõigata . </s> </p>
<p> <s> <hi rend="rasvane"> Vanarahva tähelepanekuid </hi> </s> </p>
<p> <s> • Uduga käiva hundi , kastega karjakoera . </s> </p>
<p> <s> • Kui õhtul kastet pole , läheb vihmale . </s> </p>
<p> <s> • On hommikul paks kaste maas , saab päeval ilus ilm , ei ole aga kastet , hakkab vihma sadama . </s> </p>
<p> <s> • Lehekuu kaste toob sigivust , lehekuu külm aga hävitust . </s> </p>
<p> <s> • Kui köögis kaste maas , tuleb paksu pahandust . </s> </p></div3>
        </div2>
        <div2 type="rubriik">
          <head> Inimesed </head>
          <div3 type="artikkel"><head> Matti Päts : Kaklemishimu aitaks eestlastel ellu jääda </head>
<p> <s> <hi rend="kaldkiri"> 27.08.2001 <bibl> <author> Maarius Suviste </author> </bibl> </hi> </s> </p>
<p> <s> <hi rend="rasvane"> VI ja viimane lugu sarjast “ Presidendikandidaadiga rutiinist välja ” ehk Matti Pätsiga roosiaias </hi> </s> </p>
<p> <s> Nagu Pinocchio suguvõsa - tugevad , selgesti nähtavad , justkui ühest puust tahutud näojooned . </s> </p>
<p> <s> Sünge , mitte kuri , vaid surmtõsine pesuehtsa talupoja nägu . </s> <s> Kullipilk , mis kiirgab tahtejõust . </s> <s> Sitke kehaehitus , tikksirge selg . </s> </p>
<p> <s> Just sarnane välimus on see , mis Pätside suguvõsa meesliini läbib . </s> </p>
<p> <s> Seekord siis <hi rend="rasvane"> Matti Pätsist </hi> ( 68 ) . </s> <s> Konservatiivide Klubi presidendikandidaadist ning Eesti esimese presidendi <hi rend="rasvane"> Konstantin Pätsi pojapojast </hi> . </s> </p>
<p> * * * </p>
<p> <s> “ Mattike , sa võid olla kes tahes , aga diplomaat sa kindlasti ei ole . ” </s> </p>
<p> <s> See lapsepõlves tehtud märkus on Matti Pätsil siiani sõna-sõnalt meeles . </s> <s> Just nii ütlesid talle need , kes ta üles kasvatasid . </s> <s> Neil oli tuline õigus - Matti Päts on ju Jäär . </s> <s> Eks see vähene diplomaatia ja liigne rahmeldamine Jäärade suuremaid vigu olegi . </s> </p>
<p> <s> “ Jah , see häda on mul küll . </s> <s> Samas , ” jääb Päts hetkeks mõttesse , “ on viimased kümme aastat tõestanud vastupidist - diplomaatia on läinud mul väga hästi . ” </s> </p>
<p> <s> Inseneri- ja juristiharidusega Päts räägib riigimehelikult , võtab selgitamiseks käed appi , astub härrasmehelikult , kindlalt . </s> <s> Räägib enesekindlalt , mõtted on selged , ei lobise - suguvõsa värk . </s> </p>
<p> <s> Vahel , kui teda tähelepanelikult kuulata või jälgida mõnda aega , kõneleb nagu president <hi rend="rasvane"> Lennart Meri </hi> . </s> <s> Tõmbab kopsud õhku täis ja alustab siis malbelt : “ Vaadake ... ” </s> </p>
<p> <s> Kahekordne vanaisa Matti Päts võtab meid oma 1988. aasta Volkswagen Jetta peale patendiameti maja eest ( see asub Maalehe toimetusega samal tänaval ) . </s> <s> Nii nagu kokku lepitud . </s> <s> Ta oli just trimmeri parandusse viinud . </s> <s> Abikaasa <hi rend="rasvane"> Valentina </hi> istub esiistmel . </s> </p>
<p> <s> Päts sõidab rahulikult Balti jaama eest Kloostrimetsa poole ja on kuri . </s> <s> Ja kirub . </s> <s> Linnavalitsust . </s> <s> Et nad ei taha maad tagasi anda , mis seaduse järgi temale kuulub . </s> </p>
<p> * * * </p>
<p> <s> <hi rend="rasvane"> Miks te meid siia , botaanikaaeda kutsusite ? </hi> </s> </p>
<p> <s> Botaanikaaeda on kokku 126 hektarit . </s> <s> Mul on õigus tagasi saada sellest 57. </s> <s> See on minu õigus . </s> </p>
<p> <s> Kui meile tagastatakse maatükk , kus laiub botaanikaaed , jääb see neile tasuta kasutada seni , kuni aed eksisteerib . </s> </p>
<p> <s> Muuseas , botaanikaaia kõige elegantsemalt haritud osa asub just meie maal . </s> </p>
<p> <s> Lõppude lõpuks - see on ühe mehe rajatud . </s> <s> See renditi ja on seejärel aastakümnete jooksul välja ostetud , viimane tükk 1937. aastal . </s> </p>
<p> <s> Nii et minu vanaisa ei saanud autasumaad tegevuse eest pea- ja sõjaministrina ajutises valitsuses , Vabadussõja alustajana , selle riigi välja kuulutajana . </s> <s> See kõik on aegade jooksul omandatud ja üles haritud . </s> </p>
<p> <s> <hi rend="rasvane"> Miks linnavalitsus maad tagasi ei taha anda ? </hi> </s> </p>
<p> <s> Eesti on selline õigusriik , kus igal linnavalitsuse ametnikul on õigus teha , mis pähe tuleb . </s> <s> Tagastada , mitte tagastada , anda , mitte anda . </s> <s> On seadus : õigustatud subjektile tuleb tagastada . </s> </p>
<p> <s> Võib ka kompenseerida . </s> <s> Aga kui kompensatsiooni ei taheta ja kui see on nii selge objekt kui see siin , ei ole millegi üle vaielda . </s> </p>
<p> <s> Mis õigusriigist me räägime , kui juhtkond ja nähtaval kohal olevad inimesed ise ei pea seadustest kinni . </s> </p>
<p> <s> Riigikogu , valitsus , president - ma ei räägi , et president oleks eksinud - peavad olema eeskujuks , vähemalt selle aja jooksul , mil nad ametis on . </s> <s> Pärast võivad nad anduda inimlikele rõõmudele . </s> </p>
<p> <s> <hi rend="rasvane"> Kas te majad olete ikka tagasi saanud ? </hi> </s> </p>
<p> <s> Majad siinsamas botaanikaaia territooriumil saime tagasi äärmiselt räbalas seisus . </s> <s> Koos poeg Madise ja tütar Madliga kõvasti pingutades oleme neid nii palju remontinud , et nüüd on need üpris korras . </s> </p>
<p> <s> Häärberis elab poeg perega . </s> <s> Teine on niinimetatud töölistemaja , selle tegime tütrega nii-öelda pooleks . </s> <s> Üksteise privaatsust me ei sega - meil on kaks suurt maja , igale perele keskmiselt 220 ruutmeetrit . </s> </p>
<p> * * * </p>
<p> <s> Jalutame rosaariumis . </s> <s> Ühel pool on näha Pätside häärber , teisel pool teletorn . </s> </p>
<p> <s> Noored aednikud on kättpidi mullas ja nokitsevad roosipeenarde kallal . </s> <s> Teevad veel ilusamaks . </s> </p>
<p> <s> “ Siin peab olema roos , mille nimi on “ Riigi president Päts “ , ” ütleb Matti Päts . </s> </p>
<p> <s> “ Kes aretas ? ” </s> </p>
<p> <s> “ Üks Saksa roosiaretaja 1937. aastal . ” </s> </p>
<p> <s> “ Kus see roos siis on ? ” </s> </p>
<p> <s> “ Annaks jumal , et me leiame selle . ” </s> </p>
<p> <s> “ Hakkame siis otsima . </s> <s> Milline see välja näeb ? ” </s> </p>
<p> <s> “ Kollakasroosa . ” </s> </p>
<p> <s> Ei leia , kohe mitte ei leia . </s> <s> Nii palju roose ju ! </s> <s> Mõtleme juba , et loobume otsimisest , kui fotograaf Ander hõikab : “ Näe , siin on ! ” </s> </p>
<p> <s> Ja ongi . </s> <s> Kuid ära õitsenud . </s> </p>
<p> <s> “ Huvitav on , ” jätkab Päts , “ et see sort on olnud siin botaanikaaias ammu , algusest peale . </s> <s> Ka okupatsiooni aastatel . ” </s> </p>
<p> * * * </p>
<p> <s> <hi rend="rasvane"> Millega te oma konservatiivset maailmavaadet seletate ? </hi> </s> </p>
<p> <s> Minu konservatiivsus tuleb ilmselt mu loomusest . </s> <s> Konservatiivsus on lugupidamine teatud püsivatest ja peaaegu muutumatutest väärtustest . </s> </p>
<p> <s> Minu konservatism ei ole tagurlus . </s> <s> Uus on minu jaoks elujõuline ja kasutatav vaid siis , kui see on parem , aga mitte sellepärast , et see on uus . </s> </p>
<p> <s> <hi rend="rasvane"> Mille poolest te erinete teistest presidendikandidaatidest ? </hi> </s> </p>
<p> <s> Ma suudan sõltumatu olla . </s> <s> Ma olen erakondadest sõltumatu . </s> </p>
<p> <s> <hi rend="rasvane"> Samas te olete ju Isamaaliidu liige . </hi> </s> </p>
<p> <s> Jah . </s> <s> Aga oma käitumiselt , mõtetelt , kommetelt olen teistest kandidaatidest kõige sõltumatum . </s> </p>
<p> <s> <hi rend="rasvane"> Hüva , olgu sellega , nagu on . </hi> </s> <hi rend="rasvane"> <s> Aga ikkagi ei saa aru : olete Isamaaliidu liige , kuid samas Konservatiivide Klubi presidendikandidaat . </s> </hi> </p>
<p> <s> Isamaaliit tegi nii , nagu tegi . </s> <s> Neil on ju teine kandidaat . </s> </p>
<p> <s> Kuna aga Konservatiivide Klubi tegi mulle ettepaneku , siis võtsin pakkumise vastu ( enne mõtlesin neli kuud ) . </s> <s> Sest see on ainus võimalus elus , see on huvitav , miks mitte kaasa teha . </s> </p>
<p> <s> <hi rend="rasvane"> Aga Mart Laar tegi ju ka teile ettepaneku . </hi> </s> </p>
<p> <s> Laar tegi mulle ettepaneku viimasel hetkel . </s> <s> Neli päeva enne Isamaaliidu suurkogu . </s> <s> Nii hilja selliseid pakkumisi ei tehta . </s> </p>
<p> * * * </p>
<p> <s> Matti Päts on põline tallinlane , sündinud 1933. </s> <s> Ta oli seitsmeaastane , kui Nõukogude okupatsioonivõimud ta koos perega Baškiiriasse Ufa linna küüditasid . </s> </p>
<p> <s> Aasta hiljem viidi poiss lastekodusse , kus ta veetis järgmised viis aastat . </s> <s> Vend Henn suri lastekodus nälga . </s> </p>
<p> <s> Konservatiivide Klubi koduleheküljelt on lugeda , et kooliteed alustas Matti Päts Ufas . </s> <s> Kui ema vangist vabanes , õnnestus Eestisse tagasi tulla . </s> <s> 1952 lõpetas Päts Tallinna II keskkooli ehk Reaalkooli . </s> </p>
<p> * * * </p>
<p> <s> <hi rend="rasvane"> Te olete Isamaaliidu juhtidele tülikas parteikaaslane . </hi> </s> <hi rend="rasvane"> <s> Veidi isepäine , ei räägi asjast üle ega ümber , vaid otse . </s> </hi> </p>
<p> <s> Minu vanaisa oli kehv erakonnamees . </s> <s> Nii ka mina . </s> <s> See ei ole jäljendamine , see tuleb südamest . </s> </p>
<p> <s> Ma ei suuda vaadata elu erakondliku tegelase silmade ja programmi läbi . </s> <s> Ma ei suuda arvata , et see on kõige õigem ja suurem õnnistus . </s> </p>
<p> <s> <hi rend="rasvane"> Oponendid väidavad , et teil puudub kogemus olla poliitik ning see võib teile valusalt kätte maksta . </hi> </s> </p>
<p> <s> Mul on rahvusvahelise suhtlemise kogemus , patendiameti loomise kogemus , ametiasutuse käigushoidmise kogemus . </s> <s> Keelteoskus . </s> </p>
<p> <s> Elukogemus on mul peaaegu et suurem ja parem kui teistel kandidaatidel kokku . </s> </p>
<p> <s> Minu vastus on : ei ole olemas riigipeade kooli , ei ole olemas riigipeade treeningkursusi . </s> <s> Elukogemus ja aastad annavad selle pinna , millelt edasi minna . </s> <s> Ka improviseerida tuleb . </s> </p>
<p> <s> <hi rend="rasvane"> Keda riigipeadest oma eeskujuks peate ? </hi> </s> </p>
<p> <s> Kindlasti vanaisa . </s> <s> Tegelikult teisi ka , sealhulgas Vaclav Havelit . </s> </p>
<p> <s> <hi rend="rasvane"> Millest te oma vanaisaga rääkisite ? </hi> </s> </p>
<p> <s> Lapsejuttu . </s> <s> Mis tal ikka minuga rääkida oli . </s> <s> Aga mäletan hästi , kui ta ütles : “ Poiss , kui tahad , et sul sirge selg oleks , maga selili põrandal . ” </s> <s> Magan siiani . </s> </p>
<p> * * * </p>
<p> <s> Pätsi nimi oli julgeolekutöötajatel pinnuks silmas . </s> <s> Okupatsioonivõimud ei võimaldanud tal kõrgkooli astuda , mistõttu tuli asuda tööle tehases Volta . </s> <s> 1954. aastal avanes Pätsil siiski võimalus kõrghariduse omandamiseks , kuid mitte vabalt kooli valides . </s> <s> Ta hakkas õppima Tallinna Polütehnilises Instituudis , sai sealt diplomi energeetika erialal . </s> </p>
<p> <s> Pätsi töökäik oli poliitilistest oludest tingituna samuti pärsitud . </s> <s> 1967. aastal läks ta Teaduste Akadeemia spetsiaalsesse konstrueerimisbüroosse , kus töötas 25 aastat . </s> </p>
<p> <s> Päts ei ole olnud komparteis ega selle noorteorganisatsioonis . </s> <s> KGB proovis teda värvata , kuid katse nurjus . </s> </p>
<p> * * * </p>
<p> <s> <hi rend="rasvane"> Kuidas ja millega ravida Eesti hädasid ? </hi> </s> </p>
<p> <s> Kõik ju näevad : Riigikogu töötab täiel tuuril , võtab seadusi vastu - ei aita . </s> <s> Meil peab olema sisemine ühiskondlik kokkulepe , et vastu võetud seadusi ka täidetakse . </s> </p>
<p> <s> Võimalik , et olukord muutub paremaks siis , kui ahned inimesed leiavad , et ahnuse kaudu hangitu ei lahenda kõiki probleeme . </s> </p>
<p> <s> <hi rend="rasvane"> Aga ikkagi : mis retseptiga meie hädasid ravida ? </hi> </s> </p>
<p> <s> Kõrgeima võimuladviku laitmatu eeskujuga . </s> <s> Mitte kaklemisega parlamendis pluss kõik need muud asjad , mis seal juhtunud on . </s> </p>
<p> <s> <hi rend="rasvane"> Mis on Eesti riigi mõte ? </hi> </s> </p>
<p> <s> Eks ikka selle tihti ajaloos elu ja surma piiril kõikunud rahva olemasolu , eneseteostus ja allesjäämine . </s> </p>
<p> <s> <hi rend="rasvane"> Kas meie riik on usaldusväärne ? </hi> </s> </p>
<p> <s> Võiks natuke parem olla . </s> </p>
<p> <s> <hi rend="rasvane"> Milles seisneb väikeriigi tugevus ? </hi> </s> </p>
<p> <s> Riigi headuses . </s> <s> Korrektses funktsioneerimises . </s> <s> Ning suurema osa kodanike soovidele ja unistustele vastavuses . </s> </p>
<p> * * * </p>
<p> <s> 1992. aastal valiti Päts otsemandaadiga Riigikogusse . </s> <s> Kuna riigiameti peadirektori ning rahvasaadiku pingelisi ameteid polnud võimalik ühendada , loobus ta rahvasaadiku kõrgemast palgast ning jätkas patendiametis . </s> </p>
<p> * * * </p>
<p> <s> <hi rend="rasvane"> Miks ei saa suurem osa rahvast aru , mida võimumehed öelda tahavad ehk miks on see sõnum tihti nii segane ? </hi> </s> </p>
<p> <s> Just nimelt - sõnum on segane . </s> <s> Seaduste keel on segane . </s> </p>
<p> <s> Proovige ise lugeda seadust , mida on muudetud , siis on selle seaduse muutmise seadust muudetud , seejärel on seda veel kord muudetud . </s> <s> Ja nendes seaduste tekstides on pidevalt viiteid , et vaata seda ja toda paragrahvi , seadust , selle muutmist ja nii edasi . </s> <s> Neid on ju võimatu lugeda . </s> </p>
<p> <s> Vahel jääb mulje , et seadusetegijad on spetsiaalselt nii teinud , et seadusi oleks võimatu lugeda . </s> </p>
<p> <s> Asja teine ja väga tõsine külg on selles , et valitsus ei seleta asju lahti . </s> <s> Mul on raske end tobukeseks nimetada , aga vahel ei saa ka mina valitsuse tegemistest aru . </s> </p>
<p> <s> <hi rend="rasvane"> Kuidas tõsta eestlase moraali ? </hi> </s> </p>
<p> <s> Selge , et moraal ei ole selline , nagu see oli 30ndatel . </s> <s> Aga nii suur prohvet ma ka ei ole , et retsepti oskan anda . </s> </p>
<p> <s> <hi rend="rasvane"> Miks Eestis nii palju isikutevahelist vaenu on ? </hi> </s> </p>
<p> <s> Möönan , et see on nii . </s> <s> Möönan , et mina ei taha kellelegi ära teha . </s> </p>
<p> <s> Ja veel . </s> <s> Üks loomuomadus puudub mul täielikult - kadedus . </s> <s> Vihkamine , kadestamine ja ärapanemine rikub ju kõige rohkem kadestajat ja ärapanijat ennast . </s> </p>
<p> * * * </p>
<p> <s> Ta on kogu elu spordiga tegelnud - ujunud , suusatanud ja palju muud teinud . </s> </p>
<p> <s> Oma tervise kohta ütleb ta , et ei nurise , 68 eluaasta kohta päris hea . </s> <s> 30 kilomeetrit suusatamist läheb veel kergelt . </s> <s> Teeb ka jooksutrenni . </s> </p>
<p> * * * </p>
<p> <s> <hi rend="rasvane"> Te olete juba üheksa aastat patendiametit juhtinud . </hi> </s> <hi rend="rasvane"> <s> Rutiiniks ei lähe ? </s> </hi> </p>
<p> <s> Ei . </s> <s> Minus selliseid sisemisi rahutusi midagi muuta-vahetada ei ole . </s> <s> Selleks et üht asutust võimalikult hästi tööle panna , peab olema aega . </s> </p>
<p> <s> Seetõttu ma pooldangi , et president istub kaks ametiaega . </s> <s> Ehkki mina ise ei tahaks - muutun liiga vanaks . </s> </p>
<p> <s> <hi rend="rasvane"> Mida te ise patenteerinud olete ? </hi> </s> </p>
<p> <s> Mul on koos keemiainstituudi teaduritega - mina töötasin tol ajal Teaduste Akadeemia spetsiaalses konstrueerimisbüroos - kolm autoritunnistust . </s> <s> Tinglikul viisil võib neid kaitsedokumentideks lugeda , sest need anti ikkagi leiutise peale . </s> <s> Nii et ma olen kolme leiutise kaasautor . </s> <s> Tegu oli maagitöötlemisega . </s> </p>
<p> <s> <hi rend="rasvane"> Miks te nii vähe naeratate ? </hi> </s> </p>
<p> <s> Mu peregi laidab , et ma naeratan vähe ja olen sünge näoga . </s> <s> Selline mu loomus juba on , mis teha . </s> </p>
<p> <s> Sõpru on mul alati olnud . </s> <s> Ma ei ole iialgi ühtegi sõpra alt vedanud , ühtegi lubadust täitmata jätnud ega ühtegi sõprust katkestanud . </s> </p>
<p> <s> <hi rend="rasvane"> Kas teid on raske solvata ? </hi> </s> </p>
<p> <s> Mind ei ole üldse võimalik solvata . </s> <s> Mul on paks nahk . </s> <s> Ega mind tegelikult kiputagi solvama . </s> </p>
<p> * * * </p>
<p> <s> Ta ütleb , et suguvõsas on kõik juristid . </s> <s> Vanaisa ja isa olid hariduselt juristid . </s> <s> Ise on ta poolenisti jurist - lõpetas kaugõppes tööstusomandikaitse õiguse spetsialistina Moskva patentoloogia instituudi . </s> </p>
<p> <s> Poeg on jurist ja töötab advokaadibüroos , tütar on hariduselt eesti filoloog , kuid õpib praegu õigusinstituudis juristiks . </s> </p>
<p> <s> Miks nii ? </s> </p>
<p> <s> “ Pätside tava . </s> <s> Kalduvused on sellised . ” </s> </p>
<p> * * * </p>
<p> <s> <hi rend="rasvane"> Millist armeed vajab Eesti ? </hi> </s> </p>
<p> <s> Me vajame totaalkaitset ja sund-ajateenistust . </s> <s> Vaatamata ebamugavustele ja raskustele , see siiski annab midagi noormeestele . </s> <s> Loomulikult jätavad meie ohvitserid soovida paremat , aga see on aja jooksul parandatav . </s> </p>
<p> <s> <hi rend="rasvane"> Kuidas rahvana püsima jääda ? </hi> </s> </p>
<p> <s> Rahval , kes tahab püsima jääda - mulle tundub , et eestlased tahavad seda - , peab olema kaklemishimu . </s> <s> Mitte igaühega ja mitte igal tingimusel , vaid siis , kui meie sisemist rahu häiritakse . </s> </p>
<p> <s> <hi rend="rasvane"> Mis teid häirib ? </hi> </s> </p>
<p> <s> See , et suurte firmade direktorid , isegi Eesti Loto ja haigekassa juht , kelle vastutada ei ole nii palju kui presidendil , teenivad rohkem kui president . </s> <s> Selline suhe on ju väga ebamugav . </s> </p>
<p> <s> <hi rend="rasvane"> Kas sain teist õigesti aru , et presidendil peaks suurem palk olema ? </hi> </s> </p>
<p> <s> Kui ma ei eksi , siis minu vanaisa kuupalk presidendina oli 3000 krooni . </s> <s> Millele vastaks tänapäeval umbes 112 000 krooni . </s> <s> See oleks sobiv . </s> </p>
<p> <s> Aga ma ei taotle , et palka tõstetakse . </s> <s> Sest praeguse presidendipalgaga , mis on rohkem kui 30 000 krooni , tuleb suurepäraselt toime . </s> <s> Mina tulen toime kolmandikuga sellest . </s> </p>
<p> <s> <hi rend="rasvane"> Milline ei tohi olla kolmas Eesti president ? </hi> </s> </p>
<p> <s> Selline isik , kes kõikidele headele ja kehvematele omadustele vaatamata jääb suhteliselt vähe märgatavaks . </s> </p></div3>
        </div2>
        <div2 type="rubriik">
          <head> Poliitika </head>
          <div3 type="artikkel"><head> Viljandimaa - enne sihid , siis piirid </head>
<p> <s> <hi rend="kaldkiri"> 27.08.2001 <bibl> <author> Heino Laiapea </author> </bibl> </hi> </s> </p>
<p> <s> <hi rend="rasvane"> Rõngasvald Viljandi ümber oleks vallajuhtide meelest totter </hi> </s> </p>
<p> <s> “ Enne kui omavalitsuse üles-anded ja tulubaasi kujunemi-ne pole selge , ei maksa valdade piire joonistada , ” on kõik Viljandimaa omavalitsusjuhid ühel meelel . </s> </p>
<p> <s> Volikogude laual ootavad aga vastamist kirjad valitsuse haldusterritoriaalse reformi ettepanekutega . </s> <s> Volikogud peavad vastused esitama maavanemale 15. septembriks , maavanem siseministrile oktoobri lõpuks . </s> </p>
<p> <s> <hi rend="rasvane"> Neli vana , viis uut </hi> </s> </p>
<p> <s> Märtsis maavanema ja siseministri arutelus sündinud Viljandimaa halduskaardi variant näeb ette maakonna omavalitsuste arvu vähendamist poole võrra . </s> </p>
<p> <s> Osa omavalitsuste liidu liikmeid polnud sellega päri ja tegi oma ettepanekud . </s> </p>
<p> <s> Maavanem saatis ministeeriumile kolm kaarti : kaks maavalitsuse ja üks omavalitsuste liidu tehtud . </s> <s> Maavalitsuse pehmem variant nägi ette üheksat valda , karmim viie suurvalla teket . </s> <s> Kõik variandid näevad ette maakonna piiride muutmist . </s> </p>
<p> <s> Siseministeerimi kaudu saadetud haldusterritoriaalse korralduse muutmise ettepanekutes nähakse Viljandimaal viie uue omavalitsuse moodustamist . </s> </p>
<p> <s> Nelja omavalitsuse ametnikud võivad aga oma töökoha pärast olla suhteliselt rahulikud , sest valitsuse ettepanekute kohaselt jätab haldusreform nende piirid alles . </s> </p>
<p> <s> Kolga-Jaani vallavanem <hi rend="rasvane"> Kalevi Kaur </hi> peab Kolga-Jaani allesjäämist praegu ainuvõimalikuks , vastuvõetavaks ja põhjendatuks . </s> <s> “ Ümberringi on meil metsad ja karud . </s> <s> Kellega meid siin liita ? ” ütleb Kaur . </s> </p>
<p> <s> <hi rend="rasvane"> Uue kava üllatused </hi> </s> </p>
<p> <s> Viiratsi vald on avaldanud soovi liita Kolga-Jaani vallast Võrtsjärve äärne Leie osa , kuid Kolga-Jaani volikogu on selle taotluse tagasi lükanud . </s> </p>
<p> <s> Eelmiste kavadega võrreldes on valitsuse ettepanekus olulisemad muudatused Viiratsi ja Jämejala asula liitmine Viljandiga . </s> </p>
<p> <s> Viljandi linnavolikogus oli Jämejala maa taotlemist arutatud juba jaanuaris , kuid Viiratsi asula liitmine haldusreformikavas tuli ootamatult . </s> </p>
<p> <s> “ Viiratsi liitmist Viljandiga pole linnavolikogus välja pakutud ega arutatudki , ” ütleb Viljandi abilinnapea <hi rend="rasvane"> Karl Õmblus </hi> . </s> </p>
<p> <s> Maakonnas pidi uue kaardi järgi Kabala Järvamaalt koos Võhma ja Kõoga saama üheks vallaks . </s> <s> Nüüd selgub , et siseministeerium on selle lahendanud omamoodi . </s> </p>
<p> <s> Nii Järvamaa kui ka Viljandimaa tahtsid Kabala valda tervikuna oma piiridesse , siseministeeriumi variant näeb ette valla poolitamist . </s> </p>
<p> <s> “ Loodus ratsis asja ära nii , et see pole kellelegi vastuvõetav , ” ütleb maavanem <hi rend="rasvane"> Helir-Valdor Seeder </hi> . </s> <s> “ Maakonna äärtele jäävate omavalitsuste piirid on ebaratsionaalsed ja pole vastuvõetavad . ” </s> </p>
<p> <s> Võhma linnapea <hi rend="rasvane"> Jaak Aab </hi> on üks väheseid Viljandimaa omavalitsusjuhte , kes oleks nõus vabatahtlikult ühinema : “ Meie oleme ühinemiseks valmis , aga ühinema oleme nõus võrdsete omavalitsustena endise Pilistvere kihelkonna piirides Kõo , Kabala ja Imavere vallaga . </s> <s> Vabatahtlikult saab aga ühineda siis , kui ka kõik teised osalised selleks valmis on . ” </s> </p>
<p> <s> Kõo vallavanem <hi rend="rasvane"> Tarmo Riisk </hi> on Aabiga ühte meelt ja peab valitsuse ettepanekut vastuvõetamatuks . </s> <s> Kas vastu rahva tahet omavalitsuste piiride muutmise pärast riiki kohtusse kaevata , seda Riisk täna veel ei tea . </s> </p>
<p> <s> <hi rend="rasvane"> Maakonnapiirid kõigepealt </hi> </s> </p>
<p> <s> Seeder käis esimesena välja mõtte laiendada Viljandimaa piire põhja suunas Kabala , Imavere ja Põltsamaa valla piirides ning lõunas vähemalt Tõrvani , ta pakkus ka maakondade arvu vähendamist . </s> </p>
<p> <s> “ Nii kaua kuni pole selged maakondade piirid , on haldusreform poolik ja sellisel kujul seda teha ei või , ” on maavanem raudselt kindel . </s> </p>
<p> <s> Ta pole rahul ametkondlike reformidega , mis ei arvesta praeguste maakondade piiridega , ja toob näiteks politseiprefektuuride arvu vähendamise kava . </s> </p>
<p> <s> “ Vähendada tuleb , aga prefektuuride arv ja piirid peavad kattuma maakondade arvu ja piiridega , ” ütleb Seeder . </s> <s> Politseiprefektuuri arengukava komisjoni liikmena on ta just sellise ettepaneku teinud . </s> </p>
<p> <s> “ Maakondade allesjäämine või ärakaotamine on poliitiline otsus , mille peab tegema Riigikogu , ” märgib Seeder . </s> </p>
<p> <s> <hi rend="rasvane"> Kogemused omast käest </hi> </s> </p>
<p> <s> Viljandimaa on haldusreformiga tegelikult juba mõne aasta eest pihta hakanud . </s> <s> Maavanem Seeder toob positiivse näitena Abja valla ja Abja-Paluoja linna vabatahtliku ühinemise . </s> </p>
<p> <s> Enne oli kokku lepitud , et vallavanemaks saab ühinenud omavalitsuse juhtidest see , kes rohkem hääli kogub . </s> <s> Nii ka läks . </s> </p>
<p> <s> “ Karksil oli puiklemist ja võitlemist hoopis rohkem , ” meenutab maavanem . </s> <s> Karksi valla ja Karksi-Nuia volikogud vaidlesid pikalt ka uue valla nime üle : kas Karksi-Nuia või Karksi . </s> </p>
<p> <s> Lubatud miljonist kroonist kummalegi ühinenud omavalitsusele on Karksi saanud tänaseks kätte poole . </s> </p>
<p> <s> Karksi vallavolikogu esimees <hi rend="rasvane"> Heino Luik </hi> peab omaaegset ühinemist põhjendatuks , sest tegemist oli rõngasvallaga . </s> </p>
<p> <s> Haldusterritoriaalse reformi vajalikkuses ta ei kahtle , kuid peab õigemaks ühinemist vabatahtlikkuse alusel . </s> <s> Kuni ühinemine oli vabatahtlik , polnud erilist vastuseisu , aga nüüd on olukord teine . </s> </p>
<p> <s> Lõuna-Viljandimaal peaksid ühinema Abja ja Halliste vald ning Mõisaküla linn . </s> </p>
<p> <s> Halliste vallavolikogu esimees <hi rend="rasvane"> Rein Tarkus </hi> ütleb , et Halliste on nõus ühinema Viljandi suunas , sest sinnapoole on rohkem liikumist . </s> </p>
<p> <s> Tarkus kardab , et uuele omavalitsusele võib raskeks koormaks saada Mõisaküla linna kuue miljoni kroonine võlg , mis tuleks tagasi maksta . </s> </p>
<p> <s> Halliste vallavolikogu ei pea ka valla tükeldamist otstarbekaks . </s> </p>
<p> <s> “ Haldusreform on rohkem kujunenud ministrite pusleks , ” tõdeb Võhma linnapea Jaak Aab . </s> </p>
<p> <s> Siseministeeriumis koostatud kava järgi tuleks liita Kõpu ja Vastemõisa vald . </s> <s> Maavanem Seeder tunnistab , et Kõpu peaks jääma esialgu iseseisvaks , kuid Vastemõisaga on asi keerulisem . </s> <s> “ Nende kahe liit on täiesti kunstlik , ” ütleb ta . </s> </p>
<p> <s> Ühendamise korral on valitsus andnud lubaduse Vastemõisa ja Kõput ühendav kruusatee asfalteerida . </s> <s> “ Kurvilise metsatee asfalteerimine on täielik lollus , ” ütleb Vastemõisa vallavanem <hi rend="rasvane"> Rünno Johanson </hi> - mõlemat valda ühendavad Viljandiga magistraalid . </s> </p>
<p> <s> “ Kui vallad peaksid ühinema , on vallakeskuse õige asukoht Viljandis , mitte kahe valla piirimail Tohvril , ” räägib Johanson . </s> </p>
<p> <s> Suure-Jaani vald ja linn ning Olustvere vald hakkavad liitumisega leppima . </s> <s> Olustvere vallavolikogu esimees <hi rend="rasvane"> Arnold Pastak </hi> ütleb , et koostatakse ühist arengukava . </s> </p>
<p> <s> “ Meie oleme ühinemise vajalikkusest aru saanud , aga enne tahaksime selget sotti tulubaasi kohta , ” räägib Pastak . </s> <s> “ Riik peaks lahendama reformi tervikuna . </s> <s> Pole ka selgust , millised ülesanded jäävad omavalitsustele . ” </s> </p>
<p> <s> <hi rend="rasvane"> Vägisi reform läbi ei lähe </hi> </s> </p>
<p> <s> Olustvere ja kaks Suure-Jaanit olid ühise võistkonnaga väljas Sakala mängudel , kuid ei saanud veel ka kolmekesi Viljandimaa tugevamate vastu . </s> </p>
<p> <s> Pärsti vallavanem <hi rend="rasvane"> Erich Palm </hi> peab tugevamateks valdadeks Pärstit ja Viiratsit . </s> <s> “ Meie oleme saanud hakkama praegu ja saame ka pärast liitumist , ” ütleb ta . </s> </p>
<p> <s> Nii nagu Kesk-Järvamaal teevad koostööd kuus omavalitsust , on ka Viljandis oma koostööpiirkond , kuhu kuuluvad Pärsti , Saarepeedi , Viiratsi ja Paistu vald ning Viljandi linn . </s> </p>
<p> <s> Siseministeeriumi ja maavalitsuse kava kohaselt jääks Viljandi ümber tulevikus üks rõngasvald . </s> <s> Pärsti vald ja Viiratsi vald aga ei kuuletu , tahavad jääda omaette . </s> </p>
<p> <s> Küll on arutlusel olnud Viljandi linnale tükikeste juurdelõikamine : Pärsti vallast Jämejala asula ja Viljandi külje all asuva prügimäe laienduseks kulunud ala , Saarepeedi vallast maa kalmistu laiendamiseks . </s> </p>
<p> <s> Viiratsi volikogu esimees <hi rend="rasvane"> Leemet Lõo </hi> peab Viiratsi valla laienemist võimalikuks nii Leie kui Paistu suunas , Viiratsi asula liitmist Viljandiga ei ole aga arutatud . </s> </p>
<p> <s> Lõo arvates on eelmistel valimistel Viljandi linnas ja Viiratsi vallas kaotanud saadikud lihtsalt solvunud ning püüavad haldusreformiga näidata , et täidavad oma varasemaid otsuseid . </s> </p>
<p> <s> “ Kui ministeerium tahab teha reformi vägisi , siis meie järele ei anna . </s> <s> Kui seadus võimaldab , kas või kohtuni välja , ” lubab Lõo , kelle meelest oleks rõngasvald ümber Viljandi totruse tipp . </s> <s> “ Viljandi rõngasvalla teema on varem läbi arutatud ja seda on peetud ebaotstarbekaks . ” </s> </p>
<p> <s> b &gt; Paistu vallavanem Ene Saar : </s> </p>
<p> <s> Vallavolikogu 21. juuni otsuse järel saatis Paistu vald kõigile oma naaberomavalitsustele ettepaneku alustada liitumisläbirääkimisi ( Pärsti , Viiratsi , Saarepeedi vald ja ka Viljandi linn ) . </s> <s> Möödunud aastal tegi meile liitumisettepaneku Pärsti vald , sel aastal Viiratsi vald . </s> </p>
<p> <s> Paistu vallavolikogu on seisukohal , et endisesse Paistu kihelkonda kuulunud piirkond peaks liituma tervikuna . </s> <s> Volikogu peab kõige perspektiivikamaks ka Viljandi liitumist ümbruskonna valdadega , sest Viljandi on meie kõigi ühine tõmbekeskus . </s> </p>
<p> <s> Olen seisukohal , et haldusterritoriaalne reform on vajalik , kuid küsimus on selle korraldamises nii , et elanike teenindamine mingil juhul ei halveneks . </s> <s> Selleks peab kohapeale jääma kindlasti sotsiaalne teenindamine ja infosekretär . </s> </p>
<p> <s> Viljandi linna volikogu ei ole huvitatud liitumisest oma tagamaaga ja võibolla ei ole me selleks ka ise veel valmis , kuid 5-10 aasta pärast oleks see küll normaalne . </s> </p>
<p> <s> <hi rend="rasvane"> Valitsuse ettepaneku järgi : </hi> </s> </p>
<p> <s> • Abja vald , Mõisaküla linn , Halliste vald , v.a Päidre küla . </s> </p>
<p> <s> • Kõpu ja Vastemõisa vald ning Pärsti valla Tohvri ja Väike-Kõpu küla . </s> </p>
<p> <s> • Olustvere vald , Suure-Jaani linn ja vald , v.a Navesti , Võhmassaare küla . </s> </p>
<p> <s> • Paistu , Saarepeedi , Viiratsi vald ja Pärsti vald , v.a Tohvri ja Väike-Kõpu küla , Halliste valla Päidre küla . </s> </p>
<p> <s> • Järvamaa Kabala vald , v.a Arkma , Kabala , Kurla , Meossaare küla , Kõo vald , Võhma linn , Suure-Jaani valla Navesti ja Võhmassaare küla.Tervikuna jääksid alles Viljandi linn , Tarvastu , Karksi ja Kolga-Jaani vald . </s> </p>
<p> <hi rend="kaldkiri"> <s> <hi rend="rasvane"> Eelmised : </hi> 17. mail Raplamaa 24. mail Võrumaa 31. mail Jõgevamaa 7. juunil Saaremaa 14. juunil Hiiumaa 21. juunil Põlvamaa 28. juunil Läänemaa 5. juulil Harjumaa 12. juulil Valgamaa 19. juulil Pärnumaa 26. juulil Ida-Virumaa 2. augustil Järvamaa 9. augustil Tartumaa <hi rend="rasvane"> Järgmine : </hi> Lääne-Virumaa </s> </hi> </p></div3>
        </div2>
        <div2 type="rubriik">
          <head> Tuna ja täna </head>
          <div3 type="artikkel"><head> Tuna ja täna </head>
<p> <s> <hi rend="kaldkiri"> 28.08.2001 </hi> <hi rend="rasvane"> 20 . </hi> </s> <hi rend="rasvane"> <s> VIII </s> </hi> </p>
<p> <s> <hi rend="rasvane"> 1000 kuulutati Ungari </hi> esimeseks <hi rend="rasvane"> kuningaks vürst Istvan </hi> . </s> <s> 1083. aastal kuulutas katoliku kirik ta pühakuks . </s> <s> 20. august sai Ungari rahvuspühaks , Püha Istvani päevaks . </s> <s> 1950 keelas kommunistlik võim selle tähistamise ja asendas konstitutsioonipäevaga . </s> <s> 1990. aastast on püha jälle õige nimega . </s> </p>
<p> <s> <hi rend="rasvane"> 1619 tõid hollandlased Ameerikasse </hi> Jamestowni kolooniasse <hi rend="rasvane"> esimesed kakskümmend musta orja </hi> . </s> </p>
<p> <s> <hi rend="rasvane"> 1639 sündis </hi> Saksa luuletaja ja kirjandusteoreetik <hi rend="rasvane"> Martin Opitz </hi> ( Opitzi peateose “ Buch van der Deutschen Poeterey ” abil kirjutas Tallinna gümnaasiumi kreeka keele professor Reiner Brocmann 1637 esimese eestikeelse ilmaliku luuletuse , pulmalaulu “ Carmen Alexandrinum Esthonicum ad leges Opitij poeticas compositum ” ehk “ Opitzi poeetikareeglite järgi loodud eestikeelne laul aleksandriinis ” . ) </s> </p>
<p> <s> <hi rend="rasvane"> 1667 avaldas </hi> inglise kirjanik <hi rend="rasvane"> John Milton suurpoeemi “ Kaotatud paradiis ” </hi> , mis võimsate kosmiliste nägemustena kujutab Saatana võitlust Jumalaga ja inimsoo pattulangemist . </s> </p>
<p> <s> <hi rend="rasvane"> 1866 hakkasid </hi> USA <hi rend="rasvane"> töölised </hi> loosungiga “ Eight is Enough ! ” </s> <s> ( “ Kaheksa on küllalt ! ” ) <hi rend="rasvane"> nõudma 8tunnist tööpäeva </hi> . </s> <s> Seni kestis see 10-12 tundi ja rohkemgi . </s> </p>
<p> <s> <hi rend="rasvane"> 1873 sündis </hi> Soome arhitekt <hi rend="rasvane"> Eliel Saarinen </hi> ja <hi rend="rasvane"> 1910 </hi> soome-ameerika arhitekt <hi rend="rasvane"> Eero Saarinen </hi> ( Isa loodud on Tallinna Lutheri vineeri- ja mööblivabriku klubi , poja loodud on Mississippi kaldal asuv hiiglaslik , 192 m kõrgune teraskaar Gateway Arch , St Louisi linna kui lääne värava sümbol . ) </s> </p>
<p> <s> <hi rend="rasvane"> 1888 esmaesitati </hi> Moskvas Lunastaja katedraali sisseõnnistamisel <hi rend="rasvane"> Pjotr Tšaikovski </hi> avamäng <hi rend="rasvane"> “ 1812 ” </hi> , millest sai üks populaarsemaid muusikateoseid . </s> </p>
<p> <s> <hi rend="rasvane"> 1911 </hi> kl 7.00 <hi rend="rasvane"> saadeti </hi> New York Timesi toimetusest telegramm sõnumiga “ See sõnum on saadetud ümber maailma ” ning 7.16 saabus <hi rend="rasvane"> esimene ümberilmatelegramm </hi> Assooride , Gibraltari , Bombay , Filipiinide , Midway , Guami , Honolulu ja San Francisco kaudu tagasi , läbinud üle 45 000 km . </s> </p>
<p> <s> <hi rend="rasvane"> 1913 leiutas </hi> Inglise metallurg <hi rend="rasvane"> Harry Brearley roostevaba terase </hi> . </s> </p>
<p> <s> <hi rend="rasvane"> 1930 vaadati esimest korda televiisorit kodus </hi> . </s> <s> Pooletunnist saadet nähti New Yorgis peale Astoria hotelli ja Hearsti hoone ka elumajas Riverside Drive 98. </s> </p>
<p> <s> <hi rend="rasvane"> 1940 mõrvas </hi> Jossif Stalini agent <hi rend="rasvane"> Ramon Mercader </hi> ( Jacques Mornard ) Méxicos kirkaga <hi rend="rasvane"> Lev Trotski </hi> ( Lev Bronštein ) . </s> </p>
<p> <s> <hi rend="rasvane"> 1941 sündis </hi> kujur <hi rend="rasvane"> Mare Mikoff </hi> ( Teinud “ Nõmme emale ” kastekannu ja presidendile sarved . ) </s> </p>
<p> <s> <hi rend="rasvane"> 1942 sünteesis </hi> USA teadlane <hi rend="rasvane"> Glenn Seaborg </hi> metall plutooniumi isotoobi 239Pu , mis on tuumarelvamaterjal . </s> </p>
<p> <s> <hi rend="rasvane"> 1948 sündis </hi> <hi rend="kaldkiri"> heavy metali </hi> laulja <hi rend="rasvane"> Robert Plant </hi> ( Led Zeppelin , “ Stairway to Heaven ” . ) </s> </p>
<p> <s> <hi rend="rasvane"> 1953 </hi> avalikustas <hi rend="rasvane"> NSV Liit </hi> , et <hi rend="rasvane"> on </hi> 12. VIII 1953 <hi rend="rasvane"> katsetanud </hi> oma esimest termotuumarelva ( <hi rend="rasvane"> vesinikupommi </hi> ) . </s> </p>
<p> <s> <hi rend="rasvane"> 1965 ilmus </hi> Rolling Stonesi <hi rend="rasvane"> “ ( I Can't Get No ) Satisfaction'' </hi> , mis aastal 2000 hääletati maailma parimaks rokilauluks . </s> </p>
<p> <s> <hi rend="rasvane"> 1968 tungisid </hi> NSV Liidu , Bulgaaria , Ida-Saksa , Poola ja Ungari <hi rend="rasvane"> 200 000 sõjameest ja 5000 tanki Tšehhoslovakkiasse </hi> , et maha suruda “ Praha kevadeks ” nimetatud liberaliseerimisliikumist . </s> <s> Rahvas kõrvaldas kõik teeviidad peale nende , mis Moskva suunda näitasid . </s> <s> Tšehhi reformid olid ennustanud neid vabadusi , mida Mihhail Gorbatšov hakkas NSV Liidus soosima paarkümmend aastat hiljem ja mis olidki kommunistlikule süsteemile nii ohtlikud , nagu 1968 kartis Leonid Brežnev . </s> </p>
<p> <s> <hi rend="rasvane"> 1991 oli </hi> üle ilma <hi rend="rasvane"> lööklaul nr 1 Bryan Adamsi “ ( Everything I Do ) I Do It For You ” </hi> . </s> <s> 10. VI 1996 alustas Bryan Adams , esimene Eestis käinud megastaar , Tallinna Lauluväljakult oma Euroopa-turneed . </s> </p>
<p> <s> <hi rend="rasvane"> 1991 </hi> oli maailmas elanikke 5,4 miljardit , täna on 6,17 miljardit . </s> </p></div3>
        </div2>
        <div2 type="rubriik">
          <head> Auto </head>
          <div3 type="artikkel"><head> Politseinik pole seadustega kursis </head>
<p> <s> <hi rend="kaldkiri"> 27.08.2001 </hi> </s> </p>
<p> <s> Eesti uue standardiga EVS 597 : 2001 “ Mootorsõidukite ja nende haagiste registreerimismärgid ” täiendati registreerimismärkide valikut . </s> </p>
<p> <s> Standard annab loa teisaldada auto tagumine numbrimärk sõiduki taha kinnitatud jalgrattahoidikule , mis on varustatud valgustusseadmetega ja registreerimismärgi alusega ning saab tavaliselt voolu haagisekonksu pistikupesast . </s> </p>
<p> <s> “ Uus standard lubab registreerimismärgi kinnitamist ka vaheraami abil , milleks võib olla eelmainitud jalgrattahoidik , ” selgitas ARK asedirektor <hi rend="rasvane"> Juhan Kaarpalu </hi> . </s> </p>
<p> <s> Standard , mis jõustus tänavu 1. juulil , pole Maalehe auto- ja tehnikalehekülje lugejale enam uudiseks . </s> <s> Küll on aga uus standard veel tundmatu Eesti politseile , kurdavad inimesed , keda mundrimehed kimbutanud . </s> </p>
<p> <s> Väidetavalt pole korrakaitsjatele keegi uut seadust tutvustanud ning nende arvates ei tohi autonumbrit mingile raamile kinnitada . </s> </p>
<p> <s> Kaante vahele sai uus standard oma poolteist kuud tagasi ning selle võib omandada 180 krooni eest . </s> <s> Vaevalt et autoomanikul lasub kohustus see muretseda ning kinnipidamisel hakata politseid harima . </s> <s> Ent kelle mure see siiski on ? </s> </p>
<p> <s> Tibake saame meiegi abiks olla . </s> <s> Lõigake see sõnum koos juuresoleva pildiga välja ning kandke kaasas autodokumentide vahel . </s> <s> Lisaks oleme teavitanud ka ARKd ja pealinna politseid . </s> </p>
<p> <s> Rohkem Maaleht vast aidata ei suuda , sest viimasest instantsist jäi meelde ilus lause : “ Võtame teadmiseks , aga iga külakonstaablini me küll ei jõua . ” </s> </p></div3>
          <div3 type="artikkel"><head> Autoalarm teatab , mis lahti </head>
<p> <s> <hi rend="kaldkiri"> 27.08.2001 </hi> </s> </p>
<p> <s> Pea iga kuu leiab enam kui tuhat uut autot ostja . </s> <s> Et rõõm vastsest sõiduriistast ei jääks üürikeseks , on vaja autoalarmi . </s> </p>
<p> <s> Neid müüvad mitmed firmad , kuid turvaseadmete funktsioonid ja ehitus on valdavalt sarnane : anda märku , kui sõidukisse sisenetakse . </s> </p>
<p> <s> Parklast kostab pahatihti alarmisireeni või autopasuna hüüdu , kuid autoomanik tavaliselt ei satu appikarjeid kuulma . </s> <s> Möödujad aga on ükskõiksed , kui just sissemurdja lausa silma ei hakka . </s> </p>
<p> <s> Müügile on tulnud uudne huvitav alarmisüsteem , mis autoomanikku juhtunust teavitab . </s> <s> See kannab nime Centurion Two-Way ( kahepoolse sidega alarm ) . </s> </p>
<p> <s> Alarmisüsteemi teeb eriliseks selle pult . </s> <s> Mõõtmeilt tikutopsi suurune , mahutab see ometi ekraani ja alarmi juhtpuldi . </s> <s> Tegevusraadius on ca 450 meetrit , mis peaks olema igati piisav kohalejõudmiseks , kui selleks on vajadus . </s> </p>
<p> <s> Pult meenutab miniatuurset mobiiltelefoni , mille komplekti kuulub kaitset pakkuv nahkkotike . </s> <s> Puldi ekraanil on auto kujutis , mis häire korral näitab selle põhjuse . </s> <s> Näiteks ukse avamisel näeb autoomanik puldi ekraanil kirja “ Door ” ja autokujutisel hakkab vilkuma uks . </s> <s> Samal ajal annab pult helisignaale . </s> <s> Nüüd peaks autoomanik kiiresti reageerima , sest pahategija on ilmselt juba autosalongis . </s> </p>
<p> <s> Alarm võimaldab kontrollida , kas auto on valve all või mitte . </s> <s> Alarmiseadmel on ka kahetasandiline põrutusandur . </s> <s> See reageerib õrnale löögile vaid hoiatusega , andes ühtlasi märku puldi abil . </s> <s> Seepeale peaks autoomanik kohe tegutsema hakkama - ju on midagi kahtlast teoksil . </s> </p>
<p> <s> Ühtlasi on võimalik lisada kahetasandiline mahuandur . </s> <s> Selle abil hoiatatakse autovaldajat , kui keegi viibib auto lähedal , plaanitsedes näiteks automaki vargust . </s> </p>
<p> <s> Mugavust lisab see , et samast puldist saab autot käivitada ja valida mootori töötamise aega . </s> <s> Võimalik on sisestada puldist automaatne käivitusaeg , ning kui mootor käivitus , annab pult sellest märku . </s> <s> Nii ei pea te minema talvel jääkülma autosse - autoalarm võimaldab istuda juba sooja salongi . </s> </p></div3>
          <div3 type="artikkel"><head> Kangoo hakkab astuma 4x4 sammu </head>
<p> <s> <hi rend="rasvane"> Euroopa kaubikuturu liider kindlustab oma positsiooni </hi> </s> </p>
<p> <s> Möödunud kuul saabus müügile Renault Kangoo täiustatud mudel . </s> <s> Uued , võimsamad ja ühtlasi ökonoomsemad bensiinimootorid 1,6 16V ( 70 kW ) ja 1,2 16V ( 55 kW ) teevad sõidu mugavamaks ja ohutumaks . </s> <s> Esimene kulutab kütust 7,5 l ja teine 7 l 100 km kohta . </s> </p>
<p> <s> Lisaks võeti taas kasutusele 1,2 -liitrise sissepritsesüsteemiga LPG versiooni ( bensiin/gaas ) mootor . </s> <s> Diiselmootoreid on valida kaks - 1,9 D ja 1,9 dTi . </s> </p>
<p> <s> <hi rend="rasvane"> Pidurduse tipptehnika </hi> </s> </p>
<p> <s> Täiustatud on vedrustust , asendatud senised 165/70-14 rehvid maanteesõiduks sobivamate 175/65-14 rehvidega . </s> <s> Standardvarustuse hulka kuuluva EBA süsteemi näol on tegemist Kangoo mudelite sõiduohutuse uuendusega . </s> </p>
<p> <s> Seni kuulusid põhivarustusse ABS-pidurisüsteem ja tagarataste ühtlast pidurdamist reguleeriv EBV süsteem . </s> <s> Nüüd aga lisandus EBA süsteem ( <hi rend="kaldkiri"> Emergency Brake Assistance </hi> - hädapidurdus ) , mida sellise klassi autode juures tavaliselt ei kohta . </s> </p>
<p> <s> Ent uue Clio , Mégane'i , Scé-nicu ja Laguna ostja leiab EBA süsteemi standardvarustusest . </s> <s> Seeläbi muutub ABS süsteem veelgi töökindlamaks , sest juht saab hädaolukorras rakendada kogu pidurdusjõudu . </s> <s> Auto peatub maksimaalselt kiiresti ja pidurdamine kestab kuni täieliku peatumiseni . </s> </p>
<p> <s> Septembris jõuab turule 4x4 versioon , mis on uudne nii seest kui väljast . </s> <s> Esimene ja tagumine kaitseraud ( rohkem küll löögineelaja ) on erilised ning Altica versioonil asub esimesel suusakujuline kaitseliist . </s> </p>
<p> <s> Ka on selle mudeli rattakoopad suuremad . </s> <s> Alusraami on tugevdatud , tänu millele püsib kõrge sõiduk paremini tasakaalus . </s> <s> Lisavarustusena saab nimetatud mudelile tellida kas Aria-tüüpi terasveljed või Galion-tüüpi kergmetallist iluveljed . </s> </p>
<p> <s> Neile , kes peavad lugu veelgi isikupärasemast au-tost , pakub tootja mitmesuguseid lisaseadmeid , alates autonina säästvast nn karjarauast . </s> </p>
<p> <s> On alust väita , et Kangoo 4x4 on kui mitmenäoline sportauto , mida saab edukalt kasutada kehvades teeoludes . </s> <s> Erinevalt Scénic Rx4-st on Kangoo 4x4 varustatud Nissanilt pärit adaptiivse hüdrosiduriga . </s> <s> See muudab pöördemomendi automaatselt esiratastelt tagaratastele vastavalt sõiduoludele . </s> </p>
<p> <s> Vastavalt sõiduki kiirusele kontrollivad olukorda kuus andurit , mis kolme mõõturi kaudu muudavad optimaalseks pöördemomendi ülekande , kütusekulu ja ka mootori töö . </s> </p>
<p> <s> Sõiduki parema teelpüsivuse huvides toimib esiratastele elektrooniline ASR süsteem . </s> <s> Topeltvõimsusega peaülekandeseade on pärit mudelilt Scénic Rx4 , mida bensiinimootoriga Kangoo 4x4 puhul on veelgi täiustatud . </s> </p>
<p> <s> <hi rend="rasvane"> Vaikne ja säästlik </hi> </s> </p>
<p> <s> Tagarataste vedrustus ja ülekandesüsteem kinnitub alusraamile , mis omakorda on kere külge kinnitatud mürasummutitega . </s> <s> Sel moel vaigistatakse sõidul tekkivaid lööke ja helisid . </s> </p>
<p> <s> Nelikveolise auto kohta ( mootor 1,6 l , 16 V ) kulutab sõiduk 100 km läbisõidule kütust üsna taskukohaselt - vaid 8,6 liitrit . </s> <s> Aasta lõpu poole lisandub diiselmootor 1,9 dCi , mille kütusekulu jääb 7 l piirimaile . </s> </p></div3>
        </div2>
        <div2 type="rubriik">
          <head> Haldusreform </head>
          <div3 type="artikkel"><head> Haldusreformist </head>
<p> <s> <hi rend="kaldkiri"> 24.07.2001 </hi> </s> </p>
<p> <s> <hi rend="rasvane"> Maalehes ilmunud haldusreformi teemaliste artiklite kogumik </hi> </s> </p>
<p> <s> 16. august <gap rend="viited"/> 09. august <gap rend="viited"/> 02. august <gap rend="viited"/> 26. juuli <gap rend="viited"/> 19. juuli <gap rend="viited"/> 12. juuli <gap rend="viited"/> 05. juuli <gap rend="viited"/> 28. juuni <gap rend="viited"/> 21. juuni <gap rend="viited"/> 14. juuni <gap rend="viited"/> 07. juuni <gap rend="viited"/> 31. mai <gap rend="viited"/> 24. mai <gap rend="viited"/> 17. mai <gap rend="viited"/> </s> </p>
<p> <s> <hi rend="rasvane"> 2001 </hi> </s> </p>
<p> <s> <hi rend="rasvane"> Mai </hi> 24.05. <gap rend="viited"/> <gap rend="viited"/> 10.05. <gap rend="viited"/> <gap rend="viited"/> <gap rend="viited"/> <hi rend="rasvane"> Aprill </hi> 19.04. <gap rend="viited"/> 12.04. <gap rend="viited"/> <hi rend="rasvane"> Märts </hi> 29.03. <gap rend="viited"/> 15.03. <gap rend="viited"/> 01.03. <gap rend="viited"/> <hi rend="rasvane"> Veebruar </hi> 22.02. <gap rend="viited"/> 01.02. <gap rend="viited"/> <hi rend="rasvane"> Jaanuar </hi> 25.01. <gap rend="viited"/> <gap rend="viited"/> 18.01. <gap rend="viited"/> <gap rend="viited"/> <gap rend="viited"/> 04.01. <gap rend="viited"/> </s> </p>
<p> <s> <hi rend="rasvane"> 2000 </hi> </s> </p>
<p> <s> <hi rend="rasvane"> Detsember </hi> 29.12. <gap rend="viited"/> 21.12. <gap rend="viited"/> 07.12. <gap rend="viited"/> <gap rend="viited"/> <hi rend="rasvane"> November </hi> 30.11. <gap rend="viited"/> <gap rend="viited"/> <hi rend="rasvane"> Oktoober </hi> 19.10. <gap rend="viited"/> <gap rend="viited"/> 12.10. <gap rend="viited"/> <gap rend="viited"/> <gap rend="viited"/> 05.10. <gap rend="viited"/> <gap rend="viited"/> <hi rend="rasvane"> September </hi> 28.09. <gap rend="viited"/> 21.09. <gap rend="viited"/> <gap rend="viited"/> 14.09. <gap rend="viited"/> <gap rend="viited"/> 07.09. <gap rend="viited"/> <hi rend="rasvane"> August </hi> 31.08. <gap rend="viited"/> <hi rend="rasvane"> Juuni </hi> 15.06. <gap rend="viited"/> 08.06. <gap rend="viited"/> 01.06.2000 <gap rend="viited"/> <hi rend="rasvane"> Mai </hi> 18.05. <gap rend="viited"/> 11.05. <gap rend="viited"/> <gap rend="viited"/> <hi rend="rasvane"> Aprill </hi> 20.04.Juhtkiri <gap rend="viited"/> <gap rend="viited"/> <gap rend="viited"/> 13.04. <gap rend="viited"/> <gap rend="viited"/> 13.04. <gap rend="viited"/> 06.04. <gap rend="viited"/> <gap rend="viited"/> <gap rend="viited"/> <gap rend="viited"/> <hi rend="rasvane"> Märts </hi> 23.03. <gap rend="viited"/> 09.03. <gap rend="viited"/> <hi rend="rasvane"> Veebruar </hi> 23.02. <gap rend="viited"/> 17.02. <gap rend="viited"/> <gap rend="viited"/> 10.02. <gap rend="viited"/> <hi rend="rasvane"> Jaanuar </hi> 27.01. <gap rend="viited"/> </s> </p>
<p> <s> <hi rend="rasvane"> 1999 </hi> </s> </p>
<p> <s> <hi rend="rasvane"> Detsember </hi> 09.12. <gap rend="viited"/> <gap rend="viited"/> <hi rend="rasvane"> November </hi> 25.11 <gap rend="viited"/> <hi rend="rasvane"> Oktoober </hi> 28.10. <gap rend="viited"/> 07.10. <gap rend="viited"/> <gap rend="viited"/> <hi rend="rasvane"> September </hi> 09.09. <gap rend="viited"/> </s> </p></div3>
        </div2>
        <div2 type="rubriik">
          <head> Priiuseleht </head>
          <div3 type="artikkel"><head> Ülo Nugis : Tänased juhid unustavad ajalugu </head>
<p> <s> <hi rend="kaldkiri"> 27.08.2001 <bibl> <author> Sulev Valner </author> </bibl> </hi> </s> </p>
<p> <s> <hi rend="rasvane"> Kuidas tegelikult sündis 1990. aasta 15. mai üleskutse rahvale tulla Toompead intrite vastu kaitsma ja kuidas jõuti 1991. aasta 20. augusti otsuseni </hi> </s> </p>
<p> <s> Tänapäevaks on <hi rend="rasvane"> Ülo Nugis </hi> Eesti poliitika tipust kõrvale trügitud , seevastu 90ndate alguse poliitilist pilti oleks üsna mõeldamatu kujutada ilma tema tõrrepõhjase hääle , habeme ja parlamendijuhataja haam-rita . </s> </p>
<p> <s> Just Nugise haamrilöök oli see , mis 20. augustil 1991 kuulutas ülemnõukogus vastuvõetuks otsuse Eesti iseseisvuse taastamisest õigusliku järjepidevuse alusel ja põhiseadusliku assamblee moodustamisest koostöös Eesti Komiteega . </s> </p>
<p> <s> Ülo Nugis arvab ka nüüd , et toona valitud tee oli ainuõige , ent süüdistab praeguseid juhte tänamatuses inimeste vastu , kes neile tee suurde poliitikasse avasid . </s> </p>
<p> <s> <hi rend="rasvane"> Kuidas valmis ülemnõukogu 20. augusti otsus ? </hi> </s> </p>
<p> <s> Kindlasti ei oleks ülemnõukogu otsus ka ilma Eesti Komitee osavõtuta jäänud vastu võtmata . </s> </p>
<p> <s> Mina ei olnud selle idee autor , et teha otsus koos komiteega , aga ma toetasin seda mõtet kohe ja viisin ellu . </s> <s> Julgen siin rääkida mina-vormis , sest mul olid sel hetkel väga suured volitused . </s> <s> Kui ma oleksin öelnud , et me Eesti Komiteega ei kohtu , oleks otsus olnud see ja kellelgi poleks olnud õigust seda vaidlustada . </s> </p>
<p> <s> Aga me mõtlesime ka sellele , et protsess jätkub , ühiskond peab olema edaspidigi tasakaalus ja me peame andma nendele noortele tulistele isamaalistele meestele ja naistele võimaluse tulla suurde poliitikasse . </s> </p>
<p> <s> See kompromiss oli nagu kinnitus , et me avame teile need võimalused . </s> <s> Lootuses , et kunagi hiljem , kas või näiteks täna , arvestatakse sellega . </s> </p>
<p> <s> Kas me saame öelda , et see seeme on läinud õigesse mulda ? </s> <s> Osaliselt ei . </s> </p>
<p> <s> Minul tuli mõelda ka selle peale , et halvemal juhul tuleb pärast võib-olla Nõukogude Liidu õigusruumis hakata arveid klaarima . </s> <s> Selleks oli vaja kindlasti 70 ülemnõukogu liikme otsust , et kinnitada nii-öelda konstitutsiooni muutmist Nõukogude normide järgi . </s> <s> Siis poleks putšistidel olnud oma Nõukogude õigusruumis väga lihtne meid pärast selle eest seina äärde panna . </s> </p>
<p> <s> Saime 69 häält . </s> <s> Üks tubli inimene meie hulgast oli küll kohal , aga jättis hääletamata , kuidas ka ei palutud . </s> <s> Mul on lihtsalt kahju , et <hi rend="rasvane"> Kaido Kama </hi> niimoodi tegi . </s> </p>
<p> <s> Teisalt oli mul palju tööd , et veenda ikkagi hääletama neid eestlastest saadikuid , nagu näiteks Sõltumatud Demokraadid eesotsas kadunud <hi rend="rasvane"> Ülo Uluotsaga </hi> , kes ei pooldanud üldse koostööd Eesti Komiteega ega põhiseadusliku assamblee loomist sel kujul . </s> <s> Nende inimeste auks peab tagantjärele ütlema , et otsustaval hetkel olid nad distsiplineeritud ja mõtlesid riiklikult . </s> </p>
<p> <s> Nüüd räägitakse sellest ülemnõukogust kui millestki peaaegu ebaseaduslikust ja püütakse neid inimesi , kes siis otsustasid , jätta kaadri taha . </s> </p>
<p> <s> Praegused võimulolijad on kompromissi unustajad , nad olid siis mitte just esmajärgulistes rollides ja seetõttu püüavad toona sündinut pisendada . </s> </p>
<p> <s> <hi rend="rasvane"> Nii et teie meelest on Laar , Meri ja teised hilisemad juhid tolleaegset kompromissi kuritarvitanud ? </hi> </s> </p>
<p> <s> Jah , see on ligilähedaselt nii . </s> </p>
<p> <s> Kas me oleme kibestunud ? </s> <s> Ei ! </s> <s> Meil oli ainuvõimalus olla tegelikult oma riigi taastamise juures . </s> <s> Nii suurt au ei ole antud paljudele . </s> </p>
<p> <s> Tahaksin tõmmata ka ühe paralleeli sõjaeelse vabariigiga . </s> <s> 1918. aastal oli vaieldamatult esimene mees <hi rend="rasvane"> Konstantin Päts </hi> , 1928. aastal aga juba <hi rend="rasvane"> Jaan Tõnisson </hi> . </s> <s> Ja siis läks veel kümme aastat mööda ja olukord oli kolmandat moodi . </s> </p>
<p> <s> Ka nüüd mõtlen , mis saab kümne aasta pärast , kes on siis liidrid . </s> <s> Me ei tea seda veel . </s> </p>
<p> <s> <hi rend="rasvane"> Kas keegi tahtis kümme aastat tagasi nende otsuste puhul midagi endale vastu saada , näiteks tulevast kõrget ametikohta ? </hi> </s> </p>
<p> <s> Minu tasemel selliseid kõnelusi polnud . </s> <s> Kuulu järgi kuskil olevat justkui arutatud , kes personaalselt edaspidi mingit ametiposti võiks täita . </s> <s> Aga see ei saanud olla oluline argument . </s> <s> Sel ajal tuli mõelda rohkem selle peale , kes meist üldse on homme elus ja vabaduses . </s> </p>
<p> <s> <hi rend="rasvane"> Kui ohtlik see olukord siis ikka oli ? </hi> </s> </p>
<p> <s> Mõned asjad ununevad väga ruttu . </s> <s> Kõige hullem läks mööda , ei olnud inimohvreid , ei ole , keda mälestada - justkui nagu polnudki midagi tõsist . </s> <s> Eriti need , kes sel ajal ei olnud vastutusrikastes rollides , kipuvad kõike tagantjärgi kujutama mingi mänguna . </s> </p>
<p> <s> Mul oli tõesti andmeid , et kõige suurema löögiüksuse , Tondil ja Kloogal paikneva 144. diviisi ülem ei too oma vägesid tänavale meie vastu omal initsiatiivil ega Balti sõjaväeringkonna korraldusel . </s> <s> Samal seisukohal oli Tallinna komandant admiral <hi rend="rasvane"> Juri Belov </hi> ja ülemnõukogus esindatud kindral <hi rend="rasvane"> Zijautdin Abdurahmanov </hi> , kes kamandas õhukaitset . </s> </p>
<p> <s> Aga see ei olnud teadmata ka putšistidele Moskvas . </s> <s> Sel otsustaval ööl saadeti emissarid siia ja anti mõista , et mitte kohalik sõjaväeladvik ei hakka edaspidi peamisi otsuseid tegema . </s> <s> Need olid ilmselt GRU mehed ja nad ootasid signaali , millal ümbrikud avada ja tegutseda . </s> <s> Seda signaali siiski ei tulnud . </s> </p>
<p> <s> Mind informeeris sellest tollal ülemnõukogu liige , Balti Sõjalaevastiku vastuluure ülema asetäitja <hi rend="rasvane"> Sergei Volkov </hi> . </s> <s> Ka tema riskis seda infot andes . </s> </p>
<p> <s> Tegelikult oli kõik ju teatud nüansside mäng - Moskvas , mitte siin . </s> <s> Kergesti oleks võinud juhtuda , et <hi rend="rasvane"> Jeltsinil </hi> poleks õnnestunud haarata kiiresti initsiatiivi . </s> </p>
<p> <s> Hiljem on teada putšistide kohtuasja materjalidest , et ette oli valmistatud suure hulga inimeste interneerimine . </s> <s> Ja ühele Pihkva metallitehasele oli isegi antud tellimus valmistada juurde 250 000 paari käeraudu - keegi ei tea täpselt , miks . </s> </p>
<p> <s> Kujutame ette , et me poleks jõudnud otsust langetada ja oleks alanud Toompea lossi rünnak . </s> <s> Pärast oleks interpreteeritud nii , et kogunesid küll kokku , igasugused mõtted olid , aga ei mingit otsust . </s> <s> Mingi väiksem koosseis oleks võib-olla 22. augustil võtnud vastu juba mingi hoopis teise otsuse ... </s> <s> Kõik see on ju ajaloos olnud . </s> </p>
<p> <s> <hi rend="rasvane"> Mis positsioon oli Edgar Savisaarel ? </hi> </s> </p>
<p> <s> Parima vastuse annaks ta ise . </s> <s> Tollase peaministri Savisaare lähenemisviis oli , et iseseisvus tuleb välja kuulutada ja minna selgelt Leedu teed ehk uue riigi ehitamisele . </s> <s> Kõik see õigusjärgluse poliitika oli tema meelest tühipaljas müüt . </s> </p>
<p> <s> Siin meie seisukohad selgelt vastandusid . </s> <s> Mulle tundus nagu paljudele teistelegi , et just suhetes idanaabriga ja ka meie enda pärast ei tohi me ignoreerida õiguslikku järjepidevust . </s> </p>
<p> <s> Aga kui saatus ei oleks valikuid andnud , oleksin küllap hääletanud iseseisvuse väljakuulutamise poolt ka mõnes muus vormis . </s> <s> Otsustamata jätmine oleks olnud sel ajal kuritegu . </s> </p>
<p> <s> <hi rend="rasvane"> Milline oli Arnold Rüütli roll neis sündmustes ? </hi> </s> </p>
<p> <s> Mingil hetkel tundus , et oleks päris hea lahendus , kui <hi rend="rasvane"> Arnold Rüütel </hi> kui riigi kõrgeim ametnik peaks 20. augusti arutelul põhiettekande . </s> <s> Kuid ette valmistades saime aru , et asi kukub ladusamalt välja <hi rend="rasvane"> Marju Lauristinil </hi> . </s> </p>
<p> <s> Me hakkasime modelleerima võimalikke küsimusi saalis ja vastuseid neile ning langetasime protseduurilise otsuse , et Rüütel esineb lühikese avasõnaga ning sisulise peaettekande peab Marju Lauristin , kes tegi seda kui mitte hiilgavalt , siis suurepäraselt . </s> </p>
<p> <s> <hi rend="rasvane"> Kas Marju Lauristini puhul ei hakanud siis segama tema vanemate vari , keda hiljem on talle poliitikuna pidevalt ette heidetud ? </hi> </s> </p>
<p> <s> Töötasime aastapäevad koos ühes delegatsioonis iseseisvuse taastamise läbirääkimistel Nõukogude Liiduga ja mitte üheski , ka kõige pisimas nüansis ei olnud tunnetada , et teda miski asi rõhuks või et ta peab midagi tegema sordiini all . </s> </p>
<p> <s> 1991. aasta augustis oli seal Marju Lauristin , kes valdab teemat kui tark naine ja ka sobivas staatuses Ülemnõukogu juhataja asetäitjana . </s> </p>
<p> <s> <hi rend="rasvane"> Kas otsust tehes oli tunda saalis hirmu , et mis nüüd saada võib ? </hi> </s> </p>
<p> <s> Ma arvan , et hirm ei mõjutanud meie tollaste otsuste kvaliteeti . </s> <s> Küsimus oli ajas : kas jõuame ? </s> </p>
<p> <s> Aga ma olen tõesti ka näinud ehedat hirmu paljude tuntud inimeste silmades Toompeal pisut varem , siis , kui intrid 15. mail 1990 lossi ründasid . </s> </p>
<p> <s> <hi rend="rasvane"> Kuivõrd me teame nende 15. mai sündmuste kohta kogu tõde ? </hi> </s> </p>
<p> <s> Võib-olla see , mis ma nüüd räägin , pole piisavalt tagasihoidlik , aga seal olid tõesti omad nüansid , mida pole seni välja toodud . </s> </p>
<p> <s> Kui sündmused jõudsid sinnamaale , et lipp oli juba katuselt alla kistud ja murti väravaid , oli selge , et vähemalt saalini ei tohi küll kedagi lasta , see on ikkagi meie vabaduse kants . </s> <s> Ja siis langetasin ma otsuse , et tuleb pöörduda rahva poole . </s> </p>
<p> <s> Esimene käeulatuses mees oli <hi rend="rasvane"> Rein Veidemann </hi> , kellel palusin kirja panna esialgse teksti . </s> <s> Tegin sinna mõned parandused ja läksin <hi rend="rasvane"> Aivo Barbo </hi> juurde , kes oli siis ETV reporter Toompeal . </s> <s> Palusin tal üleskutse linti võtta ja murda rahvast läbi telemajja . </s> <s> Barbo võttiski minu jutu linti ja läks . </s> </p>
<p> <s> Ja nüüd tuleb järsku Savisaare tollane abi <hi rend="rasvane"> Vilja Laanaru </hi> ja ütleb : “ Nugis , mida sa nüüd tegid , Edgar palub sind kohe enda juurde . ” </s> </p>
<p> <s> Mõtlesin sinnamaani , et Savisaart polegi majas . </s> <s> Lähen tema kabinetti , kus oli ka siseminister <hi rend="rasvane"> Olev Laanjärv </hi> . </s> <s> Edgar ütleb : “ Kas sa mõtled , Ülo , mida sa praegu tegid ! </s> <s> Sa kutsud välja verevalamise ! ” </s> </p>
<p> <s> Tunnistan , et ma tõmbusin tõesti hetkeks kössi . </s> <s> Siis ütlesin vastu : “ Näed ise , milline on olukord ja lõpuks sina oled peaminister , kes peab midagi tegema . ” </s> </p>
<p> <s> Siis täiesti ette hoiatamata võtab Savisaar telefonitoru ja helistab Eesti Raadiosse : “ Siin peaminister Edgar Savisaar , kõik saated lõpetada ja ühendada mind kohe otsesaatesse ! ” </s> </p>
<p> <s> Ja alustab otse eetris : “ Ma pöördun teie poole valitsuse , Rahvarinde ... ” vaatab minu poole “ ... </s> <s> Töökollektiivide Liidu , Eesti Komitee nimel ... ” </s> <s> Ja siis tuleb see järgnev tekst . </s> <s> Kõik . </s> </p>
<p> <s> Siis ütleb : “ Aivo Barbole tuleb nüüd teatada , et enam pole tema lindistust vaja , see töö on tehtud . ” </s> </p>
<p> <s> Mõnes mõttes tundsin ma sel hetkel kergendust , et tema kui peaminister rahva poole pöördumise minult üle võttis . </s> <s> Kuid ajaloolise tõe seisukohalt oli asi nii , see on fakt . </s> </p></div3>
          <div3 type="artikkel"><head> Paljakäsi soomukite vastu </head>
<p> <s> <hi rend="kaldkiri"> 27.08.2001 </hi> </s> </p>
<p> <s> <hi rend="rasvane"> Tõnu Talvar </hi> </s> </p>
<p> <s> <hi rend="rasvane"> 20. augustil 1991 kaitses rahvas Eesti Raadiot ja Eesti Televisiooni </hi> </s> </p>
<p> <s> Tookord Toompeale , tele- ja raadiomaja või teletorni juurde kiirustades ei tulnud meile pähegi , et teeme midagi erilist , kuigi mõistsime , et meid võidakse roomikute all lömaks litsuda . </s> </p>
<p> <s> Me lihtsalt ei tahtnud uut 39. aastat . </s> </p>
<p> <s> Kirjatöö tarvis mälestusi sorteerides ja teiste tunnistajatega kohtudes kogesin , et inimestel ei ole enamasti ülevaadet augustisündmuste ajal tehtud fotodest . </s> <s> Tihtipeale pole võimalik sedagi kindlaks teha , kes või mis täpselt fotole jäi . </s> </p>
<p> <s> <hi rend="rasvane"> Tanke ei olnud </hi> </s> </p>
<p> <s> Fotod peaksid küll kummutama kes teab millal ja kelle käest käibele läinud , ühest trükisest teise rändavat müüti Tallinna rünnanud tankikolonnidest . </s> </p>
<p> <s> Isegi kergetankil on peal vähemalt 76millimeetrine , lahingutankil kõige vähem 100millimeetrine kahur . </s> <s> Tank ei võta peale sõitjaid , temaga sõidab ainult meeskond . </s> <s> Lahingumasinatega seevastu veetakse ka teisi võitlejaid . </s> <s> Tank ja lahingumasin erinevad ka soomuse paksuse ning lahingumoona hulga poolest . </s> </p>
<p> <s> Niisiis , tanke ei olnud . </s> <s> Olid roomikutel liikuvad dessant- ja jalaväe lahingumasinad . </s> </p>
<p> <s> Sadakond masinat koos meestega Pihkvas paiknevast 76. õhudessantdiviisist , mille kaks polku oli kindralmajor <hi rend="rasvane"> Ants Laaneotsa </hi> andmetel lahinguvõimelised ka rahu ajal , jõudsid läbi Luhamaa Venemaalt Eestisse 1991. aasta 19. augusti õhtul ning võtsid suuna üle Tartu Tallinnale . </s> </p>
<p> <s> Lugu oli tõsine , et aga pihkvalaste sõit n-ö üle kivide ja kändude läks , kiskus pilt kohati tragikoomiliseks . </s> </p>
<p> <s> Mõned väljavõtted 20. augusti kohta ajalehest Võru Teataja : </s> </p>
<p> <s> 6.45. Kaks omavahel avariis . </s> </p>
<p> <s> 7.00. Sõjaväe supikatel tee ääres . </s> <s> Ratas alt . </s> </p>
<p> <s> 7.30. Üks aitab teist kraavist välja tirida . </s> </p>
<p> <s> 8.05. Üks suur auto kraavis kummuli ... </s> </p>
<p> <s> Soomukeid jäi maha ka tehniliste rikete tõttu . </s> </p>
<p> <s> Samal päeval jõudis kolonn Tallinna külje alla . </s> <s> Tulid teated , et ka Aegviidu poolt on lähenemas sõjaväge ja et lennuväljale toodi õhu teel piirivalveüksustele lisa . </s> </p>
<p> <s> <hi rend="rasvane"> Dessantväelasi hoiti teadmatuses </hi> </s> </p>
<p> <s> Et välja uurida , mida kavatsetakse ja kolonni päralejõudmisega venitada , sõitsid pihkvalastele Tallinna-Tartu maantee kümnendale kilomeetrile vastu Tallinna linnavolikogu esimees <hi rend="rasvane"> Andres Kork </hi> , aseesimees <hi rend="rasvane"> Boris Julegin </hi> , linna politseiprefekt <hi rend="rasvane"> Raik Saart </hi> jt. </s> </p>
<p> <s> Selgus , et tulijad ei teadnudki , mida edasi kavatsetakse . </s> <s> Dessantväelased polnud kuulnud sedagi , et riigipööre Moskvas oli läbi kukkunud . </s> <s> Sellest said nad lugeda alles ajalehest Estonija . </s> </p>
<p> <s> Ajalehti jagati ka sõduritele , kes soomukitelt ja autopresentide tagant imestunult ja hirmunultki alla vaatasid . </s> <s> Mõni võttis vastu , mõni ei võtnud . </s> </p>
<p> <s> Komandöridest õhkus ettevaatlikkust . </s> <s> Nende seas oli ka varem Saksa DVs Nõukogude väegrupis teeninud kaadrisõjaväelasi . </s> <s> Vist ei tahtnudki nad nii väga peale tungida ega verist Vilniust korrata , mis pärast ju käsutäitjate kaela aeti . </s> </p>
<p> <s> Kuna linna garnisonist ega komandantuurist keegi kolonnile vastu ei tulnud ja Tallinna komandant Saartile telefoni teel vastas , et temal Riias asunud Balti sõjaväeringkonna staabiga korralduste saamiseks ühendus puudub , tuli Eesti politseil Vene sõjavägi segaduste ja liiklusummikute vältimiseks Tondi kasarmutesse , Koplisse ja Dvigateli tehase territooriumile öömajale juhatada . </s> </p>
<p> <s> Ette rutates - meie politsei saatis pihkvalased ka tagasiteele , ise minejaid manitsedes , et mehed väsinud peast kihutama ei hakkaks , muidu võib õnnetusi juhtuda . </s> </p>
<p> <s> Kell oli kahekümne minuti pärast üksteist . </s> <s> Mõtetes olin veel pärastlõunasel Rahvarinde meeleavaldusel , kus sadadest suudest “ Vabadus ! </s> <s> Vabadus ! </s> <s> Vabadus ! ” vastu Vabaduse platsi äärsete majade seinu raksatas . </s> </p>
<p> <s> Valmistusin magama heitma , kui kuulsin raadiost valitsuse kutset : “ Mehed ! </s> <s> Tulge raadio- ja telemaja kaitsma ! ” </s> </p>
<p> <s> <hi rend="rasvane"> Üksmeeleöö </hi> </s> </p>
<p> <s> Nagu iseenesest said riided uuesti selga . </s> <s> Abikaasa mõistis mu kiirustamist sõnadetagi . </s> <s> Miks ma hiljaaegu ostetud sinimustvalge lipu kokkuvolditult riiete alla peitsin , ei tea isegi . </s> <s> Tundsin vaid , et lippu võib vaja minna . </s> </p>
<p> <s> Bussipeatuses seisis veel paar meest . </s> <s> Sõnatu peaviibe : “ Sinna ? ” - “ Sinna ! ” </s> </p>
<p> <s> Inimesi tuli raadio- ja telemaja juurde üha rohkem . </s> <s> Kusagil ei olnud näha ühtki vintis , veel vähem purjus meest . </s> <s> Lipud lehvisid , raadiod rääkisid . </s> <s> Teadmine , et Kodukaitsel ja Kaitseliidul olla kumminuiad ja mõned käsitulirelvad , andis kindlustunnet juurde , kuigi oli selge , et soomukite vastu nendega ei saa . </s> </p>
<p> <s> Aeg-ajalt väljus raadiomajast Eesti Raadio direktor <hi rend="rasvane"> Peeter Sookruus </hi> , vahel ka mõni teine mees , et lisateavet anda . </s> <s> Pärast taasiseseisvumisotsuse vastuvõtmist tulid kaitsjate sekka peaminister <hi rend="rasvane"> Edgar Savisaar </hi> , riigiminister <hi rend="rasvane"> Raivo Vare </hi> , eriteenistuse juht <hi rend="rasvane"> Jaan Toots </hi> ja piirivalveülem <hi rend="rasvane"> Andrus Öövel </hi> . </s> </p>
<p> <s> Poole kahe ajal hakati autokraanade , tsisternautode , betoonplokkide , kruusa ja muu raske kraamiga koormatud veoautodega tõkestama Kreutzwaldi ja Lomonossovi tänavat . </s> <s> Muud ligipääsud olid juba päeval barrikaadidega enam-vähem suletud . </s> </p>
<p> <s> Teadsime , et soomukid tõketest üle sõita ei saa , aga selge oli , et kui ründajad trosside abil barrikaade laiali ei vea , siis lasevad nad need vajadusel kahuritega puruks . </s> <s> Aja võitmiseks oli tõkkeid aga siiski vaja . </s> </p>
<p> <s> Hommikupoole ööd tulid naised soojade saiakeste ja kuuma kohviga . </s> <s> Korvid ja termosed jagati tasuta tühjaks . </s> </p>
<p> <s> Kella neljaks sai selgeks , et vähemalt sellel ööl raadio- ja telemaja kallale ei tulda . </s> <s> Küll aga rünnati teletorni . </s> </p>
<p> <s> Hakkasime ühe teise Lasnamäe mehega jalgsi kodu poole astuma . </s> <s> Pinge oli meid öö läbi virge hoidnud , nüüd tikkus uni peale . </s> <s> Pedagoogilise Instituudi juures kuulsin selja taga Ikaruse häält . </s> <s> Tõstsin käe , buss peatus ja võttis meid peale . </s> <s> Oli nn valvebuss , mis varahommikuti bussijuhid tööle viimiseks linna pealt kokku korjab . </s> </p>
<p> <s> Bussijuht oli venelane . </s> <s> Veidi sõitnud , küsis ta , kust tuleme . </s> <s> “ Kas sealt ? ” - “ Sealt . ” </s> <s> - “ No siis viin ma teid otse ukse ette , ” otsustas juht . </s> </p>
<p> <s> Suutsime juhti siiski veenda , et pole mõtet suure bussiga majade vahel tiirutada . </s> </p>
<p> <s> Koitis taasiseseisvunud Eesti hommik . </s> </p>
<p> <s> <hi rend="rasvane"> Väike sõjakavalus </hi> </s> </p>
<p> <s> Üks asjaosaline rääkis mulle , kuidas Eesti kasutas oma vabadusvõitluse huvides <hi rend="rasvane"> Mihhail Gorbatšovi </hi> ukaasi maa inventariseerimisest ja sihtotstarbeliselt mittekasutatava maa põllumajandusele tagasi andmisest . </s> </p>
<p> <s> Ukaas võimaldas inventariseerijatel sõjaväeosi külastades luurata , millist sõjatehnikat nad kasutasid . </s> <s> Sõjameeste olme ja toitlustamisega tutvudes rehkendati välja “ supil ja seebil ” olnud meeste arv . </s> </p>
<p> <s> Näiteks kuulus Vene sõduri päevasesse toidunormi raudselt üks gramm teed . </s> <s> Kui päevas puistati katlasse sada grammi teed , oli relvil sada meest , kui kakssada grammi , siis kakssada meest jne. </s> <s> Augustiputšiks oli okupatsiooniväeosade kartoteek koos . </s> </p>
<p> <s> Kas nad tulevad veel ? </s> <s> 1939. ja 1940. aastal tõotas Moskva Tallinnale : “ Me austame teie iseseisvust ! ” </s> <s> Aga ei austanud . </s> </p>
<p> <s> Eesti umbusku saab hajutada ainult Venemaa ise . </s> </p></div3>
          <div3 type="artikkel"><head> Poolteist ööpäeva raudukse taga </head>
<p> <s> <hi rend="kaldkiri"> 27.08.2001 </hi> </s> </p>
<p> <s> <hi rend="rasvane"> Kaido Liiva </hi> </s> </p>
<p> <s> <hi rend="rasvane"> Soomukid jäid Tartumaal sohu saatmata , Tallinna teletornis gaas lahti keeramata , aga olime kõigeks valmis </hi> </s> </p>
<p> <s> 1991. aasta 19. august algas Eesti politseijuhtidele ärevalt . </s> <s> Moskvas võimu haaranud putšistid olid välja kuulutanud erakorralise seisukorra . </s> <s> Pihkvast Tallinna poole teekonda alustanud dessantväelased jõudsid sama päeva õhtuks Tartu alla . </s> </p>
<p> <s> <hi rend="rasvane"> Relvad peitu </hi> </s> </p>
<p> <s> “ Me ei teadnud , kas nad pööravad Tartusse sisse või põrutavad otse Tallinna peale , ” meenutab tollane Tartu munitsipaalpolitsei ülem <hi rend="rasvane"> Uuno Ellen </hi> . </s> </p>
<p> <s> Kõigepealt otsustas politsei relvad ära peita . </s> <s> Aega oli napilt , kolonn liikus juba Võru maanteed pidi . </s> </p>
<p> <s> “ Tollal olid meil juba mõned kuulivestid , ” kõneleb Ellen . </s> <s> “ Panime nende tugevast riidest kotid relvakambri põrandale ja pildusime püstolid ning padrunipidemed läbisegi sisse . </s> <s> Mul oli kotis üle saja püstoli koos moonaga , kuradima raske oli ! ” </s> </p>
<p> <s> Relvad viidi autoga maale . </s> <s> Seejärel sõitsid Ellen ja abiprefekt <hi rend="rasvane"> Jaak Vadi </hi> Aardla ülesõidukohale . </s> </p>
<p> <s> “ Kolonn sõitis Võru ristmikule ja peatus , ” mäletab Ellen . </s> <s> “ Meiega oli kaasas <hi rend="rasvane"> Jevgeni Jessin </hi> oma kiirreageerijatega . </s> <s> Ütles , et läheb ja vaatab , kas saab jutule , pidid tuttavad mehed olema . </s> <s> Selgus , et neil olid mingid vanad turismikaardid , kuhu polnud Tartu ringteed peale märgitud . </s> <s> Seepärast ei osatudki Tallinna poole keerata , vaid jäädi ristteele . ” </s> </p>
<p> <s> Kolonn nägi üsna hale välja . </s> <s> Mõned masinad olid kraavis käinud , mõned trossi otsas . </s> <s> Dessantväelased , noored poisid , olid tolmused ja väsinud . </s> <s> Kolonni ülem otsustas teha puhkepausi . </s> </p>
<p> <s> Vadi peas sündis mõte vedada Kärevere sillale mõned ehitusdetailid , panna seal välja silt “ Objezd ” ( ümbersõit ) ja nii juhtida soomukid teepervelt alla Laeva sohu Karupõhja . </s> <s> Seal oli nii kitsas tupiktee , et rasked roomikmasinad poleks saanud ringi pöörata . </s> </p>
<p> <s> “ Ma ei julgenud üksi otsust vastu võtta , ” tunnistab Vadi . </s> <s> “ Olin harjunud , et kõik otsustati Tallinnas . </s> <s> Kuna prefekt Aleks Uibo oli puhkusel , helistasin tollasele politsei peadirektor Jüri Nurmele . </s> <s> Ka tema ei langetanud otsust , vaid võttis ühendust minister Laanjärvega . </s> <s> Laanjärv ei hakanud riskima , ütles , et las tulevad edasi , oleme valmis neid vastu võtma . ” </s> </p>
<p> <s> Soomusmasinad jätkasid sõitu , Tallinna jõudsid nad hommikul . </s> <s> Tartu maanteele lennuvälja lähedale sõitsid dessantväelastele vastu linnapea <hi rend="rasvane"> Hardo Aasmäe </hi> ja Tallinna prefekt ning volikogu liige <hi rend="rasvane"> Raik Saart </hi> . </s> </p>
<p> <s> “ Kaardid olid neil tõesti viletsad . </s> <s> Kolonni juhtis polkovnik , kes ilmselt kuulus KGBsse . </s> <s> Nad olid nõus , et politseiautod sõidavad ees ja juhivad osa kolonnist Dvigateli juurde , teise osa Tondile Matrossovi polku , ” meenutab Saart . </s> </p>
<p> <s> <hi rend="rasvane"> Admiral soovitas kaitsele asuda </hi> </s> </p>
<p> <s> Tallinna garnisoni komandant admiral <hi rend="rasvane"> Juri Belov </hi> ei andnud küll korraldust komandanditunni kehtestamiseks , kuid sõjalaevad olid siiski jõudnud blokeerida Tallinna lahe . </s> <s> Belovi korraldusel suunati sõjalaevad varsti Kroonlinna tagasi . </s> <s> Dessantväelased asusid järgmise päeva hommikul teletorni vallutama . </s> </p>
<p> <s> “ Admiral Belov kutsus mind välja , ” meenutab Saart . </s> <s> “ Ta palus meil sõita teletorni juurde ja teha kõik pingete mahavõtmiseks . </s> <s> Belov soovitas kaitsta ka teisi telekommunikatsioonikeskusi ja Toompead . </s> <s> Mingeid oma liine pidi oli ta juba saanud informatsiooni mässu nurjumisest ja teavitas sellest ka meid . ” </s> </p>
<p> <s> Kui Saart ja komandant teletorni juurde jõudsid , olid dessantväelased juba teletorni jõudnud , kuid ei pääsenud torni tipus olevatesse ruumidesse . </s> </p>
<p> <s> “ Nõuti , et ma annaksin korralduse uks avada , ” meenutab Saart . </s> <s> “ Ütlesin , et ei saa sellist korraldust anda . </s> <s> Soovitasin neil tagasi tõmbuda , sest putš oli läbi kukkunud . </s> <s> Nad ähvardasid ruumi jõuga tungida . </s> <s> Ütlesin , et sellisel juhul käivitavad kaitsjad kustutusseadmed ja argooni sisaldav kustutusgaas lämmatab kõik tornis viibijad . ” </s> </p>
<p> <s> Üks teletorni kaitsjaist oli K-komando vaneminspektor <hi rend="rasvane"> Peeter Milli </hi> . </s> <s> Koos <hi rend="rasvane"> Jüri Joostiga </hi> veetsid nad teletorni viimasel korrusel tehnilises keskuses riivitatud raudukse taga 36 tundi , pidades läbirääkimisi treppe mööda üles roninud dessantväelastega . </s> </p>
<p> <s> “ 19. augustist alates olid meie poisid Toompeal valves , ” meenutab Milli . </s> <s> “ Kui 20. augusti hommikul selgus , et teletorni on vaja kahte meest , läksime koos Joostiga . </s> <s> Sõitsime liftiga üles 22. korrusele , mis asub kohe restorani peal . </s> <s> Selleks ajaks olid juba rauduksed ette keevitatud . </s> <s> Meiega koos oli seal veel Kodukaitse esindaja oma raadiojaamaga ja valvemehaanik . ” </s> </p>
<p> <s> <hi rend="rasvane"> Laigulised vastamisi </hi> </s> </p>
<p> <s> “ Päev möödus rahulikult , ” ütleb Milli . </s> <s> “ Restoranitöötajad otsustasid varakult lahkuda ja me blokeerisime mõlemad liftid . </s> <s> See käis lihtsalt , tikutoosi abil . </s> <s> Mööda treppe üles marssimiseks kulub oma paarkümmend minutit . </s> <s> Uksed olid kahekordsed , metallukse taga veel tavaline puust uks . </s> <s> Esialgu olid uksed lahti , sest all oli samuti valve . </s> <s> Käisime restorani katuse ääre peal värsket õhku hingamas . </s> </p>
<p> <s> Meil oli kaasas täisvarustus : kiivrid , kuulivestid , automaadid , kaks Makarovi püstolit ja kaks automaadimagasini padruneid . </s> <s> Olime lahinguks valmis , kuid lootsime , et seda ei tule . </s> <s> Ründajatel olnuks alt lihtsam lasta . </s> <s> Meil polnud taganeda kuhugi . </s> </p>
<p> <s> Tuletõrjesüsteem oli meie salarelv - vajadusel võis kustutusgaasiga tornist hapniku välja suruda . </s> <s> Läbirääkimisi pidades hoiatasimegi , et võime tuletõrjesüsteemi käiku lasta . </s> <s> Kõik , kes torni jäävad , hukkuvad hapnikupuuduses , meie aga saame väljuda katusele . </s> </p>
<p> <s> Esimene auto sõjaväelastega saabus järgmisel hommikul kella poole viie paiku ja põrutas otse läbi väravate . </s> <s> Dessantväelased ei hakanud ustest tulema , vaid peksid puruks klaasmosaiigist akna ja sisenesid iseennast vigastades sealt . </s> <s> Hiljem tuli neile esmaabi anda . </s> </p>
<p> <s> Esimene mees tuli üles ilma relvata . </s> <s> Meil oli siis veel uks lahti . </s> <s> Ta üllatus , kui nägi enese vastas samasugust laigulist , kellel pealegi automaat kõhul . </s> <s> Teatasin , et olen Eesti politseist ja meile on tehtud ülesandeks võõraid torni mitte lasta , seepärast palun tal lahkuda . </s> <s> Seejärel sulgesime uksed . ” </s> </p>
<p> <s> Milli meenutab , et nad teatasid rünnakust kohe siseministeeriumi korrapidajale ja küsisid , mida teha . </s> <s> Kas avada tuli või mitte ? </s> <s> Vastus viibis . </s> <s> Teise telefoniga said nad kätte oma komandöri <hi rend="rasvane"> Enn Kase </hi> , tema kaudu ka siseminister <hi rend="rasvane"> Olev Laanjärve </hi> . </s> <s> Meestele öeldi , et nad oleksid rahulikud ja jälgiksid sündmuste arengut . </s> </p>
<p> <s> “ Tolleks ajaks oli torn sisuliselt vallutatud , ” tõdeb Milli . </s> <s> “ Dessantväelased rääkisid läbi ukse ja telefoni kaudu , püüdsid meid välja meelitada . </s> <s> Proovisid ust lõhkuda , toksimist oli kogu aeg kuulda . </s> <s> Ähvardasid . </s> <s> Hiljem selgus - operatsiooni juhtinud ohvitser oli juba kõrgemale poole ette kandnud , et torn on vallutatud . </s> </p>
<p> <s> <hi rend="rasvane"> Komandör tähtsam kui ministrid </hi> </s> </p>
<p> <s> Tolleks ajaks oli ka rahvas teletorni juurde kogunenud . </s> <s> Meile näis , et putš on läbi kukkunud . </s> <s> Siis aga tungis Pirita poolt üks eriüksuse jalaväelaste rühm läbi rahvamassi teletornini . </s> <s> Nad teatasid , et ükskõik mis Moskvas toimub , neile on tehtud ülesandeks teletorn vallutada . </s> </p>
<p> <s> Nagu ma aru sain , läks kogu Moskvast tulev informatsioon läbi meie teletorni Euroopasse . </s> <s> Sellepärast oligi see objekt tähtis . </s> <s> Ka meil oli otseside Soomega . </s> <s> Kui oleks madinaks läinud , oleks kõik Soome kuulda olnud . </s> <s> Vahepeal , kui nad väga kõvasti ukse kallal toksisid , lülitasime mikrofoni sisse . </s> </p>
<p> <s> Umbes kahe-kolme paiku tulid peaminister <hi rend="rasvane"> Edgar Savisaar </hi> ja siseminister Olev Laanjärv teletorni juurde läbirääkimisi pidama . </s> <s> Ütlesime , et ei ava ust enne , kui tuleb meie komandör Kask . </s> <s> Kask tuli pärast kella viit . </s> </p>
<p> <s> Dessantväelased olid päris normaalsed poisid , surusime kätt ja lahkusime sõpradena . </s> <s> Teletorni all surus meil kätt ka siseminister Laanjärv . </s> </p>
<p> <s> Tallinna volikogult sain pühendusega kvartskella . </s> <s> Et teletorn kuulus tollal Eesti Telefonile , saime neilt 500 rubla preemiat miinus maksud , 370 rubla kätte . </s> </p>
<p> <s> Naine ootas mind kõik need 36 tundi torni all . </s> <s> Vahepeal öeldi , et tornis pole enam kedagi . </s> <s> Abikaasa kutsuti samal ajal kõrvale ja kinnitati , et tegelikult oleme siiski üleval . ” </s> </p></div3>
          <div3 type="artikkel"><head> Tiia Raudma : Vahel on maailmas ka õiglust </head>
<p> <s> <hi rend="kaldkiri"> 27.08.2001 <bibl> <author> Tõnu Hagelberg </author> </bibl> </hi> </s> </p>
<p> <s> <hi rend="rasvane"> Eesti rahvas suutis õigel ajal hetke haarata </hi> </s> </p>
<p> <s> <hi rend="rasvane"> Tiia Raudma </hi> ja tema mõttekaaslased tõstsid 1975. aastal Austraalia iga osariigi pealinnas kohutavat kisa - sealne peaminister tunnustas Eesti kuulumist <hi rend="kaldkiri"> de facto </hi> N Liitu . </s> </p>
<p> <s> Selle kisa peale kõlas sõna <hi rend="kaldkiri"> Estonia </hi> tollal kõigis Austraalia uudistes . </s> <s> Aga esimeseks uudiseks Austraalias sai Eesti 1989. aastal Balti keti ajal. </s> </p>
<p> <s> Nende kahe sündmuse vahel polnud seal Eestist eriti midagi kuulda . </s> <s> Ikkagi maakera kuklapool . </s> <s> Tiia Raudma kodus räägiti eesti keeles Eestist iga päev . </s> </p>
<p> <s> <hi rend="rasvane"> Kuidas Austraalias lapsi õpetati ? </hi> </s> </p>
<p> <s> Naabritüdruk käis juba koolis , nad õppisid inglise keele kirjapilti . </s> <s> Mina lugesin eesti keelt , inglise keeles tähti . </s> <s> Ootasin põnevusega , et õpetatakse rasket asja . </s> </p>
<p> <s> Aga tuli õudne pettumus , tegelikult oli see lasteaed , ehkki kooli osa . </s> <s> Minult oodati , et ma läheks tüdrukutega nurka nukkudega mängima . </s> <s> Poistel olid klotsid , see ärritas mind hirmsasti . </s> </p>
<p> <s> <hi rend="rasvane"> Olete sõjaka loomuga ? </hi> </s> </p>
<p> <s> Ei ole jah eriti allaandja . </s> <s> ( <hi rend="kaldkiri">Naerab</hi>. ) </s> <s> Kõik sõbrad-kolleegid Austraalias on mind võtnud eestlase etaloniks - hästi kangekaelne , emotsioone ei ava . </s> </p>
<p> <s> Kui Eestisse tulin , rääkisid kõik siin , et küll sa ikka oled temperamentne . </s> <s> Nii et kõik on suhteline . </s> <s> Austraalias olen tohutult tagasihoidlik , Eestis arvatakse , et olen mingi itaallane . </s> </p>
<p> <s> <hi rend="rasvane"> Mis on tähtis ? </hi> </s> </p>
<p> <s> Kuskil kuidagi kellelegi midagi head teha . </s> <s> Tagasi anda selle eest , et sa oled siin elus olemas . </s> <s> Elu on suur kingitus ja õnn . </s> <s> Ei tohi olla liiga isekas . </s> </p>
<p> <s> <hi rend="rasvane"> Kuidas te Eestit ette kujutasite ? </hi> </s> </p>
<p> <s> Minu mälestused Eestist olid seotud vanematega . </s> <s> Või mida raamatutest lugesin . </s> <s> Ettekujutus Eestist oli kui progressiivsest väiksest rahulikust riigist , kus alguses oli väga raske , aga lõpupoole hakati maailmale järele jõudma . </s> <s> Eestit tuleb võrrelda tollase Euroopaga , kontekstis . </s> <s> Ja see pilt Eestist oli ilus . </s> </p>
<p> <s> Minu poliitiline teadlikkus tärkas vara , kümneaastaselt lugesin ajakirja Time . </s> <s> See on ilmselt geneetiline - ema , isa , kasuisa olid poliitikast huvitatud , ka vanavanemad . </s> <s> Kasvasin peres , kus õhtusöögi ajal räägiti tsiviliseeritud juttu . </s> </p>
<p> <s> <hi rend="rasvane"> Ja räägiti ka Eestist ? </hi> </s> </p>
<p> <s> Tihti . </s> <s> Näiteks teemal Päts versus Tõnisson . </s> <s> Vanaisa ja vanaema olid raudselt Tõnissoni mehed , nad ütlesid , et Päts andis riigi ära ja see oli vale samm . </s> </p>
<p> <s> Kasuisa oli sõdur olnud , oli Pätsi toetaja . </s> <s> Kuid ta leidis , et Eesti pauguta ära andmine ka õige polnud . </s> <s> Aga et Päts oli kõiges süüdi , seda ta ei arvanud . </s> </p>
<p> <s> <hi rend="rasvane"> Mida teie arvasite ? </hi> </s> </p>
<p> <s> Ühel hetkel nii , teisel naa . </s> <s> Aga ühes olin kindel : ei ole hea , kui liiga vanad mehed on riigi eesotsas . </s> <s> Kui vanad mehed oleks olnud otsustajad , siis ei oleks olnud Vabadussõda . </s> </p>
<p> <s> <hi rend="rasvane"> Okupeeritud Eesti olukord oli tuttav ? </hi> </s> </p>
<p> <s> Meil käis see “ vastik haisev Kodumaa ” , nagu minu vanaisa selle ajalehe kohta ütles . </s> <s> Tõepoolest , lehe paber haises . </s> <s> Kui ta meie postkasti tuli , muidugi ilma tellimata , siis vanaisa kannatas ainukesena seda läbi lugeda . </s> </p>
<p> <s> Mina hakkasin Keelt ja Kirjandust ja Loomingut tellima . </s> <s> Info Eestist oli üsna põhjalik . </s> <s> Ma sain pildi Eestist kahelt poolt , Nõukogude ja vaba maailma ingliskeelne info . </s> <s> Lugesin palju , ka teadustöid , väga huvitasid N Liidu ja USA suhted . </s> <s> Üldse huvitas mind ühiskonnateadus väga . </s> <s> Oleks seda ka õppima läinud , kuid sellel alal leiba teenida ... </s> </p>
<p> <s> <hi rend="rasvane"> Mis järelduse te sellest infost tegite ? </hi> </s> </p>
<p> <s> Seda , et ükski keisririik ei kesta igavesti . </s> </p>
<p> <s> <hi rend="rasvane"> Esmakordselt tulite Eestisse 1975. aastal , milline pilt avanes ? </hi> </s> </p>
<p> <s> Nagu mingis Kafka romaanis . </s> <s> Kõige rohkem ärritas bürokraatia , kompartei esindused , Lenini kujud . </s> <s> Venelaste rohkus ja nende keeleoskamatus . </s> <s> Postkontoris , raudteel , hoiukassades tigedad tüübid , kes vene keeles karjuvad su peale , kui midagi eesti keeles küsisid . </s> </p>
<p> <s> Kõik ümbrikul vene keeles , piimapakil vene keeles , tänavasildid ajasid marru . </s> <s> Mingid totrad nõukogude kangelaste nimed . </s> </p>
<p> <s> Pluss hädaohtlikud ilmingud : sõjaväe kohalolek , tunne , et midagi väga ebameeldivat võib juhtuda , piirivalve , punased lipud , sirbid ja vasarad , muu sümboolika . </s> </p>
<p> <s> Need , mis kohalikku eestlast häiris juba võibolla vähe . </s> <s> Ei saa ju elada nii , et kui iga päev Lenini kujust mööda lähed , vihastad ennast siniseks . </s> <s> Mina vihastasin . </s> </p>
<p> <s> <hi rend="rasvane"> Mõnda kommunisti kohtasite ? </hi> </s> </p>
<p> <s> Kohtasin kompartei liikmed . </s> <s> Aga see , mida nad rääkisid , oli küll üsna mõistlik , nad tegid ise kommude kohta rumalat nalja . </s> <s> Ühtegi idee-list ei näinud . </s> </p>
<p> <s> Ainukesed ideelised kom-mud olid Viru hotelli baaris idasakslased , kooliõpetajad , need rääkisid küll niisugust punast juttu , et kohutav . </s> </p>
<p> <s> <hi rend="rasvane"> Kas eestlased olid teie meelest nii kõvad tööloomad , nagu tahame uskuda ? </hi> </s> </p>
<p> <s> Siin on omapärane kombinatsioon . </s> <s> Eesti inimene on loomult töökas igal pool . </s> </p>
<p> <s> Vaatasin siin , kuidas inimesed on rüganud , et endale maja ehitada . </s> <s> Ei mingit laiskust absoluutselt , tapsid ennast selle tööga . </s> </p>
<p> <s> Aga palgatöö , see oli küll ... eestlased on 50 aastat õppinud mitte töötama . </s> </p>
<p> <s> <hi rend="rasvane"> Mis tööd teie Austraalias tegite ? </hi> </s> </p>
<p> <s> Töötasin arvutite alal , programmeerimine , analüüs . </s> </p>
<p> <s> Siis tegin oma tarkvarafirma . </s> <s> Ise enam tarkvara ei kirjutanud , vaid juhendasin kirjutamist . </s> </p>
<p> <s> <hi rend="rasvane"> Teenisite palju ? </hi> </s> </p>
<p> <s> Teenisin ilusti . </s> <s> Ei lugenud kunagi penne . </s> <s> Olin jõukamat sorti keskklass . </s> <s> Oleks võinud ka päris jõukaks saada , aga ei huvitanud . </s> <s> Tahtsin nii palju teenida , et reisida , et saaks Eesti asjaga tegelda , raamatuid osta . </s> </p>
<p> <s> <hi rend="rasvane"> Miks te Eestisse tulite ? </hi> </s> </p>
<p> <s> Minule oli see tohutu väljakutse , huvi , tahtsin hirmsasti . </s> <s> Ka oli mul Austraalias kätte jõudnud aeg , mil oleks pidanud hakkama midagi muud tegema . </s> <s> Olin ennast omal alal realiseerinud , teinud kõike , mida tahtsin . </s> </p>
<p> <s> Öeldakse , et kord elus peab inimene suure pöörde tegema , muidu hakkab hallitama . </s> </p>
<p> <s> Kolleegid naersid , et Tiia läheb revolutsiooni tegema . </s> <s> Kui hiljem kohtusime , siis alati küsisid , kuidas barrikaadidel läheb , kuidas revolutsioon edeneb . </s> </p>
<p> <s> <hi rend="rasvane"> Kuidas revolutsioon edenes ? </hi> </s> </p>
<p> <s> Käisin Eestis enne taasvabanemist kümme korda . </s> <s> Suhtlesin tihedalt kultuuritegelastega , eriti Tunne Kelami ja Arvo Valtoniga . </s> <s> Valton oli minu põhiline ja suur sõber , tema analüüs oli huvitav , arvamused määravad . </s> </p>
<p> <s> Valton läks 1988. aasta aprillis loomeliitude pleenumile . </s> <s> Siis hakkasin mõtlema : nüüd läheb asi huvitavaks . </s> <s> Mitte küll veel Eesti vabanemise suunas , aga lõpuks on avalikult probleeme arutama hakatud . </s> </p>
<p> <s> See oli juba suur väljakutse eesti rahvale . </s> <s> Kas on jäänud alles vabadusetahet ? </s> <s> Usku , et midagi võib muutuda ? </s> <s> Reaktsioon pleenumile näitas , et oli . </s> </p>
<p> <s> <hi rend="rasvane"> 1990. aasta algul tulite juba päriseks . </hi> </s> <hi rend="rasvane"> <s> Miks olite kindel , et Eesti vabaks saab ? </s> </hi> </p>
<p> <s> Ei kujutanud ettegi , mis ma Eestis teha saan . </s> <s> Tunne Kelami kaudu läksin Sirje Endre juurde Kultuuri ja Elu toimetusse , seal tehti ajalehte Eesti Elu . </s> <s> Seal oli Eesti Kongressi ( EK ) baas , kus valimisi korraldati . </s> </p>
<p> <s> Oli fantastiline , et EK valimised tehti okupatsiooni tingimustes , see näitas eestlaste tahtejõudu , et suudame ka rohujuure tasandil seadusevastaselt midagi teha . </s> </p>
<p> <s> EK valimine oli oluline signaal , mis näitas , et asi hakkab teistpidi liikuma . </s> <s> Et Eesti võibki vabaks saada . </s> <s> Sest nii palju inimesi julges okupatsiooni tingimustes ennast kirja panna kui Eesti Vabariigi kodanik , valida oma esindusorgan . </s> </p>
<p> <s> Olin veendunud , et nüüd hakkab asi ruttu veerema . </s> <s> Aga et ta nii ruttu veeres , seda ma küll ei uskunud . </s> </p>
<p> <s> <hi rend="rasvane"> Mida te veel ei ole uskunud ? </hi> </s> </p>
<p> <s> Mõtlesin , et rahareform on liiga radikaalne . </s> <s> Igal juhul oli vaja küll ruttu teha , aga see , et kroon seoti Saksa margaga ... </s> <s> Mõtlesin , ohohoo , see võibolla on natuke liiga optimistlik . </s> </p>
<p> <s> Mul polnud õigus . </s> <s> Ajalugu kinnitab , et kui on vaja midagi radikaalset , siis ei saa seda jupikaupa teha . </s> <s> Tuleb ikka väga otsustavalt tegutseda . </s> </p>
<p> <s> <hi rend="rasvane"> Kas hirm ei hakanud , kui Moskvas putš algas ? </hi> </s> </p>
<p> <s> “ Tiia , Moskvas on putš toimunud , ” helistas mulle hommikul välisministeeriumi valvesekretär . </s> <s> Ma olin alles mõni tund varem magama saanud . </s> </p>
<p> <s> “ Ära tee rumalat nalja , ” vastasin mina . </s> </p>
<p> <s> Siis jäin vait . </s> <s> Läksin Toompeale . </s> <s> Siis olin välisministeeriumis . </s> <s> Lennart Meri kutsus . </s> <s> Jooksin kahe asutuse vahet . </s> <s> Koostasin pressiteateid . </s> <s> Oli põhjust muretseda , aga polnud aega mõelda . </s> <s> Kogu aeg oli vaja välispressiga tegeleda . </s> <s> Moskva korrespondendid olid pidevalt Eestis . </s> <s> Andsin infi . </s> </p>
<p> <s> Kui nägime , et Jeltsin esimese öö üle elas , siis teadsime , et see pole kellegi putš . </s> </p>
<p> <s> Meil telefonid töötasid , kuid Lätis ei töötanud . </s> <s> Ajasime lätlaste eest palju asju ära . </s> </p>
<p> <s> <hi rend="rasvane"> Miks Eesti vabaks sai ? </hi> </s> </p>
<p> <s> Ajalooline õiglus . </s> <s> Hea õnn . </s> <s> Jumala tahe . </s> <s> Eesti rahva tahe . </s> <s> No vahel on maailmas õiglust . </s> <s> Mõnikord liiguvad asjad hästi ja siis peab seda momenti haarama . </s> <s> Eesti rahvas suutis õigel ajal momenti haarata . </s> </p>
<p> <s> <hi rend="rasvane"> Paljud küsivad : kas me sellist vabariiki tahtsimegi ? </hi> </s> </p>
<p> <s> Olen palju vähem kriitiline kui kohalikud inimesed . </s> <s> Ei maksa poliitikutelt liiga palju nõuda , pole ju tegu üliinimestega . </s> <s> Oli väga suur õnn , et esimene valitsus oli nii radikaalne ja noor . </s> </p>
<p> <s> Kahju , et väga radikaalsete muutuste aeg oli väga lühike . </s> <s> Ei jõutud reformideni , mis nüüd suureks probleemiks : sotsiaal , haiglad . </s> <s> Mida aeg edasi , seda raskem reformida . </s> <s> Alguses olid kõik inimesed valmis , et mitte miski ei ole enam sama . </s> <s> Ei antud aga aega . </s> </p>
<p> <s> <hi rend="rasvane"> Kas Eesti jääb vabaks ? </hi> </s> </p>
<p> <s> Vaatamata raskustele on Eestil väga hästi läinud . </s> <s> Kõik on väga tublid olnud . </s> <s> Paljud kujutavad ette , et asjad on halvad , aga see ei ole ju sugugi nii . </s> </p>
<p> <s> Kui Eesti oskab olla osa globaalsest ühiskonnast , oskab käituda , võimalusi kasutada , siis ei juhtu midagi . </s> </p></div3>
          <div3 type="artikkel"><head> Riik algab piirist </head>
<p> <s> <hi rend="kaldkiri"> 27.08.2001 <bibl> <author> Anneli Sihvart </author> </bibl> </hi> </s> </p>
<p> <s> <hi rend="rasvane"> Eesti piirivahte varitses enne omariikluse taastamist surmaoht </hi> </s> </p>
<p> <s> Kümme aastat tagasi , 19. augusti hommikuhakul takerdus mu silmadesse piiri valvanud sõdurpoisi pilk . </s> <s> Tahtsin talle viibata , terveksjäämist soovida . </s> <s> Vaatasime aga ainult tõtt . </s> <s> Tolle piiripoisi nägu ma ei mäleta . </s> <s> Ükspäinis silmad jäid meelde . </s> </p>
<p> <s> Sõitsin edasi Lätti , tema jäi . </s> <s> Kumbki ei teadnud , mis meist saab . </s> </p>
<p> <s> Kuuldes piirivalvest , mõtlen praegugi sellest poisist . </s> <s> Ja ka kõikidest teistest , kes toona veel taassündimata riigi piiri kaitsesid . </s> </p>
<p> <s> <hi rend="rasvane"> Kust saada Nevzorovi videot ? </hi> </s> </p>
<p> <s> Riiast või Leningradist lähtunud , hambuni relvastatud OMON oli tolleks ajaks juba aastajagu päevi siin-seal piiripunkte rünnanud . </s> <s> Leedus Medininkais seitse piirivalvurit tapnud . </s> <s> Iklas soojaku granaadiga süüdanud ning üksnes kumminuiadega relvastatud piirikaitsjaid tulistades meelt lahutanud . </s> </p>
<p> <s> Ohvrite vältimiseks said majanduspiiri relvitud valvurid käsu haarata kriisiolukorras kaasa kõik võimalik ning varjuda kokkulepitud kohta . </s> <s> Piiripunkti lähikonda jäeti paar vaatlejat . </s> <s> Kui oht möödas , tuldi tagasi , jätkati tööd . </s> </p>
<p> <s> Luhamaa piiripunkti räsima minnes sai OMON korra teletäht <hi rend="rasvane"> Aleksandr Nevzorovigi </hi> kaasa . </s> <s> Vägitegusid jäädvustati suisa kahe videokaameraga . </s> <s> Kui piirivalvurite läbilastud bensiinipaagiga buss kraavi oli lükatud , sidevahendid kaasa võetud , ühel piirikaitsjal silm siniseks löödud ja soojakus laamendatud , võisid rünnakrühmlased ülesande täidetuks lugeda . </s> </p>
<p> <s> Toonane piirivalve Võru regiooni ülem <hi rend="rasvane"> Rein Orav </hi> kuulis Luhamaa rünnakust televiisorist . </s> <s> Piirile kiirustas ta naabruses elava politseiülema ametiautos . </s> </p>
<p> <s> “ Sõitsime erariietes , Tuule Harry võttis teenistuspüstoli ühes , ” meenutab Orav . </s> <s> “ Mina olin relvitu . ” </s> </p>
<p> <s> Orav kurdab veel , et tal pole juhust olnud Nevzorovi kuulsusrikast videot ei näha ega kätte saada . </s> <s> Ja lisab , et OMONi rünnakud lõppesid sellal , kui siseministeeriumiga suhtlemise tulemusel Kase eriüksus Luhamaale tuli . </s> <s> Nimetatud eriüksusest kasvas hiljem K-komando . </s> </p>
<p> <s> “ OMON ja eriüksus kohtusid kusagil piiripunkti taga , ” mäletab Orav . </s> <s> “ Mida nad omavahel arutasid , ei tea . </s> <s> Rünnakud igatahes lakkasid . ” </s> </p>
<p> <s> <hi rend="rasvane"> Lõpeta mäng ja mine koju </hi> </s> </p>
<p> <s> “ Eeskätt kaitsesime tookord kesiseks jäävat siseturgu , ” meenutab nüüdne Kagu piirivalvepiirkonna ülem major Orav . </s> <s> “ Kõige rohkem veeti välja eterniiti , mööblit , liha ja köögivilja . </s> <s> Kontrollisime saatedokumente ja suunasime koormaid tagasi . </s> <s> Juhid püüdsid leida kõrvalteid , et kuidagi ikka Venemaale hiilida . ” </s> </p>
<p> <s> Kohalikud küsinud piirivalvureilt sellal otse , et mis asja nad seal üldse jogavad . </s> <s> Piiri kinni niikuinii ei saa . </s> <s> Ei saanud miilitski , kui Venemaal suu- ja sõrataud oli . </s> <s> Mingu mehed parem koju . </s> </p>
<p> <s> “ Oldi harjutud Pihkva , Leningradi ja Novgorodi turgudel käima , ” nendib Orav . </s> <s> “ Venemaalt sai seadmeid ja tagavaraosi . </s> <s> Esiti tegutsesid rohelisel piiril salakaubaveoga lausa kolhoosiesimehed ise . </s> <s> Nad tundsid piirkonda paremini kui meie . ” </s> </p>
<p> <s> Toonane Luhamaa piiripunkti ülem <hi rend="rasvane"> Enno Martinen </hi> töötas piirivalvesse tuleku eel Tallinna sõjaväestatud tuletõrjes . </s> </p>
<p> <s> “ Kui sealt lahkusin , ütles kaadriülem , et hiljemalt aasta pärast on Eesti piirivalve <hi rend="kaldkiri"> detskije igrõ </hi> läbi . </s> <s> Ja et ärgu ma enam lootkugi tuletõrje ridadesse naasta , ” mäletab praegune Põhja piirivalvepiirkonna personalijaoskonna ülem kapten Martinen . </s> </p>
<p> <s> Augustimässu päevil , mil Vene lahingumasinad Luhamaa poole veeresid , viibis suurem osa tavaliselt piiri valvanud meestest Pärlselja suvepäevadel . </s> <s> Sealt suunati nad hiljem Toompead kaitsma . </s> <s> Luhamaad valvasid Jõgeva kaitseliitlased . </s> </p>
<p> <s> “ Viie-kuue paiku hommikul äratas mind inspektor - ta oli soojakus televiisorist kuulnud , et Moskvas toimus riigipööre , ” meenutab Martinen . </s> <s> “ Rohkem ei öeldud midagi - edastati vaid klassikalist muusikat ja balletti . ” </s> </p>
<p> <s> Piiripunkt jätkas tööd . </s> <s> Lõuna paiku hakkasid Venemaalt tulijad kõnelema hiiglapikast lahingutehnika kolonnist . </s> <s> Et aga nii kahjurõõmsad kui kaastundlikud olid varemgi kõlakaid levitanud , ei võtnud mehed juttu ülemäära tõsiselt . </s> </p>
<p> <s> Oma silmaga otsustas Martinen olukorda kaeda pärast seda , kui kontrollitavast Volgast väljunud ja end Nõukogude armee majorina tutvustanud erarõivais mees piirivalvureil läheneva kolonni eest kiirelt varjuda soovitas . </s> <s> Tõepoolest , kümmekond kilomeetrit teispool Vene piiri avanes kolonnile suisa suurepärane vaade . </s> </p>
<p> <s> <hi rend="rasvane"> Polkovnik valetas </hi> </s> </p>
<p> <s> “ Pöördusin tagasi , et anda korraldus ühes asjadega lahkuda , ” mäletab Martinen . </s> <s> “ Mehed olid hirmust hoolimata väge täis ega tahtnud piiripunkti jätta . ” </s> </p>
<p> <s> Poolteise kilomeetri kaugusest talust , kuhu piiripunktki kätte paistis , sai helistada nii ülemustele kui kodustele . </s> <s> Tallinnas kiideti Martineni otsus heaks . </s> <s> Kästi kolonni jälgida ja masinaid lugeda . </s> </p>
<p> <s> Piirivalvureid turvanud politseinikud olid lahkumast keeldunud . </s> <s> Ka Martinen kiirustas tagasi . </s> </p>
<p> <s> “ Just saabus villis , kust väljunud Nõukogude major küsis piiripunkti ülemust , ” meenutab Martinen . </s> <s> “ Palus luba ületada piiri betoonplokkidega ääristatud ala kõrvalt . </s> <s> Kartis , et sõdurpoisid ei suuda soomukeid plokkide vahelt läbi juhtida . ” </s> </p>
<p> <s> Martinen uuris villises istunud polkovnikult , mis eesmärgil nad tulevad . </s> <s> Kas õppused ? </s> <s> Jaa , olla plaanipärane õppus . </s> <s> Lähevad Lätti või pööravad Eesti poole ? </s> <s> Ei kumbagi , kinnitas polkovnik , hakkavad hoopis siinsamas lähedal lahinghargnemist harjutama . </s> </p>
<p> <s> Martinen tundis huvi , ehk on Moskvaski õppused - televiisor näitab ju tanke . </s> <s> Oo ei , oli polkovniku vastus . </s> <s> Moskva on rahulik , teleris jookseb vaenulik propaganda . </s> </p>
<p> <s> Rohkem Martinen ei torkinud . </s> <s> Luhamaa lähedasel ristmikul , kust üks tee Lätti suundus , teine aga Tartu poole keeras , oli ta juba varem märganud sõjaväevormis reguleerijaid . </s> <s> Niisiis polnud õppehargnemisest juttugi , rataste ja roomikute all oli märksa pikem tee . </s> </p>
<p> <s> Ega teisedki mehed kärsinud pikemaks varjule jääda . </s> <s> Kui sadakonnast lahingu- ja poolesajast veomasinast koosneva kolonni ots mäe taha kadus , käis piiripunktis juba igapäevane töö . </s> </p>
<p> <s> Piirivalvurid jälgisid kolonni kogu tee . </s> <s> Toonane piirivalve Tartu regiooni ülem <hi rend="rasvane"> Urmas Tensing </hi> mäletab , kuidas nad ühes Tartu kaitseliitlastega relvastatult linna piiril seisid ja sõjamasinaid loendasid - relvadeks Kaitseliidult saadud süütepudelid . </s> <s> Molotovi kokteil pidi käiku minema siis , kui Tallinnast käsk tuleb . </s> </p>
<p> <s> Mehed , kes esimeste hulgas relvitult piiriteenistust alustasid , teadsid täpselt , millega riskisid , rõhutab Peipsi piirivalvepiirkonna staabiülem kapten Tensing . </s> </p>
<p> <s> <hi rend="rasvane"> Taassünd põllulilledega </hi> </s> </p>
<p> <s> “ Rõhutatakse ikka , kui palju lahingutehnikat tee veerde või kraavi jäi , ” märgib Martinen . </s> <s> “ Nõukogude armees käinuna usun aimavat , milles asi . </s> <s> Vähemalt need , kel ajateenistuse lõpp lähenemas , teadsid väga hästi , mida masinaga teha , et ebameeldivast ülesandest pääseda . ” </s> </p>
<p> <s> Kui Pihkva dessantväekolonni tulekupäev oli sombune , siis nende minnes säras päike . </s> </p>
<p> <s> “ Selleks ajaks olid juba mitmed Toompead kaitsnud ajateenijad Luhamaale tagasi jõudnud , ” mäletab Martinen . </s> <s> “ Poistel tuli mõte kolonni lilledega ära saata - oli see oli ju esimene kord , kus lahingutehnikat Eestist välja viidi ! </s> <s> Põllult niideti vikatiga sületäis karikakraid , mis hoolega piiripunkti katuse äärele seati . ” </s> </p>
<p> <s> Lillesülemi kõrvale heisati sinimustvalge - Eesti riik oli lõpuks taassündinud . </s> </p></div3>
          <div3 type="artikkel"><head> Merca : Punkaridki ajasid vabadusevärki </head>
<p> <s> <hi rend="rasvane"> Kui meil kapitalism rohkem areneb , tuleb punk tagasi ja siis suht vasakpoolsena </hi> </s> </p>
<p> <s> <hi rend="rasvane"> Kui kaua sa olid punkar ? </hi> </s> </p>
<p> <s> Issand , mis ta oligi ... </s> <s> Alates 83ndast . </s> </p>
<p> <s> <hi rend="rasvane"> Siiani välja ? </hi> </s> </p>
<p> <s> Lõpetanud ei ole , muidugi mitte . </s> </p>
<p> <s> <hi rend="rasvane"> Mida punkarid mõtlesid ? </hi> </s> <hi rend="rasvane"> <s> Kas ka vabaduse teema oli üleval ? </s> </hi> </p>
<p> <s> Eks mingit pidi läbi ikka jooksis . </s> <s> Kuigi pungi mõte on ikkagi ühiskonna kui sellise kriitika . </s> <s> Eks arvestades tollast aega läkski niimoodi , et punkarid ajasid ka vabadusevärki . </s> </p>
<p> <s> <hi rend="rasvane"> Sinimustvalged olid tagi peal ? </hi> </s> </p>
<p> <s> Loomulikult . </s> <s> Kui 80ndal need mässud olid , siis saadeti inimesed kooli ukse tagant koju , et vahetaksid Läti sinimustvalge triibuga sokid välja . </s> <s> Tõsi küll , sinine oli veidi hallikam kui meie lipusinine . </s> <s> Asi see siis ei olnud mingit sinimustvalget liblekest tagi külge kleepida , kui niikuinii kinni võeti . </s> <s> Kama kaks , peaasi et ärritaks . </s> </p>
<p> <s> <hi rend="rasvane"> Kas oli olemas selline nähtus nagu rahvuslikud punkarid ? </hi> </s> </p>
<p> <s> Seda ei saa öelda , kuigi mõned ajasid seda joont tiba tugevamini . </s> <s> Näiteks Võru Ain ja teisi oli veel . </s> <s> Samas oli punk Nõukogude Liidu piires nagu rahvusvaheline liikumine , kuigi meie punkarid nägid tublisti hullemad välja kui muu Liidu omad . </s> <s> Nood imestasid , et me ei istugi kogu aeg kinni . </s> </p>
<p> <s> <hi rend="rasvane"> Kas vene punkaritega oli vabaduseasjast ka juttu ? </hi> </s> <hi rend="rasvane"> <s> Hõõrumisi toimus ? </s> </hi> </p>
<p> <s> Ega Nõukogude võim ei meeldinud neilegi . </s> <s> Pungitsad olid muidu tunduvalt tolerantsemad tüübid kui keskmine Liidu kodanik . </s> <s> Mingit rahvuslikul pinnal irisemist meelde küll ei tule . </s> </p>
<p> <s> <hi rend="rasvane"> Nõukogude Liidu vastasus oli muidugi kandev teema . </hi> </s> <hi rend="rasvane"> <s> Kui laulev revolutsioon tuli , kas siis oli juba sellist tunnet ka , et kurat , kõik läheb tuksi ja peavaenlane kaob ära ? </s> </hi> </p>
<p> <s> Ei , ei olnud siis . </s> <s> Mingil hetkel hiljem , kui ei olnud enam seda sissetöötatud rutiini , et korra nädalas ikka topiti kongi ja tunti huvi , miks sa sihuke oled . </s> <s> Kui see ära kadus , siis tundus küll veidi , et miks nüüd enam huvi ei tunta ja kas ühiskond ei vaja mind . </s> </p>
<p> <s> <hi rend="rasvane"> Ei saa öelda , et punk oleks päris surnud , aga 1991 oli küll selline kurb daatum . </hi> </s> </p>
<p> <s> Nii ta mingil määral on jah . </s> <s> Aga ma arvan , et kui meil kapitalism rohkem areneb , küllap siis see värk tuleb tagasi ja siis ilmselt suht vasakpoolsena . </s> <s> Praegu kipub küll hoopis mingi skinheadlus pead tõstma . </s> <s> See on mingil määral täitsa kardetav jõud . </s> </p>
<p> <s> <hi rend="rasvane"> Aga skinnid on mustade vastu . </hi> </s> <hi rend="rasvane"> <s> Neid meil ei ole ju ? </s> </hi> </p>
<p> <s> Praegu ei ole . </s> <s> Kui me siin tõepoolest Euroopa Liitu kanna vahele saame , küll neid siis hakkab tulema ka siia . </s> <s> Ma ei ole kursis , aga kas mingid direktiivid ei näe ette , et peab nii ja nii palju pagulasi vastu võtma ? </s> <s> Eks need asjad ole kahe otsaga ... </s> </p>
<p> <s> <hi rend="rasvane"> On see sama teema kui eestlaste konflikt venelastega ? </hi> </s> </p>
<p> <s> Nojah , eks siin meil see häda oligi , et meid üritati kõigi vahenditega venestada . </s> <s> Kuigi ma mäletan , et perestroika ajal tekkis siukseid kummalisi momente ... </s> <s> Ühes kohas Eesti põhjarannikul oli kaks satsi võõrtöölisi sisse toodud - osa 50ndatel ja järgmine vahetult 80ndatel . </s> </p>
<p> <s> Siis kui meil hakkasid vabadusetuulekesed puhuma , siis esimese satsi venelased pidasid endid eestimaalasteks ja sõimasid teisi sissetungijateks , okupantideks ja migrantideks . </s> <s> Oligi nii , et venelased andsid üksteisele türnühvlit , eestlased vaatasid niisama . </s> </p>
<p> <s> <hi rend="rasvane"> Kas süsteem jälitas sind ? </hi> </s> </p>
<p> <s> Ühel hetkel avastasin , et kui ma toru hargilt võtan ja toon tuleb , siis käib veel mingi klõps , mida absoluutselt olla ei tohiks . </s> <s> Siis ma armastasin pikki poliitilisi vestlusi maha pidada ühe sõbraga , kes ise ei olnud üldse punkar . </s> <s> Kui jutt läks eriti teravaks , siis ma ütlesin : “ Nii , ega teil lint ometi ära ei lõppenud ? ” </s> </p>
<p> <s> <hi rend="rasvane"> Kas välja kutsuti ? </hi> </s> </p>
<p> <s> Jah , muidugi . </s> <s> Korduvalt . </s> <s> Ja taheti ikka hirmsasti ära värvata . </s> <s> Naljakas , et meie kursuselt lavakas käis seal üldse kõige rohkem rahvast , ei eelnevalt ega järgnevalt tassitud niivõrd palju rahvast sinna ... </s> <s> Ei teagi , kas tahtsid Komissarovile saba taha panna või midagi . </s> </p>
<p> <s> <hi rend="rasvane"> Millega nad rohkem pinda käisid , kas punkarluse või sinimustvalge värgiga ? </hi> </s> </p>
<p> <s> Ei , ikka rohkem punkarlusega . </s> <s> Ükskord esitasin neile küsimuse , et no tere hommikust , kui ma kavatseksin Kremlile pommi panna , siis kas ma värviksin oma pea roheliseks ja ajaks endal võimalikult palju kila-kola ümber , et tänaval kohe näha oleks ? </s> <s> Ja üldse , et mida te nendest lastest kardate ? </s> <s> Otsest vastust ma ei saanud . </s> <s> Lihtsalt öeldi , et ega meie ei karda , aga me peame ikka valvsad olema . </s> <s> <hi rend="kaldkiri"> Doverjai , no proverjai </hi> . </s> </p>
<p> <s> <hi rend="rasvane"> Kumb rohkem meeldib , kas Vene aeg või Eesti aeg ? </hi> </s> <hi rend="rasvane"> <s> See on muidu loll küsimus , aga ... </s> </hi> </p>
<p> <s> Oh , jumal , no kummalgi ajal on oma head ja vead . </s> <s> Takkajärgi halisedes ... no ikka , nooruses oli rohi rohelisem ja ... </s> <s> ( Naerab ) Lubjaka jutt . </s> <s> Aga asi on selles , et tol ajal oli muidugi huvitavam , põnevam , intrigeerivam minu meelest . </s> <s> Kui sa õppisid nende struktuuride ja organitega lävima , siis iseenesest oli see lõbus ja vaimusportlik tegevus . </s> <s> Nagu tänapäeva noortel rollimängud . </s> </p>
<p> <s> <hi rend="rasvane"> Kas mõni konkreetne mäng meenub ? </hi> </s> </p>
<p> <s> Oi , neid mõtteid oli nii palju , mida teha , aga suuremas osas jäid nad teostamata . </s> <s> Üks mõte oli sokutada Laari tänava menti herilasepesa . </s> <s> Meil , punkaritel , oleks olnud täiesti ilmselt positiivsem situatsioon , arvestades sellega , et herilane läbi nahktagi ei võta . </s> <s> Oleksin öelnud , et ärge jumala pärast kotti lahti võtke , siis nad oleks muidugi kohe võtnud ... </s> <s> Pärast oleks võinud vabanduseks öelda , et tahtsime neid ainult maale viia . </s> </p>
<p> <s> <hi rend="rasvane"> Punkarite ideoloogiline taust ... </hi> </s> <hi rend="rasvane"> <s> Kas vastalist kirjandust loeti ? </s> </hi> </p>
<p> <s> Meil liikus Bakuninit ja Kropotkinit ringi , kuigi need olid tol ajal vist juba erifondides . </s> </p>
<p> <s> <hi rend="rasvane"> Kas “ Nimesid marmortahvlil ” ei loetud ? </hi> </s> </p>
<p> <s> Minu meelest see isegi käis ka kuidagi ringi , aga ma ise lugesin seda kõvasti hiljem . </s> <s> Kõike liikus . </s> <s> Punkarite endi loomingut palju , ja see oli muidugi nõukogudevastaline . </s> <s> Kuna olla vaba Eesti eest oli võimalus Nõukogude süsteemiga vastanduda , siis muidugi loeti ja kirjutati ka sel teemal . </s> </p>
<p> <s> <hi rend="rasvane"> Kuidas suhtuti kapitalismi ? </hi> </s> </p>
<p> <s> Esimest pidi tähendas see Lääne värk muidugi ilusat pudipadi , mida punkarid pigem ei sallinud , üldse kogu seda asjadekultust ei sallitud . </s> <s> Kapmaailma oleks muidugi tahtnud kiigata . </s> <s> Mõnede inimeste pärast , kes seal elasid , mitte asjade pärast . </s> <s> Kui mingi ususekt läks omal ajal ära Rootsi , siis nendel oli meie seltskonnas küll reetmise ja hea elu otsimise maik küljes . </s> </p>
<p> <s> <hi rend="rasvane"> Mis tunne oli 1991. aasta 20. augustil ? </hi> </s> </p>
<p> <s> Tuleb häbiga tunnistada , et olin siis parajasti Rootsis . </s> <s> Aga ma läksin sinna enne seda . </s> <s> Ega ma ju ei teadnud , mis toimuma hakkab . </s> <s> Sai ikka teisel pool vett küüsi näritud ... </s> <s> Kui ma õigesti mäletan , siis toimus Stockholmis sel ajal mingi baltlaste miiting , käisin ja karjusin seal ka . </s> <s> Einoh , kihvt tunne oli küll , kui riik välja kuulutati . </s> <s> Ikka silma võttis märjaks . </s> <s> Õudselt kahju , et ma ise ei saanud sel ajal siin eesliinil olla . </s> </p>
<p> <s> <hi rend="rasvane"> Mis ajast hakkasid punkarid tajuma , et vabadus võibki tulla ? </hi> </s> </p>
<p> <s> Ega täpselt ei oskagi öelda ... </s> <s> Kunagi fosforiidisõdade aegu ja siis , kui inimesed julgesid vaikselt nokka lahti tegema hakata , siis oli aimata küll juba . </s> <s> Kuskil sel ajal. </s> </p>
<p> <s> <hi rend="rasvane"> Imestanud oled , et ikkagi tuli ? </hi> </s> </p>
<p> <s> Vaat ma olen imestanud selle üle , et nii siva ja nii valutult tuli . </s> </p>
<p> <s> <hi rend="rasvane"> Kelle teene see oli ? </hi> </s> <hi rend="rasvane"> <s> Kas rahva stiihiline tegutsemine või poliitikute jõupingutused ? </s> </hi> </p>
<p> <s> Aeg oli ilmselt selleks küps . </s> <s> Gorbatšov ilmselt üritas väikest sula teha , aga revolutsiooniline situatsioon oli juba tekkinud , kus ülemkihid ei saa endist viisi valitseda ja alamkihid ei taha endist viisi elada . </s> <s> Lõpuks oleks see õnnetu Liit varem või hiljem hakanud lagunema . </s> </p>
<p> <s> <hi rend="rasvane"> Mis sulle Vene aja juures kõige rohkem pinda käis . </hi> </s> <hi rend="rasvane"> <s> Vaimne press ? </s> </hi> </p>
<p> <s> Muidugi oli vaimne press suur , majanduslikust kõvasti suurem . </s> <s> Ühest küljest see piiras kohutavalt , ega teisalt sundis inimesi usinamale mõttetegevusele . </s> <s> Teatris näiteks tuli mõelda , kuidas asetada need lilled sinna lavale võimalikult paremini , et läbi nende jälle midagi öelda ... </s> <s> Publik tuli saali , vaatas neid lilli ja sai aru , et kus nüüd ütles ilusti ! </s> </p>
<p> <s> Vabadus ajab vaimselt rasva . </s> <s> Minu jaoks on täielik absurd , kuidas kapitalistlikus ühiskonnas võrsunud inimene , meesterahvas , kutsub selleks koju töölise , et panna üles kardinapuu . </s> <s> No kuule , kamoon , see on kaks kruvi ! </s> </p>
<p> <s> <hi rend="rasvane"> Mis sulle siin , täielises Eesti vabariigis kõige rohkem pinda käib ? </hi> </s> </p>
<p> <s> Ma ütlen kõigepealt , mis mulle siin kõige rohkem meeldib . </s> </p>
<p> <s> <hi rend="rasvane"> Noh ? </hi> </s> </p>
<p> <s> Mulle meeldib ilgelt see , kuidas konkurentsis püsimiseks peavad jäätisetootjad pidevalt uusi jäätisesorte välja mõtlema . </s> <s> Mulle nimelt meeldib jäätis ja päris kõvasti ... </s> </p>
<p> <s> <hi rend="rasvane"> Ja ei meeldi ? </hi> </s> </p>
<p> <s> Üldse ei jõua kohale , miks kuradi päralt on raamatud nii kallid , et mina pean juba aastaid raamatupoest ringiga mööda käima . </s> <s> Öeldakse , et laenuta , aga mõnd raamatut tahaksin ma omada , nii et kogu aeg oleks käepärast . </s> </p>
<p> <s> Teine asi , mis ei meeldi , on see , et ma ei saa oma lapsele , üldse keskmised kodanikud ei saa , lubada ringe , huvikoole ja muud sellist . </s> <s> Elab ka selleta , aga lapsele tahaksid ikkagi parimat ! </s> <s> Jõle kurb on vaadata otsa ja öelda , et ei saa , sest mul ei ole . </s> </p>
<p> <s> Kolmandaks , kuritegevus on ülekäte lastud . </s> <s> Tavakodanikul ja lapsel on päris keeruline elada , eriti suurlinnas . </s> <s> Narkotsitarbimisele ka ei suudeta piiri panna . </s> <s> Nõukogude ajal see ei vohanud , oli kontrolli all . </s> </p></div3>
          <div3 type="artikkel"><head> Mis maksis sada grammi siis </head>
<p> <s> <hi rend="kaldkiri"> 27.08.2001 <bibl> <author> Heiki Raudla </author> </bibl> </hi> </s> </p>
<p> <s> <hi rend="rasvane"> Tallinlanna Silvi Loorents on ligi pool sajandit pidanud päevikuid , kus tunnete asemel on arvud </hi> </s> </p>
<p> <s> Suurupi mereäärses suvemajas paneb <hi rend="rasvane"> Silvi Loorents </hi> ( 57 ) alates 1956. aastast kirja kõik , mida ostab , kus käib , milline on ilm ning kuidas väikesed lapsed räägivad . </s> <s> Tema kaustikutes leidub märkmeid ka 90ndate elu-olu ja hindade kohta . </s> </p>
<p> <s> <hi rend="rasvane"> Mida te üldse üles kirjutate ? </hi> </s> </p>
<p> <s> Kuupäeva järele kirjutan õhutemperatuuri , milline on ilm , mida pere teinud . </s> <s> Kirjutan üles kõik väljaminekud , samuti lapselaste huvitavamad väljendid ja pudikeele , näiteks , et kõrvatagused on roostes . </s> <s> Enda kirjutatule lisan päevakajalisi väljalõikeid ajalehtedest . </s> </p>
<p> <s> Vanasti kirjutasin pikemalt . </s> <s> Kui väljalõikeid polnud kusagilt teha , siis püüdsin soenguid ja rõivaid kirjeldada . </s> </p>
<p> <s> <hi rend="rasvane"> Kuidas te oma märkmeid täis kladesid nimetate ? </hi> </s> <hi rend="rasvane"> <s> Kas päevikuteks või kuidagi teisiti ? </s> </hi> </p>
<p> <s> Ei oskagi täpselt öelda . </s> <s> Päevikuteks või žurnaalideks . </s> <s> Olen olnud kui dispetšer , kes kõik kirja paneb . </s> </p>
<p> <s> <hi rend="rasvane"> Miks te üldse üleskirjutamist alustasite ? </hi> </s> </p>
<p> <s> Raske öelda . </s> <s> Kui alustasin , siis mul otsest eesmärki küll ei olnud . </s> <s> Noored plikad peavad ikka päevikut . </s> <s> Mõned usuvad , et kui oma mure või probleem lahti kirjutada , läheb kergemaks . </s> </p>
<p> <s> Mina polnud nii luuleline või naiselik , et südameasju paberile panna . </s> <s> Hakkasin konkreetseid , praktilisi asju üles kirjutama . </s> <s> Ehk on see Kaljukitse praktiline joon , mis sunnib konkreetseid asju üles kirjutama . </s> </p>
<p> <s> Vanamees ütles , et ma olen hullem kui jurist või prokurör , kõik tema patud on viimseni kirjas . </s> </p>
<p> <s> <hi rend="rasvane"> Kas tunnete veel mõnda sellist , kes sarnaselt teile kõik kirja paneb ? </hi> </s> </p>
<p> <s> Teisi selliseid lolle küll ei tea . </s> </p>
<p> <s> <hi rend="rasvane"> Kui palju teil kirjapandust meeles püsib ? </hi> </s> </p>
<p> <s> Mul on kõik kirjas , aga mitte meeles . </s> <s> Vaidluse korral löön päeviku lahti ja vaatan järele . </s> <s> Mõnikord tekivad vaidlused näiteks selle üle , et kes mida ostis . </s> </p>
<p> <s> <hi rend="rasvane"> Kas teie märkmeid on ka keegi teine kasutanud ? </hi> </s> </p>
<p> <s> Vennal oli vaja kord haiguslugu kirja panna . </s> <s> Ta oli palju haiglaid läbi käinud ja arstid ei viitsinud pabereid arhiividest üles otsida . </s> <s> Vennanaine istus kolm-neli päeva mu päevikute taga ja pani haigusloo kirja . </s> <s> Arstil jäi ainult allkiri lisada . </s> </p>
<p> <s> Mu mees oli muusik ja reisis palju . </s> <s> Ükskord käisin ansambliga tantsijana kaasas . </s> <s> Prokurör kutsus mind välja , sest arvati , et käin ansambliga pidevalt kaasas ja teenin sellega kõva raha . </s> <s> Päevikute najal tõestasin ära , et nii see polnud . </s> <s> Prokurör jäi uskuma . </s> </p>
<p> <s> <hi rend="rasvane"> Kui palju te ise enne krooni tulekut palka saite ? </hi> </s> </p>
<p> <s> Nagu märkmetest näha , ulatusid minu igakuised sissetulekud 1990. aastal tuhande neljasaja , 1991. aastal kolme tuhande ja 1992. aasta algul nelja tuhande rublani . </s> <s> Aga mu sissetulek ei ole hea näide sellest ajast , sest ma sain palka mitmest firmast . </s> </p>
<p> <s> Sellel ajal võis kõike teha , mida oskasid . </s> <s> Järsku oli kõik lubatud . </s> <s> Maksuamet oli ka alles loomisel , uued maksud sündimas . </s> <s> Alates 1990. aastast korraldasin ma kõikvõimalikke kursusi , alates keelekursusest , lõpetades raamatupidamise kursusega . </s> <s> Mida telliti , seda tegin . </s> </p>
<p> <s> Osa jäid virisema , teised tegid kümmet tööd korraga . </s> <s> Toimetulekuprobleemi pole mul kunagi olnud . </s> <s> Tööd oli nii palju , et polnud aega magadagi . </s> </p>
<p> <s> Nendel , kes ühe koha peal töötasid , oli muidugi raske . </s> <s> Mäletan , et enne krooni tulekut oli 1500 rubla kõva palk . </s> </p>
<p> <s> <hi rend="rasvane"> Kes te siis erialalt olete ? </hi> </s> </p>
<p> <s> Diplomi järgi olen ajaloo-keele teaduskonna lõpetanud . </s> <s> Pool elu olen õpetamisega tegelenud . </s> </p></div3>
          <div3 type="artikkel"><head> Tulevane tulevik </head>
<p> <s> <hi rend="kaldkiri"> 27.08.2001 </hi> </s> </p>
<p> <s> <hi rend="rasvane"> Rein Taagepera </hi> </s> </p>
<p> <s> <hi rend="rasvane"> 1972 koostatud Eesti 30 aasta plaan “ 30 ! ” oli poliitiliselt liiga piiratud , majanduslikult liiga optimistlik </hi> </s> </p>
<p> <s> Mis mõtet on katsuda vaadata kaugele tulevikku , ütleme 30 aastat ette ? </s> <s> Nii palju oleneb juhuste sajust ( Paul-Eerik Rummo ) , et täppimineku võimalus on kaduvväike . </s> <s> Kui lähebki täppi , siis enamasti valedel põhjustel . </s> </p>
<p> <s> Hea küll , loobume katseist teadlikult tulevikku vahtida , ja mis on tulemus ? </s> <s> Tulemuseks on sõnastamata ennustus , et oleviku olukord kestab . </s> <s> See aga on kõigist ennustusist peaaegu kõige sandim , sest vaadates muudatuste ulatust eelnenud 30 aasta jooksul , peame oletama , et umbes sama palju tuleb ka järgmise 30 aasta jooksul . </s> </p>
<p> <s> <hi rend="rasvane"> Tööjõupuudus ette teada </hi> </s> </p>
<p> <s> Sellega võrreldes on isegi kehv katse tulevikku vaadata parem kui sellest loobumine . </s> </p>
<p> <s> Põhjusi on kaks . </s> <s> Esiteks kinnitame ette piiludes oma lühiajalisemad tegevuskavad ja otsused just nagu kahe ankruga : suhteliselt hästi teada olev olevikuankur ja väga ebakindel tulevikuankur . </s> </p>
<p> <s> Ka siis , kui tulevikuankur osutub valesti kinnitatuks , takistab ta meid ometi asetamast liigset kaalu olevikuankrule . </s> <s> Seda aga teeme pahatihti , isiklikust elust erakonnaplatvormideni ja valitsuse otsusteni . </s> <s> Mõnigi oleviku kestmisele rajatud otsus on sõge peaaegu iga tulevikuhinnangu seisukohast . </s> </p>
<p> <s> Teine põhjus tulevikku vaadata on see , et mõndagi saab siiski ennustada . </s> <s> Teame , et 30 aasta pärast on Eestis tohutu umbes 35aastase kodumaise tööjõu puudus , sest need noored on juba praegu sündinud - või sündimata jäänud . </s> </p>
<p> <s> Terves maailmas oli 30 aasta eest 3,7 miljardit inimest , nüüd on üle 6 miljardi . </s> <s> Kui palju on 30 aasta pärast ja kui paljud neist Eestisse valguvad ? </s> <s> Igatahes rängalt rohkem kui olevikus . </s> <s> Kas arvestame sellega , praegu otsuseid tehes ? </s> </p>
<p> <s> <hi rend="rasvane"> Kaugsihte Kanadast </hi> </s> </p>
<p> <s> Mu ulatuslikem katse tulevikku vaadata ja seda ka suunata oli Kanada Metsaülikooli ülesandel 1972 koostatud Eesti 30 aasta plaan . </s> <s> Tagasivaates oli “ 30 ! ” poliitiliselt liiga piiratud ( eeldasin vaid ulatuslikku autonoomiat ) , majanduslikult aga liiga optimistlik . </s> </p>
<p> <s> Nn stagnaaeg pigistas reformituiksooned nii uskumatult tihedasti kinni , et tulemuseks oli maailma ajaloos ainulaadne impeeriumi infarkt . </s> <s> Aga stagnaaja majandusliku gangreeni all kannatame ikka veel . </s> </p>
<p> <s> Kaugsihid esitasin toona järgmiselt . </s> </p>
<p> <s> Oleme olemas ja elame suhteliselt hästi . </s> <s> Oleme sillaks keset ühinenud Euroopa südalinna . </s> <s> Meil on oma osa rahvusvahelisi teadus- ja kultuurikeskusi . </s> <s> Oleme aktiivsed rahvusvaheliste hõõrete lahendamisel . </s> <s> Oleme tuntud väikerahvana , kes aitab teisi väikerahvaid . </s> <s> Me taust on tunnustet osa maailmakultuuri taustast . </s> </p>
<p> <s> Pean kõike seda ikka veel soovitavaks ning tehtavaks . </s> <s> Täielik tekst on saadaval 1995 ilmunud raamatus “ Homme nägin ma Eestimaad ” . </s> <s> Milles “ 30 ! ” täppi läks , oli see , et midagi läheb paremaks . </s> <s> See andis kuuldavasti lootust ja jõudu , nii palju kui teave plaanist kodumaale jõudis . </s> </p>
<p> <s> Tollal paistis ju “ 30 ! ” õige optimistlik . </s> </p>
<p> <s> Tuntuim on ehk märtsis 1989 Edasis avaldatud “ Eesti ajalugu 1989-1991 ” , kus kirjeldasin ette Eesti iseseisvumist , rõhutades sissejuhatuses , et see pole ennustus , vaid ajaloo-ulme . </s> </p>
<p> <s> Kuu sain peaaegu täpselt - et augustis tühistati Eesti kuulumine N Liitu - , aastaks pakkusin aga 1990 , seega üks aasta liiga vara . </s> <s> Eesti Vabariigi piiranguteta taaste asetasin 24. veebruarile 1991 , kuus kuud liiga vara . </s> <s> Ja põhiseaduse panin rahvahääletusele juba jaanuaris 1991 , poolteist aastat enneaegselt . </s> </p>
<p> <s> Üksiksündmuste kirjeldus oli täiesti metsa poole . </s> </p>
<p> <s> Ukrainas tuli mul suvel 1989 võimas rahvuslik tõus . </s> <s> Parlamendivalimised sügisel 1989 võitis Leedus Sajudis , kelle iseseisvuskuulutus jäi aga paberile ( nagu märtsis 1990 tõesti juhtus ) . </s> </p>
<p> <s> Eestis võitis ERSP nii napilt , et tekkis patiseis ja midagi ei suudetud otsustada . </s> <s> Lätis võitis kompartei ja saavutas uue liidulepingu alusel tegeliku omariikluse . </s> <s> Ülestõusu Ukrainas surus Moskva kevadel 1990 veriselt maha , see Pyrrhose võit aga sundis järgiandmisele Balti riiges . </s> </p>
<p> <s> Ühe seiga tabasin siiski ära - aga just too tekitas tollal protesti : “ Aasta pärast N Liidust lahkumist oli mitmeti Eestile raskeim aasta üldse . ” </s> <s> Seda peeti kevadel 1989 vastutustundetuks hirmutamiseks . </s> <s> Nüüd teame paremini . </s> </p>
<p> <s> Ingliskeelne raamat “ Estonia : Return to Independence ” ( Eesti naas iseseisvusele ) ilmus jaanuaris 1993 , ent käsikiri valmis juba detsembris 1991. </s> <s> Selle lõpus ütlen , et “ elutingimused halvenevad paratamatult 1992 , kuid 1993. a peaks halvim üle olema ” . </s> </p>
<p> <s> Nüüd teame , et sisemajanduse kogutoodang ( SKT ) saavutas põhja hoopis 1994 ja tõusis alles mullu 1991. a tasemele . </s> <s> See tähendab , et mõned elavad paremini ja mõned ikka veel halvemini kui kümne aasta eest . </s> </p>
<p> <s> Euroopa Liidule lähenemise kiirust hindasin üle , hinnates täisliikme staatust võimalikuks aastal 2000. “ Okupatsioonivägede väljaviimine võib võtta mitu aastat , ” kirjutasin detsembris 1991. </s> <s> See toimus 1994. </s> <s> Arvutasin õigesti , et aastal 2000 moodustavad eestlased 65% elanikkonnast ( 1989 oli see 61,5% ) . </s> </p>
<p> <s> <hi rend="rasvane"> Ajalooline kompromiss </hi> </s> </p>
<p> <s> Hoiatava joone ( mis pole sama kui pessimism ) tõin taas esile Loomingus 1994 , vaadeldes rahvussuhteid Eestis 2014. aastal . </s> <s> Lembitu ajast Tammsaare ajani asus Eestis üsna pidevalt pool promilli maailma rahvastikust , nüüd aga ainult veerand - kolme miljoni asemel poolteist . </s> </p>
<p> <s> Inimkond võib omaenda hulga all kokku variseda energia puudusest ja saaste rohkusest . </s> <s> Vahepeal aga rändavad sajad miljonid ja isegi miljardid sünnimaalt välja ja osa neist surub end Eestisse , eriti kui siin heaolu tõuseb . </s> <s> Ei hoia neid väljas seadus ega okastraat . </s> <s> Inglise keel hakkab eesti keele tegevusvälja ahistama rohkem , kui vene keel kunagi suutis . </s> </p>
<p> <s> Selles valguses ennustasin , et 2014. a kujuneb vaidlusaineks “ ajalooline kompromiss ” , mille raames kõnelejate arvu poolest taanduv vene keel saaks teiseks ametlikuks keeleks . </s> <s> Elame , näeme . </s> <s> Saame olukorda mõõdukalt leevendada ainult siis , kui probleemide olemasolu mööname ja neid varakult suuname . </s> </p>
<p> <s> <hi rend="rasvane"> Plaan aitab paremini teha </hi> </s> </p>
<p> <s> Üldiselt olen kaldunud pigem hoiatavale optimismile . </s> <s> Siht tuleb seada realismi rõõmsamale küljele . </s> <s> Hullud asjad tulevad ise . </s> <s> Paremad asjad kukuvad plaani tehes paremini välja . </s> </p>
<p> <s> Mu omaaegne 30 aasta plaan sündis Vene kolonisatsiooni põhjustatud kriisiolukorras . </s> <s> Hetkel on uus kriis . </s> <s> Kümne aasta eest tundus , et plaani pole vaja - et oleme vabad ja lihtsalt põrutame uljalt edasi . </s> <s> Nüüd on ummiku tunnetus . </s> </p>
<p> <s> Usalduskriisi taga valitsejate suhtes peitub laiem eneseusalduskriis , mille lahendamise kohta peaks mul peatselt ilmuma raamat . </s> <s> Käesolev jutt on möödunud aegade tulevikukujutlusist . </s> <s> Aga milline on tulevane tulevik ? </s> </p>
<p> <s> Toonase 30 aasta plaani lõpusõnad olid : “ Järgnevad põlved peavad olema vabad tegema oma plaani või ka mitte mingit plaani ... </s> <s> Meie põlvkond aga on rahva olemise ja mitteolemise kaalukeelel ja meie eneseteostus nõuab plaani . </s> <s> Me suudame . </s> <s> Ja meil on 30 aastat . </s> <s> 30 ! ” </s> </p>
<p> <s> On ehk aeg , et uus põlvkond uue tulevikuankru ajamerre heidab . </s> </p></div3>
        </div2>
      </div1>
    </body>
  </text>
</TEI>
</teiCorpus>
</teiCorpus>
