<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_aja_maaleht.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Maaleht 05.02.2004 ( number 06 ( 852 ) ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_aja_maaleht">header_aja_maaleht.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="ajalehenumber">
        <head> Maaleht 05.02.2004 ( number 06/2004 ( 852 ) ) </head>
        <div2 type="rubriik">
          <head> </head>
          <div3 type="artikkel"><head> Liisigem autot arukalt </head>
<p> <s> <hi rend="kaldkiri"> 04.02.2004 </hi> </s> </p>
<p> <s> <hi rend="rasvane"> Pikem liisinguperiood aitab igakuiseid makseid vähendada . </hi> </s> </p>
<p> <s> Eestlane on rahaasjades põhjamaiselt kaalutlev ja suhteliselt ettevaatlik . </s> <s> Tihti mõtiskleme raha välja andes tehtavate kulude otstarbekuse üle ning püüame leida oma võimaluste ja soovide vahel kuldse kesktee . </s> <s> Seda enam , kui tegu on suurema ostugaa , mis avaldab tuntavat mõju pere või leibkonna rahakotile . </s> </p>
<p> <s> Liisingu või laenu võtmise puhul räägitakse sageli ületarbimisest - oma sissetulekutele mittevastavate ostude tegemisest . </s> <s> Ühest küljest on õige , et oma tegelike sissetulekutega tuleb oste tehes alati arvestada . </s> <s> Lisaks tuleb laenu- või liisingukohustust võttes silmas pidada ka oma võimalikke tulevasi sissetulekuid . </s> </p>
<p> <s> Teisest küljest - kui mõtlete kulutustele , mida te peaksite selle aja jooksul nagunii tegema ( näiteks korterit üürima , pesumaja teenust kasutama või sugulaste-tuttavate autosid laenama ) , võib liising olla sellele olukorrale taskukohane alternatiiv . </s> <s> Eriti kui teil tuleb lisaks veel suure ostu tegemiseks raha koguda . </s> </p>
<p> <s> <hi rend="rasvane"> Autoliisimise sõnastik </hi> </s> </p>
<p> <s> Mõnes valdkonnas , näiteks kinnisvara puhul , on ostja kulud pangalaenu või liisingu võtmisel sarnased , samas näiteks uue auto puhul on liisingutingimused pangalaenu omadest soodsamad . </s> </p>
<p> <s> Kui veel mõni aasta tagasi liisisid autosid põhiliselt firmad , siis nüüdseks on üha suurenenud eraisikute arv , kes ostavad liisinguga auto , mida kavatsevad kasutada vähemalt kümmekond aastat . </s> </p>
<p> <s> Kokku ostetakse liisinguga aastas umbes 10 000 uut autot , lisaks hulgaliselt kasutatud autosid . </s> </p>
<p> <s> Korteri , maja või tarbeesemete liisimisel kasutatakse alati tavalist kapitalirenti , mis ostja jaoks tähendab sisuliselt järelmaksu - sisse makstakse osa kogu ostusummast ning ülejäänu makstakse kokkulepitud perioodi jooksul väiksemate maksetena . </s> <s> Autode puhul on võimalik valida kahe liisinguliigi vahel : kasutusrent ja kapitalirent . </s> </p>
<p> <s> Kasutusrent ongi seesama , mida me tavaliselt mõistame rendi all : kokkulepitud perioodi ajal võib ostja autot kasutada , makstes selle eest igakuiselt . </s> <s> Lepingu lõppedes auto tagastatakse või vahetatakse uuema vastu . </s> <s> Selline lahendus sobib firmale , kes ei taha auto omanikuks saada , või siis inimesele , kes eelistab oma auto iga paari-kolme aasta tagant uuema mudeli vastu vahetada . </s> </p>
<p> <s> Kapitalirendi puhul saab liisinguvõtja lepingu lõppedes auto omanikuks . </s> </p>
<p> <s> Autot liisides on võimalik ise teha valik , kui pika perioodi peale soovitakse maksed jaotada . </s> <s> Kasutusrendi puhul määrab aja põhiliselt see , kui vana autot on ostja veel nõus kasutama . </s> <s> Kapitalirendi puhul tulevad aga eelkõige mängu ostja sissetulek ja edasised plaanid ostetava autoga . </s> </p>
<p> <s> <hi rend="rasvane"> Kuidas valida liisinguperioodi ? </hi> </s> </p>
<p> <s> Põhireegel on , et pikema liisinguperioodi puhul vähenevad igakuised sissemaksed , kuid liisingufirmale makstav kogusumma pisut suureneb . </s> <s> Seega sobib pikem liisinguperiood neile autoostjatele , kelle igakuine sissetulek on väiksem , kelle käes püsib auto kauem väärtuslikuna ( seda kasutatakse mõistlikult ning hooldatakse korralikult ) ning kes kavatseb ostetavat autot kasutada võimalikult pikka aega . </s> </p>
<p> <s> 2003. aasta kevadel toimus Mulgi Messil testkampaania , mille käigus pakuti võimalust jagada oma auto liisingumaksed tavapäraselt pakutava viie aasta asemel kaheksale aastale . </s> <s> Ostjate kommentaaridest ja sõlmitud lepingutest selgus , et pikema liisinguperioodi huvilisi on kõige enam põllumajandussektori töötajate ning maapiirkondade elanike hulgas . </s> <s> Need on inimesed , kes hindavad auto väärtust eelkõige selle tehnilise seisukorra ning sõiduomaduste , mitte mudeli ega margi järgi . </s> </p>
<p> <s> Kui tavapäraselt sõlmitakse kapitalirendi lepingud kuni viieks aastaks , siis nüüdsest on võimalus sõlmida kapitalirendi leping nii , et auto väärtuse saab jagada maksimaalselt kaheksale aastale . </s> </p>
<p> <s> Selleks sõlmitakse ostjaga kuni viieaastane jääkväärtusega kapitalirendi leping . </s> <s> Arvestatud jääkväärtus vastab auto tegelikule väärtusele viieaastase perioodi möödudes , ulatudes kuni 25%ni esialgsest ostuhinnast . </s> </p>
<p> <s> Viie aasta möödudes on soovi korral võimalik ilma lisakulude ning keeruka asjaajamiseta pikendada makseperioodi jäetud jääkväärtuse osas veel kolmeks aastaks . </s> </p>
<p> <s> Kui aga rentnik soovib oma autot pärast esmast liisinguperioodi uue vastu vahetada või ei soovi sama auto pidamiseks enam liisingut kasutada , tasub ta vaid esmase perioodi jääkväärtuse ning auto kuulub automaatselt talle . </s> <s> Kokkuvõttes aitab selline leping jagada auto hinna kuni 96 väiksemaks kuumakseks . </s> </p>
<p> <s> <hi rend="rasvane"> Janek Heinola , Ühisliisingu AS , sõidukiliisingu grupp </hi> </s> </p></div3>
          <div3 type="artikkel"><head> Naised tungivad automaailma </head>
<p> <s> <hi rend="kaldkiri"> 04.02.2004 </hi> </s> </p>
<p> <s> <hi rend="rasvane"> Juhtivad autotootjad arvestavad uute mudelite loomisel naistega . </hi> </s> </p>
<p> <s> Mõned levinumad stereotüübid teemal “ Naised ja autod ” võib kirja panna nii : naisi autod ei huvita , naised ei tea autodest midagi , nemad autosid ei osta , ainuke seos naiste ja autode vahel on see , et tavaliselt kasutatakse neid peibutisena meestele suunatud autoreklaamides . </s> </p>
<p> <s> See võib ju mõnel juhul ka tõsi olla , kuid mida aeg edasi , seda rohkem leidub naissoost autohuvilisi , naisautojuhte , naisi-autoostjaid , isegi otseselt naistele mõeldud autosid . </s> <s> Seega võib juba öelda , et naised on endale automaailmas üsna tugeva positsiooni haaranud ning nende peale mõeldakse . </s> </p>
<p> <s> <hi rend="rasvane"> Naissoost autoostja </hi> </s> </p>
<p> <s> Ameerikas ostavad juba üle 60 protsendi uutest masinatest naised . </s> <s> Ja kui naistel on autoost plaanis , siis ei toimu see uisapäisa . </s> <s> Jällegi Ameerika poole kiigates võib tõdeda , et see protsess kestab umbes 17 nädalat , mis on kolm nädalat pikem kui meestel . </s> </p>
<p> <s> Siin tuleb mängu naiste põhjalik eeltöö : uuritakse autoajakirju , küsitakse sõprade arvamust ning kaalutakse tõsiselt auto plusse ja miinuseid . </s> <s> Uurimused näitavad , et auto juures peavad naised kõige tähtsamaks turvalisust . </s> <s> Sellele järgnevad auto vastupidavus , istmete arv ja paigutus , ohutusseadmed ja neljarattaveo olemasolu . </s> </p>
<p> <s> Lisaks sellele on tähtis , et autoga oleks tore sõita ning see oleks hästi tehtud . </s> <s> Mehed , vastupidi , peavad oluliseks auto hinna ja kvaliteedi suhet , mugavust , ilusat siseinterjööri , vähest kütusekulu ning teatavat autoga kaasas käivat kuvandit . </s> <s> Kahjuks ei ole võimalik siia kirja panna samaväärset Eesti statistikat , kuid kõik see peaks üldjoontes kehtima ka meil . </s> </p>
<p> <s> <hi rend="rasvane"> Eesmärgiks hea naisteauto </hi> </s> </p>
<p> <s> Kuigi ülemaailmses autotootmises uuritakse juba ammu naiste soove , ei olnud kuni Volvo teateni naistele suunatud kontseptsioonauto loomisest eelmise aasta detsembris keegi seda varem teinud . </s> <s> Põhimõtteliselt alles genereeritakse ja testitakse ideid , et lõppkokkuvõttes vallutada suurt ja kasvavat nais-autoostjate turgu . </s> <s> Samas saab üheks üllaks sihiks pidada ka siiani vähestele automaailmas töötavatele naistele võimaluse andmist , kuna see auto luuakse naiste poolt . </s> </p>
<p> <s> Volvo naised küsisid kõigepealt oma naiskolleegidelt , mida nad autolt ootavad ning kokkuvõttes jõuti järgmiste elementideni . </s> <s> Uuel naisteautol puudub tavalises mõttes kapott , mida saaks üles tõsta , kuna kõik hooldustööd teeb professionaal ning naised ei pea ise midagi parandama . </s> <s> Leiti ka rohkem ruumi asjade paigutamiseks , kuna näiteks käsipidur on automaatne , mis tekitab kahe esiistme vahele võimalikult palju ruumi . </s> <s> Samuti tehakse auto porile vastupidava värvikorra ja klaasidega , autoistmete katteid saab aga pesta pesumasinas . </s> </p>
<p> <s> Kuna ka parkimisomadusi nimetasid naised üheks oluliseks aspektiks , siis on autos andur , mis teatab , kas auto mahub konkreetsesse parkimiskohta või mitte . </s> <s> Ühe praktilise muutuse on läbi teinud ka istme peatugi - nimelt asub selle keskel mugav süvend hobusesabale . </s> </p>
<p> <s> Esitlusele peaks see auto tulema juba märtsis Genfi autonäitusel . </s> <s> Samas ei ole kindel , kas see ka tervikuna tootmisse läheb , aga võibolla õnnestub mõned naistele mõeldud elemendid tootmisse jõudvatele autodele lisada . </s> </p>
<p> <s> <hi rend="rasvane"> Peibutis autoreklaamides </hi> </s> </p>
<p> <s> Küllap olete märganud , et kus ilusaid autosid , seal ka kauneid naisi . </s> <s> Üldiselt ei ole kellelgi midagi selle vastu , kui tegu ei ole just naisi solvavate reklaamidega . </s> <s> Õnneks saab igasugune sooline diskrimineerimine varsti ka seaduslikud piirangud . </s> </p>
<p> <s> Mingis mõttes ebameeldiva reklaamina meenub plakat , kus kõrvuti automudel ja kena naisisik , kõrval kiri eelsoojenduse vajalikkuse kohta . </s> <s> Positiivse näitena võib tuua ühe teise tootja kampaania , milles aktiivse ja sportliku automudeli reklaamis kasutati tuntud naissportlasi väärikalt . </s> </p>
<p> <s> Üsna omapärase ja käsitletava teema kohase reklaamiga esines ka kolmas autovalmistaja , milles väikeautot esitleti lausega “ Don't call me baby ” ( tõlkes umbes nii , et ära kutsu mind pisikeseks - nii väiksuse kui ka tüdruk-beibe mõttes ) . </s> </p>
<p> <s> Kuna naiste osakaal autode ostjana järjest kasvab , siis tasub unustada ühele soole suunatud , seksistlikud kampaaniad - ühiskond on muutunud ja sellega ka toodete reklaamimine . </s> </p>
<p> <s> Meessugu ei püüta enam autoostule õhutada lihtsalt ilusate naiste näitamisega ning nii palju ei rõhuta ka auto tehnilistele detailidele ja võimalustele . </s> <s> Tänapäeval pakutakse autoga kaasa ikkagi teatud staatust ja eluviisi , sõltumata soost . </s> </p>
<p> <s> Elu on näidanud , et enam ei ole alust ja mõtet halvustada naisi autoteemadel - neid peetakse ostuvõimeliseks , kindlate soovidega autoostjateks , kellel on otsustav roll enda või pere automargi valikul . </s> </p>
<p> <s> <hi rend="rasvane"> Liina Ĉerniauskiene </hi> </s> </p></div3>
          <div3 type="artikkel"><head> Maaleht Monte Carlos </head>
<p> <s> <hi rend="kaldkiri"> 04.02.2004 </hi> </s> </p>
<p> <s> <hi rend="rasvane"> Monte Carlo ralli lõppes eestlastele vägagi meelepäraselt : kaks meie meest võitsid kaks teist kohta . </hi> </s> </p>
<p> <s> Ilusate ja rikaste linna Monte Carloga seob rallit vaid võistluste peakorteri ning ametliku stardi ja finiši paik , samuti tehnohoolduse punkt sadamakail . </s> <s> Olulisem osa - võidukihutamine ise toimub eemal mägedes juba teise riigi - Prantsusmaa territooriumil . </s> <s> Isegi nii kaugel , et Eesti mõõtkavasse ümberpaigutatult toimuksid Tallinna ralli avapäeva kiiruskatsed kuskil Riia või Peterburi taga - kohale jõudmine nõuab 350 kilomeetri läbimist . </s> </p>
<p> <s> Teine ja kolmas päev peetakse õnneks siiski lausa ukse all , lähima trassipunktini on umbes 30 kilomeetrit , kaugeimani pisut üle 100. </s> </p>
<p> <s> Aga ega vahemaad polegi pealtvaataja ega mitte ka kiiruskatsetele liikuvate võistlusautode põhilised probleemid . </s> <s> Suuremad probleemitekitajad on prantslased ise ja nende poolt juhitavad autod , mida , arvatagi , rikkas piirkonnas on palju ja laupäevahommikune ummik linnast väljapääsul igati loomulik . </s> </p>
<p> <s> <hi rend="rasvane"> Rallimasin on teisejärguline </hi> </s> </p>
<p> <s> Kui Soomes , Rootsis ja teisteski ralliriikides üldjuhul eredavärvilisi võistlusmasinaid respekteeritakse , siis prantslastele käib tugevalt närvidele , kui keegi neist kiiremini liikuda üritab . </s> <s> Selle kogeb Eesti rallisõber Grenoble'i maanteel üsna selgesti ära , kui võistlusrajale liikuv soomlase Jussi Välimäki Hyundai peab endale sõna otseses mõttes teed lahti lükkama , et õigeks ajaks võistluspaika jõuda . </s> <s> Mis seal salata , tema tuules liigub liiklusreegleid pisut rikkudes ka vajalike ralliregaalidega varustatud Renault Megane II , mis Eesti rallipressi katselt katsele toimetab . </s> </p>
<p> <s> Tuututamise ja üsna ühemõtteliste viibete saatel õnnestub autodelaamast läbi pääseda . </s> <s> Halvemini läheb meie rallipaaril Urmo Aava-Kuldar Sikk , kes prantslaste meelepaha ühe kiiruskatse ärajäämise pärast oma masina peal lausa prõmmimise ja aknaklaasi purunemise näol peavad taluma . </s> </p>
<p> <s> Mis puutub võistlusraja ääres valitsevasse olukorda , siis võib isegi õnnelik olla , et vaid kaks katset publiku pärast ära jääb . </s> <s> Mõnes kohas on publikum lausa varbaid pidi tee peal , mõnes kohas on rahvatropp kogunenud väliskurvi , kust Eesti oludes ka kaameramehed halastamatult minema pekstakse , fännidest rääkimata . </s> </p>
<p> <s> Mõne koha peal on seltskond raja serva lausa pikniku püsti pannud , sooja hoidmiseks ja vorstiküpsetamiseks on korralik lõkegi üles tehtud . </s> <s> Prantslased armastavad rallit . </s> <s> Miks muidu on juba neljapäevase testikatse ( shakedowni ) ajal raja ääres sama palju rahvast kui võistluspäeval . </s> <s> Samuti ei peeta paljuks 5-6 kilomeetri pikkust jalgsimatka oma auto juurest kiiruskatsele ja mäkke ronimist , et mõnekümne auto möödakihutamist B mõnikümmend sekundit jälgida . </s> </p>
<p> <s> <hi rend="rasvane"> Eesti ja Norra lipud </hi> </s> </p>
<p> <s> Mida võrreldes teiste rallidega vähe näeb , need on lipud , loosungid ja muu atribuutika . </s> <s> Ainsad , kes võistlusele “ liputamisega ” värvi annavad , on norralased ja need vähesed eestlased , kes on raatsinud Vahemere äärde omi ergutama tulla . </s> <s> Nii saab meiegi sini-must-valge teravdatud tähelepanu osaliseks ja alati emotsionaalsed prantslased ei ole loomulikult kommentaaridega kitsid - tagasihoidlik keeleoskus lubab vaid oletada , et välja öeldu on pigem hea- kui pahatahtlik . </s> </p>
<p> <s> Tundub siiski , et meie meeste Monte-sõidud pole prantslastele veel nii muljetavaldavad olnud , et kõik huvilised lipuvärve ja riiki kokku oskaksid viia . </s> <s> Märtinit muidugi teatakse ja tema nimi pannakse kohe võrdusmärgiks l'Estonie ja trikoloori vahele . </s> </p>
<p> <s> Võistlus näitab , et Märtini kõrvale on teisigi l'Estonie nimesid lisada . </s> <s> Ja mitte mõne elevust tekitava avarii pärast , vaid võistlusprotokolle ja eriti selle ülemist otsa jälgides . </s> </p>
<p> <s> Aga võistlus ise pakub elamusi kogu raha eest . </s> <s> Selles on nii ülevust ( nagu maailma vanimale rallile kohane ) , dramaatikat , võidurõõmu , pettumisi , intriige kui ka spekulatsioone . </s> <s> Ja muidugi äraarvamatust , sest loteriiks on Monte Carlo rallisid oma ettearvamatute tee- ja ilmaolude tõttu ikka peetud . </s> </p>
<p> <s> Ei ole tänavunegi võistlus erand . </s> <s> Võiduerutus võib üsna kiiresti asenduda kaotusetõdemusega . </s> <s> Vanad kalad teavad : selleks , et sõda võita , tuleb mõni lahing ka kaotada . </s> <s> Seekord jätavad asfaldiserpentiinid ja riukalikud teed pealtvaatajaks verisulis soome tulevikutähe Mikko Hirvoneni kõrval ka vanameister Carlos “ Matadoor ” Sainzi . </s> </p>
<p> <s> Läbikukkumise hapu maigu saab suhu ka mullune ilmameister Petter Solberg , kes jõuab küll finišisse , kuid vaevatud ja valulisena ning alles seitsmenda koha mehena . </s> <s> Ainus , kes vääramatult oma sihi poole liigub , on “ oma mees ” Sebastian Loeb . </s> <s> Tema võidu vormistamise teevad lihtsamaks konkurentide väiksemad apsud ja ka harjumatumad olud , milles Sebastian end justkui kala vees näikse tundvat . </s> <s> Et CitroNnil ka tehnilisi probleeme ette ei tule , vormistatakse MM-tsükli avaetapi võit enam kui minutilise paremusega . </s> </p>
<p> <s> Kuidas aga peab mägiteedel vastu Ford - see on küsimus , mis ootab vastust finišis . </s> <s> Kuigi tiimipealik Malcolm Wilsoni nägu ei reeda ei võistluseelsel pressikonverentsil ega ka võistluste ajalgi vähimaidki ärevuse märke , ei söanda siiski uskuda , et uue Focuse lastehaigused täielikult ületatud on . </s> </p>
<p> <s> <hi rend="rasvane"> Fordid peavad vastu ka mägiteedel </hi> </s> </p>
<p> <s> Tegelikkus seda õnneks siiski ei kinnita , sest nii Märtini kui Duvali auto liiguvad ilma nähtavate probleemideta katselt katsele . </s> <s> Ja see lubab tulevikku vaadata hoopis kergema südamega kui enne võistlust . </s> </p>
<p> <s> Eesti fännide südame tugevus pannakse proovile hoopis võistluste lõpukatse aegu , kui arvutiekraan paariminutiste vaheaegadega tulistab ekraanile katse läbimise vaheaegu . </s> <s> Märtini kahesekundiline paremus hakkab katse lõpupoole kokku sulama nagu kevadine lumi . </s> </p>
<p> <s> Ralli pressikeskuses võiks mõni hambamees Eesti meeste seljad kriidiga täis joonistada või näpumees taskud tühjendada - kogu tähelepanu on keskendunud numbrite neelamisele ja arvutamisele . </s> <s> Ja kui lõpuks tuleb finišiaeg , mis kardetust kõvasti erineb , ei oska esimese hetkega rõõmustadagi - äkki on kuskile viga sisse lipsanud ? </s> </p>
<p> <s> Aga ei , kõik on õige , Märtin on teise koha mees ja ükskõik , mis mõtteid ka peast läbi ei lipsa , on protokollis kirjas olev number fakt . </s> <s> Pisut rahunenuna tundub see ka igati mõistusepärane . </s> <s> Et Peugeot' liider Marcus Grönholm aga Fordi duole nii lähedale on jõudnud , seda märkad alles hiljem . </s> <s> Ja mõtled : hää , et niigi läits . </s> </p>
<p> <s> Teise suurema ehmatuse serveerib arvutiekraan Urmo Aava finiši eel , kui tulemust ootamatult kaua ette ei anta . </s> <s> Sekundid tunduvad sajanditena . </s> <s> “ Kogu ralli nii hästi , ja mis siis nüüd ... ? ” </s> <s> Õnneks leiavad vajalikud infobitid tee kuvarini ja maandavad kasvanud pinged teadmiseks , et teinegi Eesti mees on maailma esindusrallilt võtnud kõrge poodiumikoha . </s> </p>
<p> <s> Ja pole midagi imestada , kui Aava meeskonna juhi Toomas Kitsingu sülle haarab ja teda maast vaat et poole meetri kõrgusele kergitab . </s> <s> Kaardilugejalt Kuldar Sikult ( 48 kg ) oleks sama liiast oodata . </s> </p>
<p> <s> Kaisutused saavad ka Aava ja Sikk - kõrval asuvast Suzuki meeskonna kollasest boksist . </s> <s> Selle juhid pole kitsid ei emotsioonide väljendamisel ega ka sõnades : “ Tubli töö , mehed ! ” </s> </p>
<p> <s> Ja loomulikult , sest Suzuki kastanid tõid seekord tulest välja mehed , kes hooaja eel põhikoosseisust välja arvati . </s> <s> Lisame siia juurde esimese MM-ralli kiiruskatsevõidu JWRC klassis ja vahepealse võistluste liidriks oleku , ning saame hooaja sissejuhatuseks tulemuse , milleks mehed kindlasti ka varem valmis olid , ent loota veel ei julgenud . </s> <s> Tibusid loetavat küll sügisel , ent alus heaks aastaks laoti Monte Carlos kindlasti valmis . </s> </p>
<p> <s> <hi rend="rasvane"> Erki Berends </hi> </s> </p></div3>
          <div3 type="artikkel"><head> Mees künnab - ei ole atra ega hoost </head>
<p> <s> <hi rend="kaldkiri"> 04.02.2004 <bibl> <author> Viio Aitsam </author> </bibl> </hi> </s> </p>
<p> <s> “ See on film nendest , kes elavad meie kõrval . </s> <s> Rohkem kõrval , kui oskame arvata , ” juhatas Rein Hanson Rapla Vesiroosi gümnaasiumi keskkonnaklubis sisse jutud oma filmist . </s> </p>
<p> <s> Hanson tõi näiteks seenelise , kes metsas näeb ühte looma ja on õnnelik . </s> <s> Aimamata , et teda ennast võis metsas näha vahest kolmkümmend looma , kes lihtsalt jäid inimesele märkamata . </s> </p>
<p> <s> <hi rend="rasvane"> Kolmteist lugu loomadest </hi> </s> </p>
<p> <s> Enesestmõistetavad asjad sünnivad vahel hilja ja siis kujuneb sünd sündmuseks . </s> <s> Nagu Rein Hansoni loomafilm “ Kes meil metsas elavad ? ” . </s> <s> Koolidele mõeldud film kodumaistest metsloomadest on esimene omataoline ülevaade . </s> <s> “ See on nüüd seal , kus enne oli tühi koht , ” ütlevad õpetajad . </s> </p>
<p> <s> 2002. a algul esitles Läänemaa telestuudio Hansoni filmi “ Jaht Eesti moodi ” , mis valmis Riigimetsa Majandamise Keskuse tellimusel . </s> <s> “ Väga head kaadrid , tahaks lastele näidata . </s> <s> Aga kas otsest jahipidamist klassi viia ? ” arutlesid siis õpetajad . </s> </p>
<p> <s> Kuskilt sealt pinnalt tekkis uue filmi algus , taustaks üleüldine hädavajadus . </s> <s> “ Laps näeb televiisorist kolm korda nädalas suurelt krokodilli silma , aga seda ei tea , kas põdral sünnivad vasikad või pojad . </s> <s> Raadios räägitakse , et kodurott on rase , sõna tiine enam ei tunta , ” rääkis Rein Hanson . </s> </p>
<p> <s> Laias laastus on hädavajadus suurem , kui üks film katta jõuab . </s> <s> Loodusmehed räägivad , et paljud lapsed ei tunne enam ära sinilille ja pääsukest . </s> <s> Urbaniseeruv ilm muutub üha pealiskaudsemaks . </s> </p>
<p> <s> Lihtsam on teha filme ( loe : taotleda raha ) Euroopas moes olevatel teemadel . </s> <s> Et oma Eesti laps Eesti loodust tunneks , oleks tulnud ammu oma riigi rahakotirauad lahti teha . </s> <s> Loomulik asjade käik pole Eestis kõige etemini toiminud . </s> </p>
<p> <s> Tõsi , Keskkonnainvesteeringute Keskus jagab noorsooprogrammi raha väiksematele looduse õppimise ettevõtmistele ning Rein Maran alustas 2001 Eesti Kultuurkapitali ja Eesti Filmi Sihtasutuse toel ööbikufilmiga sarja “ Tunne Eestimaa loodust ” . </s> </p>
<p> <s> Läänemaa telestuudio pearahastajad on seekord Stora Enso Mets ning haridus- ja teadusministeerium , pluss veel mitu toetajat . </s> </p>
<p> <s> “ Kes meil metsas elavad ? ” näitab loomi , kes ei seisa kui post pildil , vaid elavad oma elu . </s> <s> Söövad , tukuvad , mängivad , kõnnivad , nühivad põõsas sarvi ( sokk ) või kalpsavad põllul pruudi lõhna otsides ( jänes ) . </s> </p>
<p> <s> Autori sõnul on see film , mille ettevalmistus käinud 55 aastat ehk terve ta elu . </s> <s> Kuigi järjekindlalt on ta loomi filminud kümmekond aastat ja filmi tegemise lepingule kirjutas alla alles poolteist aastat tagasi . </s> </p>
<p> <s> Tekst , mille Hanson ise peale loeb , on väga õpetlik . </s> <s> Iga loomaliigi puhul saab nüüd ka seda teada , kuidas selle looma lapsi nimetatakse . </s> <s> Et põdral on vasikad , rebasel kutsikad ja jänesel pojad . </s> </p>
<p> <s> Saab teada , kuidas eristada põdrapulli põdralehmast ajal , mil pull on sarved maha heitnud ja uued pole veel kasvanud . </s> <s> Ja kuidas hundi jälge eristada koera jäljest . </s> </p>
<p> <s> Lapsed saavad tutvuda põdra , hirve , metskitse , metssea , karu , hundi , ilvese , rebase , kährikkoera , mägra , kopra , halljänese ja valgejänesega . </s> <s> Iga looma tutvustus algab mõistatusega selle looma kohta . </s> <s> Siis tuleb nimi , arvukus Eestis , kirjeldus , käitumise põhijooned jne. </s> </p>
<p> <s> Hanson märgib filmitekstis ka suhteid inimestega . </s> <s> Näiteks , et kilinad-kolinad on põllu äärde riputatud metssigade peletuseks . </s> <s> Või et rohu sisse peitunud metskitsetalle ei tohi metsast ära tuua , kuna ta pole hüljatud , vaid järgib kitsetallede käitumismalle . </s> </p>
<p> <s> Filmi jaotamine selgesti eristatud osadesse meeldis Vesiroosi keskkonnaklubis algklasside õpetajatele , kuna nii saab väiksematele lastele filmi näidata ka osade kaupa . </s> </p>
<p> <s> <hi rend="rasvane"> Laps vajab õhku </hi> </s> </p>
<p> <s> Rapla Vesiroosi gümnaasiumi bioloogiaõpetaja Silja Medar nägi filmil mitut lisaväärtust . </s> <s> Kooli keskkonnaklubi juhina on ta kogenud , kuivõrd teistmoodi jõuavad näiteks koolitunnis näidatud piltidega võrreldes teadmised loodusest lasteni looduses käies . </s> </p>
<p> <s> “ Mitte kunagi pole võimalik oma looduses rändamise muljeid lastele klassis nii hästi edasi anda , kui need on siis , kui laps ise seda kõike kogeb ja näeb , ” ütles Silja Medar . </s> </p>
<p> <s> Teine asi on oht , mida bioloogiaõpetaja kooli tavaelus näeb : lapsed topitakse teoreetilisi fakte nagu tsementi täis . </s> <s> Looduses käimine annab õhku , hingamisruumi . </s> <s> Silja Medari sõnul on näha , kuidas lapsed on pärast loodusmatkasid tugevamaks muutunud . </s> </p>
<p> <s> Hansoni loomafilm on võrreldav matkaga . </s> </p>
<p> <s> “ Selline film jääb igal juhul kahjumisse , ” ütles Rein Hanson , tuues näiteks hirve pildistamise retked Hiiumaale . </s> <s> Päevade kaupa passimist ja palju kulu , kuid hirved lihtsalt ei näidanud ennast . </s> </p>
<p> <s> Autori jaoks on mõneminutilise väga hea kaadri taga nähtavad ja tuntavad pikad passimised ja mitmekordsed katsed saada filmile näiteks mäkra või kanavargil käivat rebast . </s> <s> Rääkimata avakaadrist , kus põder sööb lähestikku metskitsega . </s> </p>
<p> <s> Teisalt ootamatud rõõmsad seigad , nagu kopra jälgimise ajal äkitselt kaadrisse tulnud pulmatuurides sokk , kes teatavasti põõsa märkimise tähtsa töö ajal võib ümbruskonna lausa unustada . </s> </p>
<p> <s> “ Kõik küsivad juba , millal tuleb järgmine film , kus nirgid-kärbid ja teised sellised . </s> <s> On lootust , et tulebki , aga neid väikesi loomi on filmida veel raskem , ” rääkis Hanson . </s> </p>
<p> <s> “ Metsloomi filmida on kohutavalt raske ja kohutavalt huvitav , ” lisas ta , viidates vanale tõele , et loodus läheb seda huvitavamaks , mida rohkem teda tunda . </s> </p>
<p> <s> <hi rend="rasvane"> Kündja on metssiga </hi> </s> </p>
<p> <s> Adra ja hobuseta kündja on metssiga , aga peale selle on mõistatustes näiteks mehed metsast , kel puu seljas või piigid peas . </s> </p>
<p> <s> Haridus- ja teadusministeeriumi rahaabi filmile tähendas seda , et ministeerium ostis telestuudiolt ära filmid , mida tasuta koolidele jagab . </s> </p>
<p> <s> Aga “ Kes meil metsas elavad ? ” pole ainult koolifilm . </s> <s> Sobib hästi järeleaitamistunniks ka suurtele . </s> </p></div3>
          <div3 type="artikkel"><head> Laulutaadi ausammas peaaegu valmis </head>
<p> <s> <hi rend="kaldkiri"> 04.02.2004 <bibl> <author> Erika Klaats </author> </bibl> </hi> </s> </p>
<p> <s> Skulptor Ekke Välil on valmis saanud Gustav Ernesaksa saviskulptuur ( pildil ) , mille järgi legendaarne koorijuht ja helilooja õige pea pronksi valatakse . </s> <s> Eile käis Eesti Meestelaulu Selts skulptori tehtut hindamas . </s> </p>
<p> <s> Gustav Ernesaksa ausammas - murul istuv laulutaat , noodipakk süles - pannakse üles Lauluväljaku Lasnamäe-poolsele nõlvale ja avatakse üldlaulupeo avapäeval . </s> </p>
<p> <s> “ Välja oli pakutud ka teisi kohti , ” ütles Eesti Meestelaulu Seltsi juht Jaan Ots . </s> <s> “ Lauluväljaku Lasnamäe-poolne nõlv tundub kõige parem . </s> <s> Laulupidude ajal on just see nõlv rahvarohke , talvel jällegi lasevad lapsed seal liugu , näevad monumenti ja hakkavad kindlasti huvi tundma , kes see on . ” </s> </p>
<p> <s> Jaan Ots mäletab , et idee püstitada monument sündis juba Ernesaksa matustel . </s> <s> Tookord pidasid mitmed organisatsioonid seda väga oluliseks . </s> <s> Aeg aga läks , kuid asi ei edenenud ning Eesti Meestelaulu Selts võttis ausamba püstitamise oma südameasjaks . </s> <s> Juunis 2001 Tartus peetud ülemaalisel laulupäeval algatas selts ausamba toetuseks korjanduse . </s> </p>
<p> <s> “ Meie jaoks ei olegi nii väga tähtis , kui palju üks või teine vald on raha andnud , sest oleme tänulikud kõigile . </s> <s> Kõige tähtsam on , et Ernesaksa monument lõpuks valmis saab . ” </s> </p>
<p> <s> Kogu ettevõtmine , nii konkursi korraldamine kui ka ausamba valmistamine ja püstitamine , läheb Jaan Otsa sõnul maksma ligikaudu 1,2 miljonit krooni . </s> <s> “ Praegu on veel 300 000 krooni puudu . </s> <s> Kuid suvel ausammas avatakse - see on kindel . </s> <s> Ja kogu lauluväljak on tunnistajaks , ” ütles Eesti Meestelaulu Seltsi juht Jaan Ots . </s> </p></div3>
          <div3 type="artikkel"><head> Talvituv toonekurg ja pasknääride pidu </head>
<p> <s> <hi rend="kaldkiri"> 04.02.2004 </hi> </s> </p>
<p> <s> <hi rend="rasvane"> Valik Eesti linnuilma 2003. aasta sündmusi . </hi> </s> </p>
<p> <s> Eesti lindude nimestikku kuulus eelmise aasta 13. detsembril 345 loodusliku päritoluga ja meil või naabermaades püsiva asurkonna moodustanud introdutseeritud ning kuus teadmata päritoluga linnuliiki . </s> </p>
<p> <s> <hi rend="rasvane"> Harakas . </hi> </s> <hi rend="rasvane"> <s> Aasta lind 2003. </s> </hi> </p>
<p> <s> Esimene vareslaste esindaja 1995. aastast määratavate aasta lindude seas . </s> <s> Kõige intelligentsem laululind . </s> <s> Kõrvalt vaadates tundub musta-valgekirju , kuid tegelikult suled tumerohelised , -sinised ja -violetsed . </s> </p>
<p> <s> Eestis kõikjal levinud , väldib vaid rannikualasid ja paksu metsa . </s> <s> Sobilikes elupaikades ületab asustustihedus 10 paari km2-l , väga heades elupaikades isegi 36 paari km2-l . </s> <s> Meelispaikadeks kultuurmaastikud , pargid , metsaservad , aedlinnad ja võsastunud jõelammid . </s> </p>
<p> <s> <hi rend="rasvane"> Valge-toonekurg . </hi> </s> <hi rend="rasvane"> <s> Esimene talvitusjuhtum . </s> </hi> </p>
<p> <s> Eestis pesitsevad valge-toonekured talvituvad Lõuna-Aafrikas . </s> <s> Eelmisel talvel talvitus aga üks toonekurg iseseisvalt Virumaal Arknas . </s> <s> On väga haruldane , et siin talve üle elab . </s> <s> On selleks talveks jälle Arknasse jäänud . </s> </p>
<p> <s> Valge-toonekurgede arv on jätkuvalt tõusulainel , haudepaaride üldarv üle 3000. </s> <s> Sagenevad konfliktid kure ja inimese vahel . </s> <s> Eesti Energia muretseb elektriliinide pärast . </s> </p>
<p> <s> Üha enam räägitakse ka toonekurest kui röövlinnust ( sööb kõike ettejuhtuvat ) . </s> <s> Üks kummaline agressiivne kurepaar ründas Harjumaal maja ja ei lasknud pererahval magada . </s> </p>
<p> <s> <hi rend="rasvane"> Kormoran . </hi> </s> <hi rend="rasvane"> <s> Riiklik hävitusplaan . </s> </hi> </p>
<p> <s> Keskkonnaministeeriumi eestvõttel valmis kormoranide kaitse- ja ohjamiskava , mis näeb ette vähendada 8900 Eestis pesitseva kormoranipaari arv poole peale . </s> <s> Abinõuks küttimine ja linnumunade piserdamine õliga . </s> <s> Taasiseseisvunud Eestis esimene kord , kui inimene asub nii laiaulatuslikult loodust reguleerima . </s> </p>
<p> <s> Kommentaar Eesti Looduse kodulehelt : “ Oleme taas jõudnud olukorrani , kus loomaliik peab õigustama inimesele oma olemasolu . </s> <s> Kas hülged , hundid , kormoranid , ilvesed jne peaksid ümber evolutsioneeruma , muretsemaks endile uued toiduobjektid ? </s> <s> Inimene oskab loomi endale söögiks ka kasvatada , miskit võiks loodusringesse jääda . </s> <s> Kormoranid ei saa endile muretseda isiklikke kalakasvatustiike . ” </s> </p>
<p> <s> <hi rend="rasvane"> Pasknäär . </hi> </s> <hi rend="rasvane"> <s> Erakordne ränne . </s> </hi> </p>
<p> <s> Eestis paiga- , hulgu- ning rändlind ja läbirändaja . </s> <s> Omamoodi rahvuslind , kuna tiival sini-must-valged suled . </s> <s> Hulguliikumised on kõige märgatavamad sügisel . </s> </p>
<p> <s> 2003 erakordne invasioon . </s> <s> Suuri salku hakati nägema septembri alguses , rände tipp-päevaks kujunes 17. september , mil Soome linnuvaatlejad vaatlesid Matsalu looduskaitsealal Puise ninal läbirändel 36 000 pasknääri . </s> <s> Suurimas salgas nähti korraga 6000 lindu . </s> <s> Varasem päevaste vaatluste Euroopa rekord , mis püstitati Kablis 2000. aastal , löödi nüüd üle rohkem kui kolmekordselt . </s> <s> Mitme tuhande isendiga rändepäevad jätkusid septembri lõpuni . </s> </p>
<p> <s> <hi rend="rasvane"> Väike-konnakotkas . </hi> </s> <hi rend="rasvane"> <s> Oma kaitsekava . </s> </hi> </p>
<p> <s> Valmis väike-konnakotka kaitsekorralduskava 2003-2012. </s> <s> Lind kuulub ohustatud liikide hulka , Eestis 500-600 paari . </s> <s> Pesitsevad metsade serva-aladel , vanades kuuserohketes puistutes , jahti peavad niitudel , luhtadel ja põldudel . </s> </p>
<p> <s> Lindude elu Eestis suhteliselt hea . </s> <s> Peamine oht on pesapaikade hävimine , pesitsusaegne häirimine , saagijahialade kadumine . </s> </p>
<p> <s> Kaitsekorralduskavas 17 kaitsetegevuse hulgas kaitsekohustusteatiste väljastamine . </s> <s> Näiteks metsaomanik peab metsatöid tehes arvestama väike-konnakotka pesa kaitsetsooniga . </s> </p>
<p> <s> <hi rend="rasvane"> Väike-käosulane . </hi> </s> <hi rend="rasvane"> <s> Uus pesitseja . </s> </hi> </p>
<p> <s> Terves Euroopas , kui Venemaa välja arvata , vaid eksikülaline . </s> <s> Ka Ida-Eestis kaks-kolm aastat järjest nähtud , ent mullu registreeritud esimene pesitsemine . </s> <s> Ida poolt tulnud liik , kes oma levilat laiendamas . </s> <s> Elutseb võsades ja pajustikes , enamasti keset avamaastikku ja märgalade lähedal . </s> <s> Ka aedades ja metsaservades . </s> </p>
<p> <s> <hi rend="rasvane"> Mustpea-tsiitsitaja . </hi> </s> <hi rend="rasvane"> <s> Uustulnuk . </s> </hi> </p>
<p> <s> Ida-poolsete Vahemeremaade lind , kes eksikülalisena Eestisse jõudis . </s> <s> Laulev isalind registreeriti 2. juunil Sõrves . </s> <s> Kantud Eesti lindude nimestikku . </s> </p>
<p> <s> <hi rend="rasvane"> Ameerika piilpart . </hi> </s> <hi rend="rasvane"> <s> Uustulnuk . </s> </hi> </p>
<p> <s> Ka mujal Euroopas vaid eksikülalisena kohatud lind , kes elab Põhja-Ameerikas . </s> <s> Kohatud 28. aprillil Häädemeestel . </s> <s> Kantud Eesti lindude nimestikku . </s> </p>
<p> <s> <hi rend="rasvane"> Atlantise tormilind . </hi> </s> <hi rend="rasvane"> <s> Uustulnuk . </s> </hi> </p>
<p> <s> Vahemerel ja Lääne-Aafrika rannavetest Biskaia laheni tavaline lind , keda kohtab pärast pesitsemist ka Inglismaa , Iirimaa vetes jm. </s> <s> Meil eksikülalisena 18. juulil Ristna neeme tipus . </s> <s> On Eesti lindude nimestikku kandmisel . </s> <s> Osales 2002 lindude Eurovisioonil . </s> </p>
<p> <s> <hi rend="kaldkiri"> Allikas ja abi : Eesti Ornitoloogiaühing , Riho Kinks , Vilju Lilleleht , Uku Paal , Mati Kose ja raamatud “ Eesti lindude välimääraja ” ning “ Euroopa linnud ” </hi> </s> </p>
<p> <s> <hi rend="rasvane"> Sündmused , mis mõjutasid ja puudutasid linnuelu 2003 </hi> </s> </p>
<p> <s> • Ornitoloogiaühing hakkas ette valmistama uut linnuatlast . • Kevadine ootamatu lumetuisk , mis nõudis tuhandete lindude elu . • RMK rakendas esimest korda kevadist raierahu . </s> <s> Sel ettevõtmisel , mille mõju nii lindudele kui majandusele vajab veel hoolikat analüüsimist , on iseenesest positiivne suund . • Ajakirja Hirundo 2003. aasta 2. numbris värsked hinnangud Eesti lindude arvukuse kohta . </s> <s> Kui palju isendeid , kui palju pesitsejaid jne. </s> <s> Viimati ilmus selline ülevaade 1998. </s> </p></div3>
          <div3 type="artikkel"><head> Ei käi “ Agromekil ” , oled ajast maas ! </head>
<p> <s> <hi rend="kaldkiri"> 04.02.2004 <bibl> <author> Silja Lättemäe </author> </bibl> </hi> </s> </p>
<p> <s> <hi rend="rasvane"> Põhjamaade suurim põllumajandus-tehnika näitus “ Agromek ” tähistas Taanis 30. sünnipäeva 80 000 külalisega kogu maailmast . </hi> </s> </p>
<p> <s> Norra talunik Hans Kjaeras on üks nendest tuhandetest , kes võtab igal talvel ette reisi väikesesse Taani linna Herningisse , “ Agromekile ” . </s> <s> Ei oota see Lõuna-Norra väiketalunik näitusekutset talunike või tehnikameeste organisatsioonist ega kasuta ka turismifirma teenust . </s> <s> Ostab lihtsalt lennukipileti Billundi lennujaama , mis asub Herningist umbes 100 km kaugusel , siis broneerib hotellitoa Herningis , ja sõit võibki alata . </s> <s> Ja nii juba seitsmendat aastat . </s> <s> Miks ta seda teeb ? </s> </p>
<p> <s> <hi rend="rasvane"> Kõige uuem teave </hi> </s> </p>
<p> <s> “ Just siit saan ma kõige uuemat teavet , mis toimub köögivilja- ja potilillekasvatuse valdkonnas . </s> <s> Saan ideid , tutvusi , kontakte , võin valida endale parimad tehnoloogiad , et oma põllupidamisega konkurentsis püsida , ” vastas Kjaeras . </s> <s> Ja kinnitas , et kui ta kas või kordki “ Agromeki ” näituse vahele jätab , on põlluharimine kohe ajast maas . </s> </p>
<p> <s> Jaanuari lõpus Herningis peetud “ Agromek ” oli korraldajate sõnul suursündmus Euroopa maaelu vallas . </s> <s> Näitusel esitleti rohkem kui 200 uuenduslikku ideed , kõik tehnoloogiliselt juba teostatud . </s> </p>
<p> <s> Põllumajandus- ja metsatehnika kõrval olid tipptasemel esindatud pea kõik maamajandusvaldkonnad : taimekasvatus , aiandus , mullauuringud , infotehnoloogia , nõuandeprogrammid , ka puhastusseadmed ja teaduslaborite sisustus-tarkvara . </s> <s> Eksponente ja külastajaid oli 70 riigist , näitusepinda 15 hallis 92 500 ruutmeetrit . </s> </p>
<p> <s> Võiks arvata , et talunik Kjaeras on suurettevõtja , kes kaalub mitu miljonit maksva traktori ostu - mis ta muidu Norrast näitusele lendab . </s> <s> Aga ei ! </s> <s> Kjaeras on tavaline talupidaja , meie mõistes oma 45 ha maaga isegi väiketalunik . </s> </p>
<p> <s> Sibulat kasvatab ta 3 , porgandit 5 , maisi 4 hektaril , lisaks kapsast , sellerit , pastinaaki jt köögivilju . </s> <s> Loomi tal pole , suurem osa maadest on rohumaad , sealt tuleb rohusööt , mille ta müüb naabrile , kel on 40 lehma , aga vähe maad . </s> </p>
<p> <s> Põhitootmine käib Kjaerasel 1,1 hektarit hõlmavates kasvuhoonetes , kus mees kasvatab kogu perega õitsvaid potililli , mida müüb peamiselt Norras , aga ekspordib veidi ka Rootsi ja Taani . </s> </p>
<p> <s> “ Olen mahetalunik ja minirooside kasvataja . </s> <s> Mahetootmine käib kemikaalideta ja nii on umbrohtu raskem tõrjuda . </s> <s> Seetõttu huvitavad mind spetsiifilised mullakobestusseadmed , samuti istutusmasinad , mis istutavad taimed 11 mm täpsusega sirgetesse vagudesse , ” selgitas Kjaeras , kes uuris ka koristusmasinaid ja suhtles agaralt mõttekaaslastega teistest riikidest . </s> </p>
<p> <s> Temasuguseid oli näitusel palju : Soome talunikud , kes on alati altid maailmast midagi uut uurima , olid tulnud lausa peredena , oli ka Vene põllumehi , prantslasi , jaapanlasi . </s> </p>
<p> <s> <hi rend="rasvane"> Uued tooted Euroopas </hi> </s> </p>
<p> <s> Märgi alla “ Uued tooted ” mahtusid toodete või nende osade muudatused , mis avardavad seadmete võimalusi , nt uued konstruktsioonid või muudetud tööoperatsioonid . </s> <s> Uuenduslikkuse astet tähistas tärnide arv . </s> <s> Kolmetärnilisi tipptooteid oli paarkümmend . </s> </p>
<p> <s> Paljude põllumajandusmasinate funktsioonid ja töövõimalused , mida näidati suurtelt teleekraanidelt , tundusid lausa uskumatud . </s> <s> Näiteks fantastilise manööverdusvõimega muljurniiduk , mida vajadusel saab kohapeal pöörata null-pöörderaadiusega . </s> </p>
<p> <s> Taimekasvatajatele pakkus suurt huvi multifunktsionaalne prits väetiste ja taimekaitsevahendite pihustamiseks . </s> <s> Pritsi sai täiendada mitme seadmega , et näiteks karusloomapuure desinfitseerida . </s> <s> Lisaks oli prits tuule kaitseks varustatud pihustikattega . </s> </p>
<p> <s> Või digitaalne kontrollsüsteem , mis reguleerib automaatselt kütuse ja hapniku suhet . </s> <s> Süsteem oli ühendatud seadmega , mis mõõdab kütusekogust paagis ja annab infot , kui on vaja paaki uuesti täita . </s> </p>
<p> <s> Kuna Taanis pööratakse erilist tähelepanu seatootmise spetsiifilise lõhna vähendamisele , pakkus just taanlastele huvi õhupuhastamise seadeldis sea- ja linnuaedikute tarvis . </s> <s> Lõhna-elemendid ja tolm kogutakse seadeldisse ja juhitakse automaatselt läbi vee . </s> <s> Seadeldis likvideerib 70-80% lõhnast , samuti kontrollib ta tuule suunda ja võib juhtida lõhna mujale . </s> </p>
<p> <s> Põllupidajad ei pidanud paljuks isegi üle Atlandi ookeani näitusele sõita . </s> <s> Peruu , Tšiili , Argentina , Uruguay farmereid huvitas eelkõige piimakarja pidamine . </s> <s> Tolles sektoris , kuhu oli kohale toimetatud 130 parimat taani punase karja piimalehma ja eri tõugu lihaveiseid , oli ladina-ameeriklastel kõige rohkem imestamist ja ahhetamist . </s> </p>
<p> <s> <hi rend="rasvane"> Steriilne puhtus </hi> </s> </p>
<p> <s> Taani lehmad olid näituselahtrites lausa steriilses puhtuses : värsket saepuru puistati ette ja taha , lilleklumbid asusud iga lehma sõime ees . </s> <s> Lumivalgetes rõivastes noormehed , otsekui kelnerid , talutasid loomi areenile . </s> </p>
<p> <s> “ Meie lehmad lüpsavad ainult 3000 kg aastas , Taani 8000kilose piimaanniga tõukari tundub lausa uskumatu ! ” ahhetas talupidaja Roger Garcia Peruust . </s> </p>
<p> <s> Teine Peruu põllupidaja Jose Ugarte on äsja piimatootmist alustanud ja tuli kohe Põhjamaadesse uurima , kuidas ja mismoodi paremini saaks . </s> </p>
<p> <s> “ Peruus on üldiselt väga suured piimakarjad umbes 1000 lehmaga , ” ütles Ugarte , kes alustas karjapidamist 100 lehmaga . </s> <s> Ta ei pea piimakarja puhul kõige suuremaks probleemiks mitte liigset kuumust - temperatuur kõigub seal 11-27 kraadi vahel - , vaid suurt kõrgust üle merepinna . </s> <s> Ugarte piimakari elab kõrgusel 1800 m üle merepinna . </s> <s> “ Meie lehmad pääsevad kõige kiiremini taevasse ! ” naljatas peruulane . </s> </p>
<p> <s> Lüpsiseadmetest meeldisid ladina-ameeriklastele SAC firma omad , DeLavali ja Strangko seadmeid uurisid huviga just Rootsi , Norra ja Taani farmerid . </s> <s> Tšiilist pärit Javier Merrill aitas Peruu meestel parimaid lüpsiseadmeid välja valida - ilma ostuta ei kavatsenud need mehed “ Agromekilt ” lahkuda , näituseostu hinnasoodustus tuli ju ära kasutada . </s> </p>
<p> <s> Lõunamaise temperamendiga prooviti üht ja teist , mustad silmad välkusid , lüpsivoolikud kõikusid . </s> <s> Laia haardega olid ka venelased , kes kutsusid taanlasi valjude hõigetega : “ Vikingi ! </s> <s> Vikingi ! ” </s> <s> Põhjamaalased tundis ära muidugi vaoshoitusest . </s> </p>
<p> <s> <hi rend="rasvane"> Maamüügist ka “ Agromekil ” </hi> </s> </p>
<p> <s> Eestit tuntakse viimasel ajal lisaks meie rahva põhjamaalaslikule vaoshoitusele ka selle järgi , et meil on maa odavalt müügis . </s> <s> Sellest räägiti ka “ Agromekil ” . </s> </p>
<p> <s> Soomlaste seas oli see kui käibefraas , et Eestis on kõik halvalla hinnalla . </s> <s> Soome agronoomist ajakirjanik Uolevi Oristo , kes on umbes 50 Soome omanikule kuuluvas põllumajandusettevõttes Pärnumaal üks osanikke , teab lisaks sedagi , et Eesti põllumajandusolud on ääretult kasinad . </s> </p>
<p> <s> Oristo selgitas , et kümmekond aastat tagasi ostsid soomlased Eestis farmi , alustades 8 mehega . </s> <s> “ Oleme sinna ainult raha sisse pannud , mingit kasu pole näinud , ” kinnitas mees . </s> <s> “ Kogu aeg jäi rahast puudu ja pidime jälle uue investori võtma , praegu on meid , omanikke , juba poolsada , aga kasu pole kuskil . ” </s> </p>
<p> <s> Oristo sõnul on nende ühistu omanikeks peamiselt Soome põllupidajad , kes rabelevad nii siin- kui sealpool lahte . </s> <s> “ Aga kui meie poleks omal ajal tulnud , poleks teil sealkandis enam ei lautu ega töökohti . ” </s> </p>
<p> <s> Odavast Eesti maast on kuulnud ka norralane Hans Kjaeras . </s> <s> “ Norras ei tohi küll talusid ja maid igaühele müüa , meil kehtivad maamüügil väga kõvad seadused , ” kiitis Kjaeras oma riigi poliitikat . </s> </p>
<p> <s> Talunik selgitas , et kes tahab Norras talu ja talumaad müüa , peab müügipakkumise kõigepealt tegema oma pereliikmetele ja sugulastele , teistele müüa ei tohi . </s> <s> Alles siis , kui ükski sugulastest seda talu ja maad ei taha , võib müüa väljapoole pereringi . </s> <s> “ Seetõttu ongi Norras nii vähe maad võõraste käes , ” seletas Kjaeras . </s> </p>
<p> <s> Tõepoolest - väärt mõte . </s> <s> Küllap on Eestiski pea igal põllupidajal kusagil mõni ettevõtlik sugulane , kes võibolla mõtleks , kui meil selline seadus oleks : äkki investeerin seekord hoopis maasse ? </s> <s> Aga sellist seadust pole . </s> <s> Tegelikult mõjub seaduse puudumisest rohkem muidugi see , et Eestis pole korralikku põllumajandustehnikat . </s> <s> Pole jõudu , et survele vastu panna . </s> </p>
<p> <s> Samas - just rahvusvahelises näituseõhustikus saab iga üksik talupidaja uusi mõtteid , saab indu ja jõudu edasi tegutsemiseks . </s> <s> Mõelda vaid , et kusagil Uruguays või Iraagis , Poolas või Tšiilis rabeleb täpselt samasugune talupere oma loomadega , oma põllul ! </s> <s> Paljudes riikides käib see veel raskemates oludes kui meil - paljude jaoks on ime seegi , kui lehmalt üle 3000 kg piima aastas kätte saab . </s> </p></div3>
          <div3 type="artikkel"><head> Taani farmerid palkavad venelasi </head>
<p> <s> <hi rend="kaldkiri"> 04.02.2004 <bibl> <author> Silja Lättemäe </author> </bibl> </hi> </s> </p>
<p> <s> <hi rend="rasvane"> Taani farmerid , kes pakuvad tööd nii venelastele kui ka ukrainlastele , loodavad ELi laienemisel tööjõudu ka Balti riikidest . </hi> </s> </p>
<p> <s> “ Ma usun , et ELi laienedes 1. maist on hoopis kergem tulla Taani farmidesse tööle ja võõrtööjõu osakaal suureneb , ” ütles Euroopa Liidu talunike organisatsiooni COPA president Peter Gaemelke Herningis peetud 30. põllumajandusnäitusel Agromek . </s> </p>
<p> <s> <hi rend="rasvane"> Koostöö endise idabloki maadega </hi> </s> </p>
<p> <s> Ühtlasi Taani põllumajandusnõukogu presidendina töötav Gaemelke rääkis , et viimasel ajal on paljud inimesed Baltimaadest , Venemaalt , Poolast ja Rumeeniast tulnud Taani farmidesse tööle pooleks aastaks või aastaks . </s> </p>
<p> <s> Vajadust lisatööjõu järele selgitas Taani talunike juht Gaemelke sellega , et nende maanoored ei ole eriti huvitatud talutööst . </s> </p>
<p> <s> Samas on Taani siiski loobunud oma esialgsest kavast avada tööturg piiranguteta ELi uute liikmesriikide kodanikele 1. maist 2004. </s> <s> Eelmise aasta 2. detsembril kiitis Taani valitsus heaks kava , mille kohaselt kehtestatakse terve rida lisatingimusi neile ELi uusliikmetele , kes tahaksid Taanis töötada . </s> </p>
<p> <s> Peter Gaemelke nentis , et head tööd on tehtud suhete arendamisel Taani ja Venemaa vahel . </s> <s> Nii venelased kui ka ukrainlased töötavad meelsasti taanlaste farmides ja on huvitatud põllumajanduslikest nõuannetest . </s> </p>
<p> <s> Samas on Taani kui ELi suurim sealiha tootja ja eksportija huvitatud oma seafarmide rajamisest Venemaale . </s> <s> “ Loomakasvatusalane koostöö Venemaaga jätkub ka tulevikus ja võibolla laiendame koostööd piimandussektorisse , ” ütles Gaemelke . </s> <s> Taanlaste koostöö Ida- ja Kesk-Euroopaga on tuntav ka põllumajandustehnika ekspordis , mis on viimase kahe aastaga kasvanud 80% . </s> </p>
<p> <s> Aastatega on talude arv Taanis aga üha vähenenud . </s> <s> Praegu on Taanis umbes 50 000 farmi , neist ainult 20 000 on tootmistalud , kus tarvitatakse ka lisatööjõudu . </s> <s> Umbes 30 000 talus saavad aga talunikud oma peamise sissetuleku mujalt . </s> <s> Taani talu keskmine suurus on 50 ha , suurematel tootmistaludel 100 ha . </s> <s> Loomade arv hektari kohta on 1,4 -1,7 . </s> </p>
<p> <s> Kuigi talude arv on vähenenud , on Gaemelke sõnul toodang kasvanud 1990. aastaga võrreldes 100% iga talus töötava inimese kohta . </s> <s> Taanlased annavad praegu 10% ELi sealihatoodangust , eksportides 85% toodetest teistessse riikidesse , eelkõige Inglismaale , Saksamaale ja Jaapanisse . </s> </p>
<p> <s> <hi rend="rasvane"> Toodang suurem , hinnad madalamad </hi> </s> </p>
<p> <s> Seakasvatus aga üha suureneb , Taani suurim ühistuline kontsern Taani Kroon tootis 2002/2003 . majandusaastal rekordiliselt 20 mln siga . </s> <s> Samas tootjahinnad üha langevad . </s> <s> Praegu makstakse oma tootjale sealihakilost vaid umbes 15 Eesti krooni , aasta tagasi oli see umbes 20 krooni . </s> </p>
<p> <s> “ Lihahinnad Taani tootjatele on praegu äärmiselt madalad , eriti kannatavad sealiha- ja linnulihatootjad , kes eelmisel aastal olid oma tootmisega miinuses , ” ütles Gaemelke . </s> <s> Ta lisas , et paremas olukorras on lihaveiste ja piimakarja kasvatajad , nende jaoks on tootjahinnad samal tasemel teiste ELi riikidega . </s> <s> Kasumlikult töötavad ka karusloomafarmid ja mahetalud , mida on umbes 4000. </s> </p>
<p> <s> Taani talunike juhi sõnul ootavad paljud talunikud ELi laienemiselt ja uuelt põllumajanduspoliitikalt eelkõige stabiilsust , hindade tasakaalu minekut . </s> <s> Talunikud julgeksid sel juhul suurendada investeeringuid tootmisse . </s> </p>
<p> <s> Taanlaste edumeelsust uute tehnoloogiate ja ideede genereerijana näitas ka Põhjamaade suurim põllumajandustehnika näitus Agromek , mis peeti 20.-24. jaanuarini Herningis ja mida külastas umbes 100 000 inimest 30 riigist . </s> <s> Näituse eksponente oli enam kui 60 riigist . </s> </p>
<p> <s> <hi rend="rasvane"> Tööjõu vaba liikumine Euroopa Liidus </hi> </s> </p>
<p> <s> • Suurbritannia ja Iirimaa võtavad 1. maist 2004 piiranguteta tööle ELi uute liikmesriikide kodanikke . • Taani kehtestab ELi uusliikmetest töötajatele teatud lisatingimusi . • Holland kehtestab kuni 2005. aasta maikuuni kümnest liituvast riigist sissesõitva tööjõu piirarvuks 22 000. • Rootsi kaalub tööjõu vaba liikumise piiramist 1. maist . • Saksamaa , Austria , Soome ja Belgia on lubanud kehtestada teatud üleminekuaja , enne kui oma tööturu uutele liikmesriikide kodanikele avavad . • Ülejäänud ELi senistes liikmesriikides kehtivad Eesti töötajate suhtes piirangud maksimumkestusega kuni 7 aastat . • Liituvatest riikidest seavad piiranguid tööjõule Malta ja Küpros . • Euroopa vabamajanduspiirkonna riikidest avavad suure tõenäosusega oma tööturu töötajate vaba liikumise raamistikus Norra ja Island ning enamik liituvaid riike . </s> <s> <hi rend="kaldkiri"> Allikas : tööturuamet </hi> </s> </p></div3>
          <div3 type="artikkel"><head> Euroliit meid tööle ei oota </head>
<p> <s> <hi rend="kaldkiri"> 04.02.2004 </hi> </s> </p>
<p> <s> <hi rend="rasvane"> Need , kes on ELi astumisest lootnud avarduvaid võimalusi Euroopas töö leidmisel , peavad praegu pettuma . </hi> </s> </p>
<p> <s> Euroopa Komisjonile laekunud info viitab tõsiasjale , et tingimusteta avavad tulevaste liikmesriikide kodanikele tööturu vaid Suurbritannia ja Iirimaa . </s> <s> Algselt sama lubanud Rootsi , Taani ja Holland on varasematest seisukohtadest taganemas , ülejäänud liikmesriigid rakendavad esialgu kaheaastast üleminekuperioodi . </s> </p>
<p> <s> Täpset ülevaadet asjade seisust veel pole . </s> <s> Euroopa Komisjon ootas liikmesriikidelt ametlikku teavet otsusest tööturu avamise või piirangute säilitamise kohta jaanuari lõpuks . </s> <s> Selle nädala alguseks aga täielikku infot kõigi ELi riikide konkreetsetest seisukohtadest veel polnud . </s> </p>
<p> <s> <hi rend="rasvane"> Lubajad muudavad meelt </hi> </s> </p>
<p> <s> Kui veel 2002. aasta lõpus kutsus Taani peaminister Anders Fogh Rasmussen liikmesriike üles mitte piirama liituvate maade kodanike põhivabadusi ning avama kõigile kohe tööturg , siis nüüdseks on Taani oma lahkust kõvasti vähendanud . </s> <s> Uute liikmesriikide kodanikel tuleb taotleda tööluba , mis kehtib korraga vaid üks aasta , kusjuures tegemist peab olema täistöökohaga jne. </s> </p>
<p> <s> Taanlaste meelemuudatus paneb suure tõenäosusega oma varasemaid seisukohti revideerima ka Rootsi . </s> <s> Ühelt Brüsselis töötavalt Rootsi diplomaadilt saadud info põhjal on alust arvata , et vähemalt mingid piirangud Rootsi kasutusele võtab . </s> <s> Diplomaadi sõnul on Rootsi tõenäoline tööturu piiramine põhjendatud “ naaberriikides rakendatavate kitsendustega uute liikmesmaade tööjõule ” . </s> </p>
<p> <s> Üldine hoiak on Rootsis , et varasemate seisukohtade muutmine on küll kahetsusväärne , kuid samas hädavajalik . </s> <s> Rootsi kardab eelkõige tööjõu tulva Eestist , Lätist ning Leedust . </s> <s> Kui ulatuslikke ning kui kaua kestvaid piiranguid Rootsi rakendada soovib , peaks selguma lähinädalatel . </s> </p>
<p> <s> Holland põhimõttelises plaanis kitsendusi saabuvale tööjõule ei tee , küll aga soovib fikseerida uutest liikmesriikidest saabuva tööjõu hulga . </s> <s> Aastas kavatsetakse rahuldada kõige rohkem 22 000 uusliikmesriigi kodaniku tööloataotlused . </s> <s> Statistikat hakatakse tegema 1. maist ning varem välja antud tööload arvesse ei lähe . </s> </p>
<p> <s> Hollandi diplomaadi kinnitusel tuleb 10 liituva riigi kodanikel Hollandis töötamiseks ka tööluba taotleda , kuid see peaks kujunema formaalsuseks . </s> <s> Töökoha leidnutel on vaid tarvis tõestada , et teenitav palk ei ole madalam Hollandis kehtestatud miinimumpalgast ( pisut üle 6,5 euro tunnis ) , ning tööloa taotlus rahuldatakse . </s> </p>
<p> <s> Euroopa Komisjoni andmetel kasutavad ülejäänud ELi riigid üleminekuperioodi , mis võib kesta kuni 7 aastat . </s> <s> Siiski tuleb teatud ajaperioodi järel komisjonile põhjendada , miks uute liikmete kodanike tööturule pääsemiseks kitsendusi rakendatakse . </s> </p>
<p> <s> Suure tõenäosusega kasutavad võimalikult pikka üleminekuperioodi selle juurutamise eest kõige tulisemalt võidelnud Austria ja Saksamaa . </s> <s> Mitme eksperdi arvates loobuvad ülejäänud maad oma piirangutest tööturul paari lähema aasta jooksul . </s> </p>
<p> <s> <hi rend="rasvane"> Paindlik üleminekuaeg </hi> </s> </p>
<p> <s> Ka Euroopa Komisjoni laienemisvolinik Jean Christoph Filori arvas , et tegemist peaks olema väga paindliku üleminekuperioodiga , mille kasutamisest praegused liikmesriigid eeldatavasti üsna kiiresti loobuvad . </s> <s> Filori sõnul pole erilist alust arvata , et uute liikmesriikide tööjõud uputaks praeguste liikmesriikide turu - senised uuringud tõestavad vastupidist . </s> <s> Lisaks on liituvates riikides lähiaastatel oodata ka kõvasti suuremat majanduskasvu . </s> </p>
<p> <s> Filori kinnitusel võib iga riik mis tahes ajal lõpetada töö saamise piirangud , ka võib avada oma tööturu konkreetse uue liikmesriigi kodanikele kahepoolsel kokkuleppel . </s> </p>
<p> <s> <hi rend="rasvane"> Marko Saaret , Brüssel </hi> </s> </p></div3>
          <div3 type="artikkel"><head> Võrukeelne “ Tii ” teel maailma </head>
<p> <s> <hi rend="kaldkiri"> 04.02.2004 <bibl> <author> Rein Raudvere </author> </bibl> </hi> </s> </p>
<p> <s> Eurovisiooni lauluvõistluse Eesti eelvoorust pürib lõppvooru Türki ka võrukeelne “ Tii ” , mille sõnade autor on Räpina kirja- , muusika- ja kunstimees Aapo Ilves . </s> <s> Muusika kirjutasid Priit Pajusaar ja Glen Pilvre , laulab Neiokõsõ . </s> </p>
<p> <s> <hi rend="rasvane"> Põnev türklaselegi </hi> </s> </p>
<p> <s> “ Võtsin Pajusaare pakkumise muusikale võrukeelsed sõnad teha hetkegi kõhklemata vastu , ” räägib Ilves . </s> <s> Hoogsat meloodiat kuuldes sai Ilvesele selgeks , et laul peab rääkima teest . </s> <s> Ja sõnad tulid kui iseenesest . </s> </p>
<p> <s> “ Et lugu oleks laiemalt mõistetav , on see pigem kvintessents kui mingi kindla nuka kõnepruugis , ” selgitab Ilves . </s> <s> “ Äratundmist peaks jaguma nii võrokesele kui setole , tartumaalasele ja mulgile . ” </s> </p>
<p> <s> Sõnade kirjutamisel arvestas ta , et seda saaks laulda ka muud kui lõunaeestlased ning asja oleks põnev kuulata türklasel või iirlaselgi . </s> </p>
<p> <s> “ Kõige tähtsam oli , et laul oleks lauldav , ei susiseks ega ragiseks , ” selgitab Aapo Ilves , kel laulumehena pole sõnade tegemine üldsegi võõras . </s> </p>
<p> <s> “ Olen nii kõva tegija , et ajan end kukelauluga üles , minnes jätan värava lahti , et äkki keegi tahab veel järele tulla , lähen nii suure hooga , et näen silmapiiril omi varbaid , ” jutustab Ilves lahti laulu sõnu eesti keelde . </s> <s> “ Laulu sõnum on , et igal pool on hea olla . </s> <s> See on vastukaal sellele , et paljud inimesed liiguvad seepärast , et neil pole kusagil hea olla . ” </s> </p>
<p> <s> Priit Pajusaare sõnul ei olnud võrukeelse loo pakkumine Eurovisioonile üldsegi mitte taotluslik . </s> <s> Etnofiilinguga lugu sündis tal koos Glen Pilvrega üsna juhuslikult . </s> <s> Siis oli ka selge , et seda tuleb laulda eesti keeles , aga veelgi parem kui murdes . </s> <s> Ja lauljaiks pidid olema noored naishääled . </s> <s> Neiokõsõ lauljad on õed Anu ja Triinu Taul , Diana Põld , Astrid Böning ning Kadri Uutma . </s> </p>
<p> <s> “ Puhtaid võrokesi meie seas ei ole , aga murdega kokkupuude on meil enamikul olemas , ” räägib Anu Taul , kel koos õde Triinuga on kodukeeleks hoopis mulgi keel . </s> </p>
<p> <s> Anu on Viljandi Kultuurikolledžis rahvalaulu õppinud , teinud laule mulgi keeles ning neid esitanud . </s> <s> Triinu õpib Tartus Elleri-nimelises muusikakoolis akadeemilist laulu . </s> </p>
<p> <s> “ Ootan rahva otsust põnevusega , pöidlad pihus , kuidas neil lõppvoorus läheb , ” räägib Anu ja Triinu isa Ants Taul Riidajast , kes rahvamuusikuna peab nende eurolaulu toredaks ja huvitavaks . </s> </p>
<p> <s> Priit Pajusaar hindab võrukeelse laulu võimalusi , juhul kui see Türki pääseb , päris heaks . </s> <s> “ Pealegi käib Euroopas diskussioon , et oleks tore , kui oma rahvuskeeltes rohkem lauldaks . </s> <s> Ka Belgia rahvamuusikale orienteeruval lool läks aasta tagasi ju hästi , ” arutleb ta . </s> </p>
<p> <s> Kuidas aga laulul Eestis läheb , peab ta ülikeerukaks küsimuseks . </s> <s> Kui seni võis rahvas oma lemmikut valida üsna kergekäeliselt , siis nüüd on olukord teine - hiljem ei saa enam süüdistada rahvusvahelist žüriid , vaid iseennast . </s> <s> Vastutus on suurem . </s> </p>
<p> <s> <hi rend="rasvane"> Etnomuusika kui tõusev trend </hi> </s> </p>
<p> <s> Aapo Ilvese sõnul on Eurovisiooni lauluvõistlus olnud ainuke sport , mida ta iga aasta on viitsinud jälgida . </s> <s> Aga nüüd on ingliskeelsed poplaulustandardid teda ära tüüdanud . </s> <s> Ta usub , et ka maailma kõrvad ootavad uut ja huvitavat . </s> <s> “ Miks me peaks siis põtkima ja Euroopat ja endid sellest võimalusest ilma jätma ? ” </s> </p>
<p> <s> Etnomuusika on maailmas tõusev trend ja keelest aru- või mitte arusaamist ei pea Ilvese sõnul kartma - tuletagem meelde kas või eelmise aasta Belgia laulu . </s> </p>
<p> <s> “ Seda laulu võiks hääletada kogu Eesti - just need , kes leiavad , et on aeg võtta Eesti popkultuuri näpp ingliskeelsest jamast välja , ” lisab Ilves . </s> <s> “ Pigem müügem välja iseolemist kui ahvitud standardeid . ” </s> </p>
<p> <s> Aapo Ilves soovitab , et telekavaataja ei näpiks hääletamisel muud kui telefoni . </s> <s> Kõik on ju vaataja teha . </s> </p></div3>
          <div3 type="artikkel"><head> Jaan Rõõmussaarel uus loomasari </head>
<p> <s> <hi rend="kaldkiri"> 04.02.2004 <bibl> <author> Erika Klaats </author> </bibl> </hi> </s> </p>
<p> <s> Kui Kanal 2 uue saatesarja “ Miisu , Pontu ja muud loomad ” võttegrupp Pärnu teatri näitleja Jüri Vlassovi juurde jõuab , mõnulevad köögikummutil Süsi ja Lissu . </s> <s> Kaks 8-aastast kogukat pikakarvalist kassi , üks must , teine punakaspruun . </s> <s> Õues hüplevad koduvalvurid Fredi ja Larry . </s> </p>
<p> <s> Lissu kergitab pilgu korraks võõraste peale ja kõhutab siis kummutil edasi . </s> </p>
<p> <s> Süsi ajab end istukile . </s> <s> Pöörab pea aeglaselt paremale , siis vasakule ja jääb pikaks hetkeks saatejuht Jaan Rõõmussaart vahtima . </s> <s> Justkui aimates , et järgmisel hetkel haarab Rõõmussaar ta kaenlasse ja viib õue külma kätte . </s> </p>
<p> <s> <hi rend="rasvane"> Klapivad omavahel </hi> </s> </p>
<p> <s> Tulevad võõrad majja ja hakkavad kohe oma nõudmisi esitama , õhkub Süsist pettumust . </s> <s> Köögis on soe ja mõnus , väljas nii niiske ja külm . </s> <s> Peremees ja perenaine ei sunni oma maja loomi kunagi vastu tahtmist välja minema . </s> <s> Süsi ja Lissu on neile selle eest tänulikud . </s> </p>
<p> <s> See tähendab , et nad üritavad ilma suuremate pahandusteta hakkama saada . </s> <s> Lissust ei maksa üldse rääkidagi . </s> <s> Tema ajab oma kaela õieli vaid siis , kui midagi eriti huvitavat peaks juhtuma . </s> <s> Kui näiteks Fredi või Larry tuppa lastakse ja läheduses pole ühtegi inimhinge . </s> <s> Siis hüppab Lissu kummuti pealt alla , teeb kiired tiirud ümber koerte , ässitab nad laua alt läbi pugema ja põrutab siis otsejoones esikusse peitu . </s> </p>
<p> <s> “ Nii suur , aga nii rumal , ” tahaks Lissu Fredile ja Larryle ninale visata . </s> <s> Veab aga silmad kavalalt vidukile ja loobub viimasel hetkel . </s> <s> Larry ja Fredi tormamist on märganud ka peremees Jüri . </s> </p>
<p> <s> Lissu hüppab võidukalt tagasi kummutile . </s> </p>
<p> <s> <hi rend="rasvane"> Iseteadlik , aga viisaks </hi> </s> </p>
<p> <s> Väljas sätivad end valmis kaamera- ja helimees . </s> <s> Jaan Rõõmussaar poeb , must kass kaenlas , Vlassovite hoovil seisvasse püstkotta . </s> <s> “ Ära sa siit kaugemale astu , ” tõmbab režissöör Margus Jõemägi saapaninaga püstkoja ette lumele risti . </s> </p>
<p> <s> “ Sinuga teeme saatesarja reklaamklipi , ” pobiseb Rõõmussaar kassile . </s> <s> Kahjuks läheb esimene katsetus aia taha . </s> <s> Jõemägi soovitab kiiremini rääkida . </s> <s> “ Tervelt viisteist sekundit läks üle . ” </s> </p>
<p> <s> Rõõmussaar astub uuesti püstkotta . </s> </p>
<p> <s> “ Alusta jutuga kohe , kui välja astud , ” soovitab Jõemägi . </s> </p>
<p> <s> “ Kuule , Jaan , kass paneb su käest niiviisi plehku , ” hõikab Jüri Vlassov trepilt . </s> </p>
<p> <s> Kõuts Süsi silmad küll vilavad , aga ta sunnib end võõra mängule kaasa elama . </s> <s> Nagu soliidsele kassile kombeks . </s> </p>
<p> <s> Perenaise Ilona päästva käeliigutuse varjust kargab süsimust volask välgukiirusel paokil ukse vahelt majja . </s> </p>
<p> <s> <hi rend="rasvane"> Kaks suurt sõpra </hi> </s> </p>
<p> <s> Kolmeaastane Fredi on suur nagu karu . </s> <s> Ja hästi karvane . </s> <s> Kassidega enam ei jama , niikuinii midagi head neist loota pole . </s> <s> Noorema sõbra , kaheksakuuse Larryga suhteid rikkuda pole lihtsalt mõtet , sest mine tea , mis võib juhtuda , kui too kutsikaeast välja jõuab . </s> </p>
<p> <s> “ Aga küla peal tahab Fredi näidata , kes on pomo , ” patsutab Vlassov punakaspruuni karvapuhmakat . </s> <s> “ Paneb üle aia punuma , ja kohe võimu näitama . </s> <s> Kes temale alluda ei taha , see oma koosa saab . ” </s> </p>
<p> <s> Fredi sattus Vlassovite juurde saatuse tahtel . </s> <s> Õigemini , koer valis Jüri endale uueks peremeheks . </s> <s> Valis hirmust vana ees . </s> </p>
<p> <s> “ Eks ta kardab mõningaid asju veel praegugi . </s> <s> Tõmbab alandlikult küüru , kui keegi reha- või luuavarre pihku haarab . </s> <s> Ju on siis teda eelmises kodus halvasti koheldud , ” ütleb Jüri Vlassov . </s> </p>
<p> <s> Larryga on teised lood . </s> <s> “ Tema on hea sõbra ja kolleegi Sepo Seemani koera pesakonnast . </s> <s> Meie nimetame teda puhtatõulise mägikoera sohilapseks , ” jätkab peremees . </s> </p>
<p> <s> “ Ega siia maale ei tahagi nii väga kallist puhast tõugu koera , ” ütleb Ilona Jüri jutu peale . </s> </p>
<p> <s> “ Koer peab väljas olema igasuguse ilmaga , ” jätkab perenaine . </s> <s> “ Tõukoer tahab poputamist ja passimist . </s> <s> Aga kui juhtub haigeks jääma ? </s> <s> Meie peame koera ikka valvuriks ja seltsiks . </s> <s> Fredi ja Larry lasevad aias ringi , vist ainult paariks ööks oleme nad tuppa lasknud . </s> <s> Kui ilm väga külm oli . ” </s> </p>
<p> <s> <hi rend="rasvane"> Karistab end ise </hi> </s> </p>
<p> <s> Kuni mehed võttepaigas kaamerat üles sätivad , jooksevad Larry ja Fredi rõõmsalt karates ühe juurest teise juurde . </s> <s> Rõõmussaar ja Vlassov arendavad kaamera ees lemmiklooma teemat . </s> </p>
<p> <s> “ Fredi on läinud ! ” hõikab Ilona värava juurest . </s> <s> Teeb kindluse mõttes veel ühe tiiru maja taha . </s> <s> Perenaise mure kasvab silmanähtavalt - Fredi on vist küla peale jooksu läinud . </s> <s> Režissöör Margus Jõemägi sätib end perenaisele appi . </s> <s> Otsustatakse teha vaheaeg ja asuda autoga koera otsima . </s> </p>
<p> <s> Õige varsti on mehed tagasi , süüdlase ilmega Fredi nende kannul . </s> </p>
<p> <s> “ Pange nüüd tähele , kuidas ta end karistab . </s> <s> Läheb otsejoones kuuti , ” teab Jüri Vlassov oma koera kombeid . </s> <s> Ja peremehel on õigus - Fredi poebki mõneks ajaks kõhuli kuuti , toetab lõua esikäppadele ja vahib kurvalt altkulmu . </s> </p>
<p> <s> Larry ootab kannatlikult , kuni vanema sõbra karistus lõpeb . </s> <s> Ja kui viimaks lõpeb , siis kargab suurest rõõmust Ilona ja Jüri vahet . </s> </p>
<p> <s> Rõõmussaar ja Vlassov jätkavad juttu . </s> <s> Operaator tahab mõlemat koera kaamerasilma ette saada . </s> <s> Fredi topib koonu peremehe sülle . </s> <s> Larry aga pöörab end nii ja naa , istub kord Vlassovi , kord Rõõmussaare jalge ette . </s> <s> “ Vaat kus poseerib ! ” rõõmustab operaator . </s> </p>
<p> <s> <hi rend="rasvane"> Vabakasvatusega lemmikud </hi> </s> </p>
<p> <s> Väljas on nii külm ja niiske , et kaua ühe koha peal seista pole võimalik . </s> <s> Lõpuks jõuavad kõik tuppa tagasi . </s> <s> Kuni tulijad ahjusooja kontide vahele lasevad , keedab perenaine Ilona ürditeed . </s> <s> “ Puha oma aias kasvatatud . ” </s> </p>
<p> <s> Selgub , et Vlassovitel on maakoduga suured plaanid . </s> <s> Tagasi Pärnu linnakorterisse elama nad ei lähe . </s> <s> “ Hakkame lambaid kasvatama , ” ütleb Ilona . </s> <s> “ Mitte villa , vaid liha pärast . ” </s> </p>
<p> <s> Saatejuttu toas enam ei räägita , aga filmida tahab operaator küll . </s> <s> “ Kas võtame üles kõik nii , nagu tegelikult meie peres asjad käivad ? ” küsib Jüri Vlassov kavalal ilmel . </s> <s> “ Ah et kuidas siis ? </s> <s> Aga vaat nii . ” </s> </p>
<p> <s> Kassid jälgisid toimuvat kummutilt . </s> <s> Niipea kui teekann ja meepurk ja küpsised lauale on tõstetud , volksavad Süsi ja Lissu kummutilt lauale . </s> <s> Kaamerasilm neid ei häiri . </s> <s> Vastupidi , teeb asja põnevamaks . </s> </p>
<p> <s> “ Tulge vahvat pilti vaatama ! ” kutsub Margus Jõemägi seepeale kõrvaltoast . </s> </p>
<p> <s> Ainult Süsi ja Lissu ei liigu söögilaualt kuhugi . </s> <s> Seda , kuidas Fredi end peremehe ja perenaise voodile mõnuga laiali on laotanud , on nad siin majas ennegi näinud . </s> </p>
<p> <s> Vlassovite pere lemmikloomad on Kanal 2 eetris laupäeval , 7. veebruaril kell 18. </s> </p></div3>
          <div3 type="artikkel"><head> Sikk , rahvatants ja eesti asi </head>
<p> <s> <hi rend="kaldkiri"> 04.02.2004 <bibl> <author> Maarius Suviste </author> </bibl> </hi> </s> </p>
<p> <s> Hallinev juuksepahmakas lehvimas , tuuseldab ta mööda ilma ringi nagu tuulispask , ja kui vaja , võib nii palju asju üles keerutada , et ise ka pärast ei usu . </s> </p>
<p> <s> Otsib ja leiab teravusi . </s> <s> Üllatab omapäraste ideedega . </s> <s> Ise nimetab neid Siku tempudeks . </s> </p>
<p> <s> Üliaktiivne ja emotsionaalne , vahel artistlikult edev Rein Sikk ( 42 ) on midagi enamat kui lihtsalt kultuurilembeline ajakirjanik , midagi enamat kui Virumaa Teataja peatoimetaja , midagi enamat kui rahvatantsija . </s> </p>
<p> <s> Ta on nähtus , Virumaa nähtus . </s> <s> Sellepärast sai ka Rakverre sõidetud . </s> <s> Sikule külla . </s> </p>
<p> <s> <hi rend="rasvane"> Sikk teeb tembu </hi> </s> </p>
<p> <s> Istume tema klaasitud kabinetis pika laua taga vastakuti . </s> <s> Natuke imelik tunne , et vastas polegi enam reporter , vaid nüüd juba aastase staažiga peatoimetaja . </s> </p>
<p> <s> Selline tunne on vist teistelgi olnud , sest Sikk ütleb : “ Mõne inimese puhul olen tajunud , et ta on hakanud minusse teistmoodi suhtuma . </s> <s> Kuid minu isiksuses ei ole ameti vahetusega midagi totaalselt muutunud - Sikk on ikka Sikuks jäänud . ” </s> </p>
<p> <s> Ja ei ole tal seljas ülikonda , isegi mitte pintsakut . </s> <s> Käib riides , nagu reporterina käis : seljas Muhu mändadega tume kampsun , jalas mustad teksad . </s> </p>
<p> <s> Sikk oli Sikk ka siis , kui ta 20 aastat tagasi Tartu ülikooli raadioajakirjanikuna lõpetas . </s> <s> Teda ootas töökoht “ Aktuaalses kaameras ” ja raadiomajas ning ajakirjanikest vanemad pakkusid enda juures Tallinnas kolmetaolisest korterist ühte tuba elamiseks . </s> <s> Aga ... naine ! </s> </p>
<p> <s> Sikk ei mõelnud niivõrd enda kui abikaasa Merikese peale . </s> <s> “ Milles mu armas kaasa süüdi on , kui ta peaks koos elama kolme ajakirjanikuga ! ? ” </s> <s> Naerame mõlemad , südamest . </s> <s> “ Ta ei ole seda kannatust ära teeninud . </s> <s> Piisab ühest küll . ” </s> </p>
<p> <s> Ja siis juhtuski nii , et Sikk tegi tembu : jättis pealinna , läks Rakverre . </s> <s> Toonase rajoonilehe Punane Täht , tänase Virumaa Teataja eelkäija kirjade osakonna juhatajaks . </s> <s> Ning sellest ajast saati ei ole ta Virumaalt tegelikult lahkunudki . </s> </p>
<p> <s> Tõsi küll , vahepeal on ta tükk aega ära olnud , maailmale tiiru peale teinud , otsapidi nii Albaaniasse kui Gröönimaale jõudnud . </s> </p>
<p> <s> <hi rend="rasvane"> Hoiab kodukoha trimmis </hi> </s> </p>
<p> <s> Aga tööd on ta ikka Virumaal teinud . </s> <s> Ka siis , kui ta üle seitsme aasta Eesti Päevalehes kirjutas ning Virumaalt pealinna uudiseid ja reportaaže lähetas . </s> </p>
<p> <s> Ja kodu on tal Virumaale minekust saadik Kadrinas olnud . </s> <s> “ Nii et selline linnavurle , kes püüab matsiks hakata , ” naerab ta . </s> </p>
<p> <s> Kadrina vallavanem Ain Suurkaev tunnustab , et ajakirjanik Sikk on trimmis hoidnud ka kohalikku elu , kuid ... kes see nii väga mõne negatiivse loo tegelane ikka tahab olla . </s> <s> “ Arvan , et mu esimesed vitsad on pärit ühest Siku artiklist , ” tunnistab vallavanem . </s> <s> “ Samas on tema torkimised aidanud kaasa nii mõnegi probleemi lahendamisel . ” </s> </p>
<p> <s> Pärnu Postimehe ja Sakala järel tiraažilt ( 9000 ) Eesti kolmanda maakonnalehe peatoimetaja tunneb end oma kabinetis kui kala vees . </s> </p>
<p> <s> Tema selja taga seinal ripuvad ajast näritud puust labidas , kulp ja püssipära . </s> <s> Ja siis veel õlimaal üksiku majakesega , mille ta Jüri Arraku juhendamisel joonistas ( Siku temp Eesti Päevalehe sarjast “ Sikk õpib ametit ” ) . </s> <s> Kapi riiulil lebab tükike Leninit - jäänuk Sillamäel mahavõetud Lenini kujust . </s> <s> Kui sõbral sünnipäev , siis murrab ta sealt tüki ja kingib ära ( Siku temp ) . </s> <s> Ei ole kahju . </s> </p>
<p> <s> Jaanuaris sai Sikul peatoimetajana aasta täis . </s> <s> Mis on aastaga maakonnalehes muutunud ? </s> </p>
<p> <s> Ta muutub konkreetseks . </s> <s> “ Punkt üks : seda peab lugejatelt küsima . </s> <s> Punkt kaks : küsi toimetuselt . </s> <s> Võta ja räägi kellega tahes . ” </s> </p>
<p> <s> Selge , küsime . </s> </p>
<p> <s> Teispool Siku kabineti klaasseinu arvuti taga istuv uudistetoimetaja Aarne Mäe meelest pole põhimõtteliselt lehes midagi muutunud , ehkki elavnemist oli aimata - mõni arvab , et leht on elavam ja huvitavam , mõni , et liiga palju kultuuri . </s> </p>
<p> <s> Lehelugeja , Rakvere teatri direktor Indrek Saar lausub , et Siku peatoimetaja aeg on olnud liiga lühike , et põhjapanevamaid järeldusi tegema hakata . </s> <s> Siiski ütleb ta , et uudishimu ja kriitika on äratatud . </s> </p>
<p> <s> “ 72 netikommentaari ühele artiklile - sellise tulemuseni pole jõudnud minu teada ükski maakonnaleht , ” imestab Saar . </s> </p>
<p> <s> Sikule endale on aasta peatoimetamist olnud pööraselt huvitav . </s> <s> Samuti pööraselt raske ja õpetlik . </s> </p>
<p> <s> Millist rolli mängib tänases Eestis maakonnaleht ? </s> </p>
<p> <s> “ Suhe lugejaga on intiimne ja siiras . ” </s> <s> Järgneb Siku monoloog sellest , et iga maakonnaleht on ainuke paik maailmas , kus lugeja saab lugeda sellest , mida teeb tema naabrimees , mida teeb tema hea tuttav , mida teeb lapse klassijuhataja ja nii edasi ja edasi . </s> </p>
<p> <s> “ Kui suurtele lehtedele on kõige tähtsam päev võib-olla siis , kui nad võidavad Bonnieri ajakirjanduspreemia , siis meile on kõige tähtsam päev siis , kui külamehed leiavad , et lahe lugu oli ja toovad toimetusele pudeli šampanjat . </s> <s> See ongi maakonnalehe Bonnier . </s> <s> See tuleb südamest ja siiralt . ” </s> </p>
<p> <s> Siia juurde räägib Sikk õhinal loo . </s> <s> Pärast seda , kui ta oli kirjutanud ajalehes repliigi , et tahtis osta Rakvere turult tavalist Eestimaa lille , kuid ei leidnud , helistas toimetusse üks tädi ja ütles : “ Mul on terve õu nartsisse täis , tulge võtke oma toimetusele nii palju kui jõuate . ” </s> </p>
<p> <s> Sikk võttiski ning toimetuse naised uppusid õnne ja lillesülemite sisse . </s> </p>
<p> <s> Mis tüüpi ülemus on Rein Sikk ? </s> </p>
<p> <s> “ Ma ei tea , tõesti ei tea , ” kohkub Sikk veidi . </s> <s> “ Küsi teistelt . ” </s> </p>
<p> <s> Toimetaja Aarne Mäe sõnul tuleb kiita Siku suhtlemist oma alluvatest ajakirjanikega . </s> <s> “ Ta ei unusta kedagi kiitmast , isegi kui selleks põhjust pole . </s> <s> See on muidugi kaval lüke . ” </s> </p>
<p> <s> “ Me oleme aru saanud , ” jätkab Sikk ja mõtleb meie all kogu toimetust , “ et suudame tugevad olla mitte siis , kui meil on üks-kaks-kolm staari , vaid siis , kui me oleme üks tugev meeskond . ” </s> </p>
<p> <s> Kas Rein Sikk ei ole siis staar ? </s> </p>
<p> <s> “ Ma ei usu seda . </s> <s> See , et ma teinekord natuke oma tembutamiste ja teistsuguste mõtetega endale tähelepanu tõmban , ei ole staaritsemine iga hinna eest . </s> <s> Mõnel lihtsalt on selline loomus . </s> <s> Ja loomulikult paistab iga ajakirjanik igal juhul silma . ” </s> </p>
<p> <s> Endine Virumaa Teataja ajakirjanik , praegu konkureerivale väljaandele Kuulutaja kirjutav Illar Mõttus peab Sikku üliandekaks reporteriks . </s> <s> “ Parim , kes kunagi Virumaal pärast Ott Kooli olnud , ” lausub ta . </s> <s> “ Aga nüüd on kahjuks Reinule võim neljanda võimu esindajana pähe löönud ! ” </s> </p>
<p> <s> Mõttus teab rääkida , et kohalikud omavalitsejad ja ametnikud ning firmajuhid lausa kardavad Sikku . </s> <s> Et oleks parem temaga mitte tegemist teha , mitte suhelda - ei tea ju , mis ebameeldivusi see pärast kaasa võib tuua . </s> </p>
<p> <s> Sikk ütleb seepeale , et ebameeldivused tekivad vaid sellel , kes on teinud ebameeldivaid või vaieldavaid tegusid . </s> <s> Virumaa Teataja ja omavalitsuste suhted on aasta jooksul läinud aga ainult ülesmäge . </s> </p>
<p> <s> <hi rend="rasvane"> Hingelt ikka reporter </hi> </s> </p>
<p> <s> Mis Sikule endale rohkem meelejärgi on - olla peatoimetaja või reporter ? </s> </p>
<p> <s> “ See , et olen Virumaa Teataja peatoimetaja , ei tähenda seda , et olen siia igaveseks naelaga kinni löödud . ” </s> <s> Hetk vaikust ja silma vaatamist . </s> <s> “ Aga hing on ikka vist reporterihing . </s> <s> Ja see on geenidest tulnud . ” </s> </p>
<p> <s> Geenidest arvab Sikk olevat tulnud ka oma rahvatantsukire . </s> <s> Tema ema ja isa tantsisid end ülikooliajal kokku , nüüd tantsib ka kogu tema enda pere : Kadrina keskkooli inglise keele õpetaja Merike ning lapsed Tõnn ( 18 ) ja Triinu ( 11 ) . </s> <s> Ajalehetoimetusest ei ole keegi Siku õhutusel rahvatantsuringi läinud . </s> <s> Veel . </s> </p>
<p> <s> Sikk oli juba ülikooli ajal rahvatantsija . </s> <s> Oma diplomitöögi kirjutas ta teemal “ Rahvatantsupidude reportaažid Eesti Raadios ” . </s> </p>
<p> <s> Kursusekaaslane , praegune Sakala peatoimetaja Eve Rohtla ütleb , et erinevalt paljudest teistest noortest meestest julges Sikk olla romantiline ja südamlik . </s> <s> “ Diskopepude juuresolekul teatas häbenemata , et tema tantsib “ Oiget ja vasembat “ ! ” kinnitab Rohtla . </s> <s> See ei tähenda , et Sikk andis nendele “ diskopepudele ” korvi - tantsis ikka ja alati , aga ta lihtsalt ei häbenenud seda rahvatantsuasja . </s> </p>
<p> <s> Sikk tantsib “ Oiget ja vasem-bat ” tänapäevani . </s> <s> Ta teeb seda rahvatantsuansambli Tarvan-pää folkloorirühmas Rikkad ja Ilusad . </s> </p>
<p> <s> Tantsukirele vaatamata Sikk end tantsulõviks ei pea . </s> <s> See on lihtsalt see , mida ta oskab . </s> <s> Näiteks pillimängimise või laulmisega püüab ta mitte tegeleda . </s> </p>
<p> <s> <hi rend="rasvane"> Sammas ja saun </hi> </s> </p>
<p> <s> Sikku tundvad sõbrad-tuttavad-kolleegid ütlevad , et üks märksõnu Siku elus on lakkamatu eesti asja ajamine . </s> </p>
<p> <s> Kursuseõde Eve Rohtla tunnistab , et ülikooliaegsest tumedate lokkidega noorest vihasest mehest on saanud halliseguste juustega taltunum ja leebem , kuid endiselt elu põhiväärtuste eest seisev eesti asja ajaja . </s> <s> “ Rein teadis juba ülikooli esimesel kursusel , et midagi siin elus peab olema ka püha : nagu kodu , ema , isamaa ja armastus . ” </s> </p>
<p> <s> Emaga ongi Sikul eriti soojad ja lähedased suhted . </s> <s> “ Mõnusat kodust suhtlemist ja lähedust saime meiegi kogeda , kui Tallinna poiss Rein kogu kursuse endale külla kutsus , ” räägib Rohtla . </s> </p>
<p> <s> Loomulikult võtsid telemaja taga Kadrioru alguses asuvas kodus õdusast õhtust osa ka Reinu vanemad ja noorem vend . </s> <s> “ Oli tunne , nagu oleks oma koju sõitnud , ” kinnitab Rohtla . </s> <s> “ Oli lahe , lõbus ja hubane , ja kõhu sai kõvasti täis süüa . </s> <s> Praegugi eelistab Rein ükskõik millisele peenele söömaajale ema tehtud makarone . ” </s> </p>
<p> <s> 1984. aasta ajakirjanike lend peab kursuse kokkutulekuid väga tähtsaks . </s> <s> Vaid üks kord on Sikk tulemata jäänud - avas Kadrinas emakeele ausammast , mis sündis tänu ühele tema artiklile . </s> </p>
<p> <s> Ja eks eesti asja aeta ka saunas - Sikk on Kadrina saunaklubi aktiivne asutajaliige . </s> </p>
<p> <s> “ Rein on vaimukas ja tõsiusklik saunaline , ” kiidab saunakaaslane Enn Mälgand . </s> <s> Siku algatusel on klubisse kutsutud külalisi esinema ja koos viheldud , paar kuud tagasi käisid Kadrina saunalised Toompeal Riigikogu saunas . </s> </p>
<p> <s> “ Peatoimetajana on Sikk mees omal kohal , ” jätkab Mälgand . </s> <s> “ Oskab autoritega rääkida , süstib ideid , on vahel jutus väga originaalne . </s> <s> Hingega ajakirjanik . ” </s> </p>
<p> * * * </p>
<p> <s> Tagasiteel Tallinna ütleb Maalehe fotograaf Arvi Kriis autos : “ Sikk andis sellise impulsi , et kohe hea on olla . </s> <s> Andis energiat . ” </s> </p>
<p> <s> Samad sõnad . </s> <s> Teeks või rahvatantsu . </s> </p></div3>
          <div3 type="artikkel"><head> Võrtsjärve talimängudel jagus kulda kõigile </head>
<p> <s> <hi rend="kaldkiri"> 04.02.2004 <bibl> <author> Heino Laiapea </author> </bibl> </hi> </s> </p>
<p> <s> <hi rend="rasvane"> Viiratsi vallas Kalmetul 31. jaanuaril peetud Võrtsjärve XXII talimängudel jagati medaleid 14 alal . </hi> </s> </p>
<p> <s> Võrtsjärve talimängude suusatamisvõistlustel pole elektroonilist ajavõttu ega sajandiksekundite tagaajamist . </s> <s> Kohtunik ei keela muuta stardijärjekorda , kui kaks poissi peavad sõitma ühe paari suusasaabaste-ga . </s> <s> Seega mõnus rahvaspordiüritus . </s> </p>
<p> <s> <hi rend="rasvane"> Sohk ei lähe läbi </hi> </s> </p>
<p> <s> 12aastane Rõngu poiss Kauri Kivistik , kes mängudel juba neljandat aastat , tuli suusatamises nooremate poiste arvestuses neljandaks ja kelgutamises Rõngu võistkonnas teiseks . </s> <s> “ Ei tea , kas oleme kelgutamises teised või kolmandad . </s> <s> Puka võistkonnas sõitis üks poiss kaks korda , ” ütleb ta pärast võistlust . </s> <s> Siiski ollakse teised , ainus võistluste protokollis kajastuv protest jättis Puka kelgutajad viimaseks . </s> <s> Et aga Võrtsjärve mängudel üldist paremusjärjestust ei selgitata , siis juuksekarva lõhki ei aeta ning patustamise pärast ninast verd välja ei lööda . </s> </p>
<p> <s> Kui suusatamises noppis poiste ja meeste arvestuses kõik esikohad Tarvastu vald , siis naiste arvestuses läks kaks esikohta ühte peresse : Ene Aigro võitis paraja eduga naiste vanemate grupi 1,5 km distantsi ja tütar Aiki nooremate naiste 3 km sõidu . </s> </p>
<p> <s> Imelühikeses , 4x800 meetri sprinditeatesõidus startis neli võistkonda . </s> <s> Viiratsi suutis teise vahetuse lõpuks küll 7 sekundiga juhtima minna , kuid pidi lõpuks tunnistama Puka viiesekundilist paremust . </s> <s> Kolmandaks jäi murdmaasuusatamise parim Tarvastu . </s> </p>
<p> <s> Autode lumerajasõidus lendas Põdrala võistkonna esimese sõitja autol 30 meetrit enne finišit esisild alt . </s> <s> Et kolmest läks arvesse kaks paremat tulemust , said Põdrala esindajad Einar Mets ja Albert Veesaar kokkuvõttes 2,5 sekundilise eduga Viiratsi ees võitjaks . </s> <s> “ Kui ikka ilmaolud võimaldavad , peaks edaspidi olema kavas jäärajasõit , mitte autokross , ” leidsid esindajad võistluste lõpetamisel . </s> </p>
<p> <s> Laste arvutimängudes ja küsimustele vastamisel olid taibukamad Rõngu poisid Karlo Saaremäe ja Kert Saamel . </s> <s> Mõlemad said kaela uhked kuldmedalid , millel Viiratsi valla vapp . </s> </p>
<p> <s> Tarvastu mees Jaak Keerig ütles , et oleks tahtnud jahile minna , aga pidi kabetama tulema . </s> <s> Paistis aga , et kabetamise vastu pole tal midagi . </s> <s> Juba palju aastaid . </s> </p>
<p> <s> Lauamängudes on nooremaid vähe peale tulemas . </s> <s> “ Ehk aitaks see , kui järgmisel aastal noorte kabe täiesti omaette alana teha , ” olid kabe peakohtunik Edgar Mitt ja Jaan Keerig ühel meelel . </s> <s> Kuigi poisid ja tüdrukud võistlevad arvutimängus , ei tohiks ka kabe ja male oskamine kellelgi mööda külge maha joosta . </s> </p>
<p> <s> Puka mees Viktor Peep võitis seekord kuuest partiist viis ja viigistades vaid Rannu kabetaja Kaidi Raidlaga . </s> <s> Viktor Peebu parem tulemus esimesel laual otsustas ka selle , et kabe võitis Puka võistkond Rõngu ees . </s> <s> Naiste laual tegi puhta töö , kuus võitu , Rannu mängija Anna Lütsepp . </s> <s> Kokkuvõttes Rannule kolmas koht . </s> </p>
<p> <s> Males noppisid esikoha tuntud Viiratsi helgepead Gert Elmaste , Jüri Sammul ja Militina Mitt . </s> <s> Kuigi omavahelises kohtumises jäid nad 2 : 1 alla Põdralale , olid nad teistest mäekõrguselt üle . </s> <s> Kõik viis mängu võitsid Jüri Sammul Viiratsist ja Rita Hütt Põdralast . </s> </p>
<p> <s> <hi rend="rasvane"> Luik läks , lumi taga </hi> </s> </p>
<p> <s> Vallavanemate jõuproovis oli üks võistlusala tõukekelgu lükkamine . </s> <s> Viiratsi vallavanem Väino Luik sõidutas nagu autolavka juurest naasev pensionär tõukekelgul istuvat volikogu esimeest Leemet Lõod . </s> <s> Lükata oli 70 meetrit , kuid selle maa läbimine polnud kerge - parasjagu bussilt tulnud kompsudega naine jõudis igatahes võistlejaist mööda astuda . </s> </p>
<p> <s> Sellele vaatamata nautisid tõukekelgutajad nii sõitu kui ilma . </s> <s> Pöördepunktis ootas neid joogipunkt - kümme lonksu kuuma hõõgveini , ja siis tagasi . </s> <s> Luik ja Lõo pakkusid teekonna läbimise ajaks 5 minutit , läks aga 51 sekundit üle . </s> <s> Rannu mehed said viis korda kiiremini hakkama . </s> </p>
<p> <s> Vallajuhtide kolmevõistluses käis mäng aga mitte kiiruse , vaid täpsuse peale . </s> <s> Täpsemad olid kolmevõistluse kokkuvõttes Rannu juhid Uno Rootsmaa ja Tõiv Tamm . </s> </p>
<p> <s> Vallajuhtide liulaskmisel kasutas Põdrala võistkond koosseisus Sulev Sildna ja Aivar Uibu esimesena sirgel teel püsimiseks kallutamistaktikat , nagu külgvankriga mootorrataste kihutamises . </s> <s> Et aga ka järgmised kohe selle üle võtsid , jäi Põdrala esikolmikust välja . </s> </p>
<p> <s> Korraldaja Viiratsi vald noppis 5 alavõitu . </s> <s> Aga kokkuvõttes jagus igale vallale mõni alavõit ja sellega kaasnenud karikas . </s> </p>
<p> <s> Ringiratast ümber Võrtsjärve rändavad mängud said alguse 1969. aastal , kui kümne majandi osavõtul peeti Trepimäel esimesed suvemängud . </s> <s> Esimesed talimängud olid 1979. aastal . </s> </p>
<p> <s> Varem kahepäevaste suurte pidustustena kestnud majandite vahelised mängud katkesid pärast Eesti taasiseseisvumist . </s> <s> Suvemänge jätkati taas 1995. aastal , talimänge aasta hiljem . </s> </p>
<p> <s> Tänavused Võrtsjärve suvemängud on 10. juulil Pikasillas . </s> </p></div3>
          <div3 type="artikkel"><head> Rannus justkui kommunismis </head>
<p> <s> <hi rend="kaldkiri"> 04.02.2004 <bibl> <author> Sirje Pärismaa </author> </bibl> </hi> </s> </p>
<p> <s> <hi rend="rasvane"> Tartumaal Rannu vallas jagatakse kõigile lastele tasuta koolilõunat , töövihikuid ja huviharidust . </hi> </s> </p>
<p> <s> Rannu keskkooli kokatädi Kai Neeme liigutab hoogsalt leemekulpi . </s> <s> Paarikümne minuti pärast saabub esimene sööjatevahetus . </s> <s> Päeva jooksul voorib sööklast läbi kogu koolipere . </s> <s> Pepsimadki preilid ei tõtta üle tee poest krõpse ostma , juba teist aastat saavad kõik lapsed tasuta lõunat . </s> <s> Ka need , kes teistest valdadest pärit . </s> </p>
<p> <s> “ Lastel ei tohi vahet teha , süüa peavad saama kõik , ” lausub Rannu vallavanem Uno Rootsmaa . </s> <s> “ Ka töövihikud on tasuta . </s> <s> Praegu küsime võõraste käest siiski veel natuke vihikuraha . ” </s> </p>
<p> <s> 277 õpilase toitlustamisele kulub aastas pool miljonit , töövihikuile </s> </p>
<p> <s> 70 000 krooni . </s> <s> Lasteaias õppe- ja kohamaksu pole , maksta tuleb vaid söögi eest , 20 krooni päevas . </s> </p>
<p> <s> Lisaks pidevale toetusele on ka hulk ühekordseid . </s> <s> Nii saab esimesse klassi mineja , nagu ka põhi- ja keskkoolilõpetaja 500 krooni . </s> <s> Sünnitoetus on 3000 krooni . </s> <s> Kukrut ei pea kergendama ka huviringis käija . </s> <s> Vaid muusikakooli eest küsitakse 50 kr kuus ( omahind on 800 kr ) . </s> </p>
<p> <s> <hi rend="rasvane"> Koolis korras nii sisu kui vorm </hi> </s> </p>
<p> <s> Ajal , mil pealinn taotleb järjest suuremat vahet omade ja võõraste vahel , näikse siin , Võrtsjärve mail , valitsevat justkui kommunism ? </s> </p>
<p> <s> “ Soomes on lastele kõik tasuta , sest riik on nii otsustanud . </s> <s> Kuid Soome pole teps mitte kommunistlik maa ! ” naerab Rootsmaa . </s> <s> “ Lapsi on vaja toetada kogu aeg . </s> <s> Et vanemad tunneks end turvaliselt . </s> <s> Me võiksime seda veelgi rohkem teha . </s> <s> Juttu on olnud , et lasteaed võiks tasuta olla . </s> <s> Aga me pole tasu päriselt ära kaotanud selleks , et vanem tooks last pidevalt lasteaeda ega kaotaks vastutust . ” </s> </p>
<p> <s> Karin Kütt on esimest aastat Rannu keskkooli direktor . </s> <s> “ Siin on nagu palee ! ” võrdleb varem tillukeses Peedu koolis töötanud naine ja näitab uhkusega oma valdusi . </s> </p>
<p> <s> Maja on saanud sooja kasuka , uue katuse , aknad , valgustus- ja elektrisüsteemi , lokaalkatla . </s> <s> Iga klass sai endale ise valida värvilahenduse . </s> <s> Vanast on jäänud vaid põrandad . </s> </p>
<p> <s> Uuenduskuuri tegid läbi ka söökla ja võimla . </s> <s> Et sööklas euronorme täita , ei kulunud miljoneid , vaid paarsada tuhat . </s> <s> Niimoodi , hoolikalt raha lugedes ja kallite firmade asemel oma töömehi rakendades on remonditud ka lasteaeda . </s> <s> Kahe hoone uuenduskuuriks on kolme aastaga kulunud kolm miljonit valla raha . </s> </p>
<p> <s> Hea , et ise on nokitsetud , sest suuresõnalisest 21. sajandi kooli programmist ei poetu Rannusse sentigi . </s> <s> Ja ega needki ole oma osa kätte saanud , kellele lubati . </s> <s> Nüüd on ministeeriumis küpsenud uus plaan , mille järgi hakkab pearaha koos õpilasega liikuma ja remondirahad koolikassa kaudu . </s> </p>
<p> <s> “ See on läbimõtlemata asi , ” on Karin Kütt ja Uno Rootsmaa ühte meelt . </s> <s> “ Kui seni ei jätkunud raha , kust seda siis nüüd juurde võetakse ? </s> <s> Väikestele koolidele on see surmahoop . </s> <s> Püsikulud ju jäävad . ” </s> </p>
<p> <s> Kadumiseohtu Rannu koolil siiski pole , sest see on valla ainus õppeasutus . </s> <s> “ Eks selle võrra ole kaklemist vähem , ” muigab direktor . </s> <s> Võitlust hingede pärast ei ole ka Tartu ja Elvaga , kuigi mõlemad linnad ligidal . </s> <s> “ Ei minda enam ära , siit saab parema hariduse , ” kinnitab direktor . </s> <s> Riigieksamite tulemused pole olnud laita , kaks kolmandikku lõpetajaist on pääsenud kõrgkooli . </s> </p>
<p> <s> Võimlemisõpetaja diplomiga direktor Kütil tuleb mitme maja vahet silgata : algklassid asuvad peamajast paarisaja meetri kaugusel lasteaias , osa tunde toimub üle tee kultuurimajas . </s> <s> Nii on igaühel hingamise ruumi ega pea olema üksteise kukil . </s> </p>
<p> <s> <hi rend="rasvane"> Koolitunnid käivad ka kultuurimajas </hi> </s> </p>
<p> <s> “ Siin oled kui vanajumala selja taga ! ” rõõmustab muusikaõpetaja Sirje Reichmann selle üle , et Rannu lapsed võivad laulu kõõrutada , nagu torust tuleb - tunnid on kultuurimajas ja teiste koolitööd ei häiri . </s> </p>
<p> <s> Sama katuse all on ka kunsti- ja tööõpetuse tunnid ning muusikakool . </s> <s> Nii on rahvamajal , mis õhtuti sipelgapesana kihamas , ennelõunaselgi ajal rakendust . </s> <s> “ Magusamatel kellaaegadel on maja täis ja ruume tuleb veel puudugi , ansamblipoisid harjutavad katlaruumi kõrval , ” räägib rahvamaja juhataja Lys Jaamets . </s> <s> Ringe on igale vanusele ja maitsele alates rahvatantsust kuni kõhutantsuni . </s> <s> Viimane olevat suurepärane ravim kaelaradikuliidi vastu ! </s> <s> Näiteringi juhendab tuntud vanemuislane Jüri Lumiste , kelle käe all harjutatakse praegu lugu kodukandi kangelannast Barbara von Tisenhusenist . </s> </p>
<p> <s> Rahvamajja on asja neilgi , kes end kuskile kirja pole pannud . </s> <s> Näiteks saab keldrikorrusel asuvas saalis õhtuti pingpongi jt mänge mängida või arvutit näppida . </s> </p>
<p> <s> Nii nagu vald ei koonerda hariduse arvelt , ei hoita kokku ka isetegevuse pealt . </s> <s> Kultuuri eelarve on 1,6 mln kr. </s> <s> Sellest pool kulub rahvamajale . </s> <s> 1995. aastal ehitatud hoone kuulub Lihula ja Haljala kultuurimaja kõrval Eesti kolme vingema sekka . </s> <s> “ Teatrid tahavad siia tulla , sest meil on suur lava ja korralik valgustus . </s> <s> Ja publikut on alati rohkem , kui mahub . </s> <s> Paari aasta eest valmis ka rõdu . </s> <s> Ega me päris teatrile alla jäägi , ” kõneleb Jaamets . </s> </p>
<p> <s> Nii nagu lastele , on ka täiskasvanute huviringid tasuta . </s> <s> “ Pole mõelnudki selle peale , kui suur kokkuhoid see kõik on , ” tunnistab kahe lapse ema Anneli Vikat . </s> <s> “ Käin ise paaris ringis ja noorem laps käib . </s> <s> Koolitoidule ja vihikutele ei kulu ka sentigi . </s> <s> Nii et raha jääb järgi küll ! ” </s> </p>
<p> <s> Keskmine vallakodanik ei mõtle selle peale , et oh küll meil on hea elada , parem kui teistel . </s> <s> Ta ei peagi mõtlema . </s> <s> Aga vallajuhid peavad . </s> <s> “ Võrreldes valdade valitsemiskulusid , torkab silma , et erinevalt paljudest teistest on meil need väga väikesed , ” ütleb vallavanem Rootsmaa . </s> <s> “ Kuigi kohustusi ja paberimäärimist tuleb tohutult juurde , on meil ikka tööl kuus inimest . </s> <s> Ja mingeid lisatasusid või preemiaid meil ei maksta . </s> <s> Kui tahad midagi muuta , tuleb alustada iseendast . ” </s> </p></div3>
          <div3 type="artikkel"><head> Korraga külm ja soe Rannu </head>
<p> <s> <hi rend="kaldkiri"> 04.02.2004 </hi> </s> </p>
<p> <s> <hi rend="rasvane"> Kui Tartumaa Rannu aleviku keskküte hingusele läks , jäid kõik majad võrdselt nigelasse seisu . </hi> </s> <hi rend="rasvane"> <s> Nüüdseks on aga mõned majad soojad ja kõpitsetud , teised täiesti kütmata ning niiskus lagundab neid hoogsalt . </s> </hi> </p>
<p> <s> Rannu vald on oma kütteprobleemi lahendamisega muutunud tänuväärseks mudeliks , mis selgesti näitab , et suur häda ei ole alati jumalate süü , teinekord on asi hädalises eneses . </s> </p>
<p> <s> Rannu kütteprobleemid algasid umbes sama mustri järgi nagu üsna paljudes teistes pisikestes Eesti asulates . </s> <s> Vana ja väsinud keskküttesüsteem ei tulnud oma tööga enam toime , aga neelas see-eest hästi palju raha . </s> </p>
<p> <s> Remonditööde tarvis tõsteti sooja hinda . </s> <s> Paljud rannulased otsustasid ennast seepeale lihtsalt keskküttest välja lõigata , ja see muutis olukorra veelgi väljapääsmatumaks . </s> <s> Vananenud katla kordategemiseks oli vaja raha , aga kuna ta korras ei olnud , polnud keegi nõus pea olematu kütte eest maksma . </s> <s> Või käis sooja ülepaisutatud hind lihtsalt üle jõu . </s> <s> Varsti olid katlamajal võlad kaelas ja kütust tuli osta valla raha eest . </s> <s> See oli aga juba liig . </s> </p>
<p> <s> <hi rend="rasvane"> Kui kaugküte ei õigusta , paneme kinni ! </hi> </s> </p>
<p> <s> Rannu vald ei jäänud sellesse spiraali ringlema ja siplema , vaid leidis lahenduse . </s> <s> Kaugküte pandi kinni . </s> <s> 2000. aasta sügisest on Rannu keskkoolil , vallamajal ja lasteaial iseseisvad õliküttel katlamajad . </s> </p>
<p> <s> See läks vallale maksma pool miljonit krooni , praegu hoolitseb katelde eest ettevõte , kellelt need osteti , ja vald ei pea muretsema muu kui kütte eest tasumise pärast . </s> </p>
<p> <s> Kui kolm valla tähtsat hoonet soojaks said , jäi elumajade probleem veel lahendamata . </s> <s> Rannus on 9 kortermaja , ja kuigi mõni korter on tühi ka , siiski päris inimesteta maju ei ole . </s> </p>
<p> <s> Kooli , lasteaeda ja rahvamajja katla muretsenud ettevõte pakkus oma teenuseid ka elumajade kütmiseks , sellele ütlesid rannulased aga ei - kallid õlikatlad ja kallis kütus ei vastanud nende võimalustele . </s> </p>
<p> <s> Siiski ei visanud Rannu rahvas lusikat nurka , leida tuli lihtsalt odavam lahendus . </s> <s> Kahes majas lubas projekt ehitada ahju igasse korterisse , vald aitas iga korteriomanikku tuhande krooniga ja seal sai mure murtud . </s> </p>
<p> <s> Viie maja keldrites on aga nüüdseks puuküttel katlad ja õues kõrguvad suured läikivad korstnad . </s> <s> Üks kolmetoaline korter pidi katla muretsemiseks maksma keskeltläbi 3000 krooni , aga niiviisi sai jälle viies majas mure murtud ! </s> <s> Tubades on tavalise talveilmaga mõnusad 22° sooja , hommikuks jahtub toaõhk küll 17-18 kraadini , aga see on soojem kui nii mõneski eramajas . </s> </p>
<p> <s> Ka nendes majades aitas vald iga korterit 1000 krooniga , tehes pealegi korstnad välja - et kõigil oleks ühesugused ja silmal ilusam vaadata . </s> </p>
<p> <s> Üheksast kunagi külmaohtu jäänud majast on kaks endiselt probleemsed . </s> <s> “ Kogu asi seisneb inimeste tahtes , ” kinnitas vallavanem Uno Rootsmaa . </s> <s> “ Igas majas on alati üks-kaks inimest , kes on vastu ja ei taha . ” </s> </p>
<p> <s> Vald pakub abi pea poole soojatootmiseks vajamineva summa ulatuses , aga sellegipoolest on kaks suurt kortermaja kütmata , sest elanikud pole suutnud kokkuleppele jõuda . </s> <s> Sooja annavad nendes majades ainult elektriradiaatorid , kuid mitte ainult . </s> <s> Üks nutikas külmetaja tõi oma katusealusesse tuppa pursuika ja pistis korstna aknast välja räästa alla . </s> </p>
<p> <s> Enne , kui too nutikas kütja maja põlema oleks pannud , saadi siiski jaole ja keelati selline kütmine ära . </s> <s> Nüüd meenutab seda juhtumit vaid suur tahmane laik räästa all . </s> <s> Teises majas on ühes esimese korruse korteri esikus rauast puupliit . </s> <s> Korsten läheb jälle “ kuhugi üles ” , nagu omanikud ise seletasid . </s> <s> Aga teistmoodi ei saa ka , kaks pisikest poisipõnni toas , elektriga kütta ei jõua , lapsed aga jäävad külmas haigeks ! </s> <s> Niigi põevad kogu aeg , bronhiit on juba päris tavaline . </s> </p>
<p> <s> Tõepoolest , elektriga kütmine ei ole odav lõbu . </s> <s> Kahes kütteta majas kulub elektriarvetele iga korteri kohta 2000 krooni ringis kuus , samal ajal kui puukatlaga naabermaja elanikele maksab soe tuba külmal talvekuul pea kolm korda vähem . </s> </p>
<p> <s> Valla majandusnõunik Maano Koemets arvutas kolmetoalise korteri keskmiseks soojahinnaks 670 krooni kuus arvestusega , et küttepuud on ostetud taksiga 200 kr/m2 . </s> <s> Ligi 700 kr sisse mahuvad lisaks küttele ka elekter , vesi ja muud kommunaalkulud . </s> </p>
<p> <s> <hi rend="rasvane"> Ühist tahtmist pole </hi> </s> </p>
<p> <s> Ometi ei ole kahe külmetava maja elanikud kokkuleppele jõudnud , et ka oma majadesse katel saada . </s> <s> Kahe lapse isa Aleksandr Juškin on seetõttu tuleviku suhtes üsna skeptiline . </s> <s> Ta jutustab hiljutisest üritusest , kui koridoridesse valgustite panemiseks oli tarvis koguda igast korterist 50 kooni ja see ei õnnestunud . </s> <s> “ Kui me selle 50 kroonigagi hakkama ei saanud , mis lootust on siis inimesed nõusse saada 3000-krooniseks väljaminekuks ? ! ” ohkas Juškin . </s> </p>
<p> <s> Aga mees lubab üritada , sest külmas korteris lastega elada ei saa . </s> <s> Just hiljuti oli tema naine Aljona tulnud ideele , et raha võiks hakata koguma paarisaja krooni kaupa kuus , ehk siis järgmiseks talveks on summa koos . </s> </p>
<p> <s> Et asi on ühise tahtmise taga kinni , kinnitavad kõik , kellega külmas majas rääkisime . </s> <s> Lihtsalt ei leidu hakkajat inimest , kes asja korraldamise enda peale võtaks . </s> <s> Majandusnõunik Koemets kinnitas , et võimalus endale katel saada on igal majal ühesugune , tarvis on ainult ise selle nimel pingutada . </s> <s> Ta lubas majaelanikke aidata ja kõik võimalused luua , aga ise nende eest asja ajama ei hakka . </s> </p>
<p> <s> Katla ostmise õigsust kinnitab kas või tõsiasi , et esialgu oli raskusi ka nendes majades , kus nüüd katel sees . </s> <s> Ikka leidub neid , kellele miski ei meeldi . </s> <s> Aga kui ühine tegemine ära hakkas tasuma , suhtumine muutus ja nüüd on soojades majades teistegi tööde tegemine palju kergem . </s> <s> Inimesed mõistavad , et koos on kergem . </s> </p>
<p> <s> Aga kuni ei mõista , tuleb neil , kes katla ostmiseks oma osa anda ei taha või ei saa , maksta iga kuu tuhandeid kroone elektri eest . </s> </p>
<p> <s> <hi rend="rasvane"> Liivi Parrest </hi> </s> </p></div3>
          <div3 type="artikkel"><head> Endel Lieberg ikka tipus </head>
<p> <s> <hi rend="kaldkiri"> 04.02.2004 <bibl> <author> Heino Laiapea </author> </bibl> </hi> </s> </p>
<p> <s> <hi rend="rasvane"> Julgus , tarkus ja kavalus - nende abil on Eesti staažikaim majandijuht Endel Lieberg Väätsa maile toonud rikkust , kuulsust ja au . </hi> </s> </p>
<p> <s> 1953. aastal nägi partei ette , et kolhoosikaadrit tuleb tugevdada tuhandete uute esimeestega . </s> <s> Üks neist oli Endel Lieberg , kes 31. jaanuaril 1954 Järvamaal Molotovi-nimelise kolhoosi esimeheks pandi . </s> <s> Samas kohas sama maa peal on Lieberg töötanud 50 aastat . </s> </p>
<p> <s> <hi rend="rasvane"> Normipäeva eest 36 kopikat </hi> </s> </p>
<p> <s> Kolhoosis oli 1954. aastal 134 hobust ja mitte ühtegi traktorit ning 74 lehma , kes andsid keskmiselt 1341 kg piima . </s> <s> Esimees liikus suvel jalgrattaga , talvel hobusega ja kolhoosnikud tegid hirmsat moodi füüsilist tööd . </s> </p>
<p> <s> “ Oleks inimesed praegu sellise töösse suhtumisega nagu tookord ! ” nendib Lieberg . </s> <s> “ Neil oli talupoja mentaliteet : töö tuleb ära teha , olgu ilm kui sant tahes või tasu kui väike tahes . ” </s> </p>
<p> <s> Üks kolhoosipere sai aastas normipäevade eest nii vähe raha , et vaevalt jõudis oma aiamaa ( 0,6 ha ) eest põllumajandusmaksu ära maksta . </s> <s> Selle maa peal kasvava saagiga pidi pere end ära toitma ja pidama lehma ja siga . </s> <s> Normipäeva eest sai tol aastal 36 kopikat . </s> </p>
<p> <s> Kui mõni auto juhtus mööda sõitma , jooksid kõik seda tee äärde vaatama . </s> <s> “ Nüüd sõidab mul maja eest tunnis 40 autot mööda . ” </s> </p>
<p> <s> 1955. aastal võttis kolhoos endale kohustuse maksta normipäeva tasuks aasta lõpus 1 rubla . </s> <s> Ega seda ei tahtnud keegi hästi uskuda . </s> <s> “ Maksime kaks rubla normipäeva kohta , ja rahvas hakkas uskuma . ” </s> <s> Järgmisel aastal tunnistati Molotov vaenlaseks ja kolhoos sai uue nime Koit . </s> </p>
<p> <s> 1958. aastal sai majand esimese villise ja mõne aasta pärast sõitis esimees Volgaga . </s> <s> Lieberg ei ole mees , kelle Volga ilmtingimata musta värvi pidi olema . </s> <s> Samal aastal sai kolhoos ka esimesed traktorid - MTJ likvideeriti . </s> <s> Majandisse tuli kolme aastaga 100 autoostuluba , nii et oli tegemist nende ära jagamisega . </s> </p>
<p> <s> “ Siis oli žiguli hind 5000 rubla . </s> <s> Et seda raha saada , pidi inimene kasvatama 25 siga . </s> <s> Üks sajakilone siga maksis 200 rubla , ” arvutab Lieberg . </s> <s> “ Nüüd maksab uus auto 200 000 krooni , siga 2000 krooni . </s> <s> Auto on 100 siga . ” </s> </p>
<p> <s> Järvamaa ATK juhid mäletavad , et Liebergil oli kombeks mingi uue idee või pakkumise puhul võtta paber ja pliiats ning teha kiire rehkendus . </s> </p>
<p> <s> Seejärel võis kuulda kolme varianti . </s> <s> Esiteks : “ See ei sobi , jätame kõrvale . ” </s> <s> Teiseks : “ Siin on tuuma . </s> <s> Tiit ( Tiit Tanner oli majandi kauaaegne peaökonomist , nüüd Väätsa Agro juhatuse esimees - toim ) , uuri järele ! ” </s> <s> Ja kolmas : “ See läheb , paneme käima . ” </s> </p>
<p> <s> Majanduslik vaist , tarkus , julgus koos kavalusega on ikka olnud Liebergi trumbid . </s> </p>
<p> <s> <hi rend="rasvane"> Kolhoosiga turumajandusse </hi> </s> </p>
<p> <s> Tänu just Liebergi-taolistele majandijuhtidele , kel oli julgust kasutada turumajanduslikke võtteid , läksid Eestis kolhoosid esimesena NSV Liidus 1958. aastal normipäevade asemel üle rahalisele töötasule . </s> </p>
<p> <s> Kui 1960. aastal tulid esimesed kombainid , vaatas üks vana põllumees neid ja sõnas : “ Nüüd on nagu Venemaal , ise täiu täis ja näljas , aga kombainid on põllul . ” </s> <s> Paari aasta pärast tuli sama mees esimehe juurde ja ütles : “ Ma vana juba , laseks tänavu omal ka vilja ära kombainiga . ” </s> </p>
<p> <s> Kuuekümnendate alguses , kui kolhoosis hakati lehmi masinatega lüpsma , tahtsid lüpsjad ära minna . </s> <s> See oli harjumata . </s> <s> Nii nagu ka kolmekordselt lüpsilt päevas kahekordsele üleminek . </s> <s> Pärast harjusid ära ja keegi ei tahtnud enam teisiti . </s> </p>
<p> <s> Lieberg joonistab ümmarguse ringi ja jaotab selle neljaks sektoriks . </s> <s> Neli endist majandit , alumised on Piiumetsas Lõõlas . </s> <s> Lõõla ( Esimese Mai kolhoos ) ja Piiumetsa ( Türi sovhoosi osakond ) vahel polnud ühendusteed . </s> <s> Pärast majandite liitmist korraldas Lieberg nii , et riigi kulul sai nii tee kui maaparandus tehtud . </s> </p>
<p> <s> “ Rahast ei olnud meil puudus , korra kuus küsisin raamatupidajalt , mitu miljonit meil arvel on , ” meenutab Lieberg . </s> </p>
<p> <s> 1958-1991 ehitati Väätsal 93 individuaalmaja , lisaks 222 korterit suurtes majades ja 46 ridaelamutes . </s> <s> Sestsaadik pole ühtki uut hoonet ehitatud . </s> <s> “ Ehitasime koolimaja . </s> <s> Lasteaed oli täiesti tasuta , too aga laps sinna . </s> <s> Tasuta koolitoit , ” meenutab esimees Väätsa arengut . </s> </p>
<p> <s> “ 2 miljonit rubla panime Tartu Kommertspanka , tahtsime lolli peaga hakata tervisekeskust ehitama . ” </s> <s> Need rublad sõi ära inflatsioon . </s> </p>
<p> <s> “ Väätsa häda ongi see , et sai liiga mastaapselt välja ehitatud . </s> <s> Mida suurem , seda uhkem . </s> <s> Nüüd on vaja ökonoomselt majandada . ” </s> </p>
<p> <s> <hi rend="rasvane"> Gorbatšov saatis Saksa mullikad </hi> </s> </p>
<p> <s> Omal ajal käis kaubavahetus ka majandite vahel , ühel oli üht ehitusmaterjali või masinat , teisel teist . </s> <s> Lieberg meenutab naabreid Estoniast ja Aravetest . </s> <s> “ Estonia esimees Heino Marrandi oli meile nagu isa , ei tahtnud ta kellelegi jalga taha panna , kade ka ei olnud . ” </s> </p>
<p> <s> Asja aeti ka ministritega . </s> </p>
<p> <s> Kui Moldaavias keelati veini tegemine , saadeti viinamarjad rongiga Eestisse . </s> <s> “ Türi jaamas seisab neli vagunit viinamarjadega . </s> <s> Aita need tühjaks laadida ja jaga rahvale , ” palus aiandusminister Harald Männik . </s> </p>
<p> <s> Lieberg lasi igasse kolhoosiperesse mitu kastitäit viinamarju saata . </s> <s> Et Männikuga polnud hinnas kokku lepitud , ütles esimees , et palgapäeval võetakse palgast maha 30 kopikat kilogramm . </s> <s> Pärast küsis esimees ministrilt , palju majand juurde peab maksma . </s> <s> “ 20 kopikat kilo eest oleks küll olnud , ” vastanud minister . </s> </p>
<p> <s> Looduskaitseminister Tedrele antud käsk lennukitelt metsi mineraalväetisega väetada . </s> <s> “ See ikka õige tegu pole , ” öelnud minister . </s> <s> “ Ma annan muist väetist sulle , vea välja . ” </s> </p>
<p> <s> Suurele lugejale ja iseõppijale Liebergile on eeskujuks olnud põllumajandusminister Edgar Tõnurist . </s> <s> “ Ega Tõnurist algul neid põllumajandusasju ei teadnud , ütles : “ Õhtul lähen koju , raamatud on olemas , teen selgeks , ma ei saa rahva ette niisama minna . ” ” </s> </p>
<p> <s> Tavaliselt tegid kõrged delegatsioonid Tallinnast Tartusse sõites Väätsal peatuse . </s> <s> Liebergile ja Väätsale on neist palju kasu olnud . </s> </p>
<p> <s> Lieberg meenutab NSV Liidu esimese ja viimase presidendi külaskäiku : “ Gorbatšov vaatas aknast välja ja kiitis : “ Meil Stavropoli krais on ilusad majad , just nagu teil siin Väätsal ! ” </s> <s> Pärast kirjutasime kirja , et oleme vaimustatud kõigist nõuannetest , aga meil on probleeme : vaja oleks karja tõuaretuse parandamiseks 200 mullikat Saksa DVst . </s> <s> Saime mullikad . ” </s> </p>
<p> <s> Praegune OÜ Väätsa Agro on 30 miljoni osakapitaliga põllumajandusfirma , mida juhib kolmeliikmeline nõukogu : Endel Lieberg , Aarne Malmre ja Tiit Tuuleveski . </s> </p>
<p> <s> Enne sai ühismajandis tööd 600 inimese ümber , nüüd 225 inimest . </s> <s> “ Kutseharidussüsteem on täiesti lammutatud . </s> <s> Kust võtame tulevikus korralikke töötajaid ? </s> <s> Vaid üksikud tahavad masinameheks õppida . ” </s> <s> See on vana põllumehe tõsine mure . </s> </p>
<p> <s> Erinevalt paljudest teistest majandi baasil tekkinud ühistutest on Väätsa Agro püüdnud igal võimalusel oma tootmishoonete juurde maid osta . </s> <s> Et olla peremees . </s> </p>
<p> <s> Põllumajanduse eriti ägeda languse ajal 1993-1994 , kui paljudel ühistutel ei jätkunud raha väetise ostmiseks ja kogu tootmine käis vanast inertsist , olid Väätsa põllud endiselt väetatud ja hooldatud . </s> <s> Põllu harimise arvelt siin kokku ei hoitud . </s> <s> Eks oli ka kõvem varu : suhteliselt uus tehnika , korras väetisemajandus ja tugev juhtimine . </s> </p>
<p> <s> “ Arvan , et Eesti trump number üks on piimatootmine . </s> <s> Meil on potentsiaal tõuaretuse alal , on teadmised ja kaader . </s> <s> Ei kujuta maaviljelust ilma piimakarjata ette . ” </s> <s> Väätsa 2000 lehma annavad aastas kokku 14 000 tonni piima . </s> </p>
<p> <s> Osaühing on oma rahva jaoks alles jätnud söökla . </s> <s> Kauplusest saab kohalik rahvas ka siin toodetud liha ja piima . </s> <s> “ Vanasti oli maal naturaalne majapidamine - kõik toit kasvatati ise . </s> <s> Poest osteti suhkrut , soola , tuletikke , vahel ka heeringat , ja kõik . ” </s> </p>
<p> <s> Kui Lieberg seda juttu isadepäeval Väätsa koolis lastele rääkis , kuulasid need teda hoolega . </s> <s> Justkui ajalooraamatust . </s> </p>
<p> <s> <hi rend="rasvane"> Hulganisti ordeneid </hi> </s> </p>
<p> <s> Esimees Lieberg on andnud põllumajandusmuuseumi hulga materjale oma majandi ajaloo kohta . </s> <s> Paljud on oma ordenid ja medalid maha müünud . </s> <s> “ Mina küll ei müü ühtegi , selle raha eest ka ei ela . ” </s> </p>
<p> <s> Majandis oli kaheksa Lenini ordeni kandjat , esimehel on neid koguni neli . </s> <s> “ Säärast autasu nagu Lenini orden peaks antama ainult üks kord , ” arvab Lieberg . </s> </p>
<p> <s> VIII viisaastaku tulemuste eest anti ka majandile Lenini orden . </s> </p>
<p> <s> Eesti põllumajanduse ainuke kahekordne sotsialistliku töö kangelane Lieberg meenutab hea sõnaga oma majandi spetsialiste ja kiidab meeskonnatööd . </s> </p>
<p> <s> Agronoom Johannes Sarapuu tuli 1956 pärast EPA lõpetamist ja töötas pensionini . </s> <s> Kaua aega töötas loomakasvatuses Maie Rull . </s> </p>
<p> <s> Zootehnik Vello Saul tuli Alliku sovhoosist , pearaamatupidaja Viive Valdru on töötanud aastast 1971. </s> <s> Peainsener Mati Allas tõi sisse uued tehnoloogiad , Allas määrati pärast ministri asetäitjaks . </s> </p>
<p> <s> Mitmesuguseid autasusid on Liebergi kabinetis mitu kapitäit . </s> <s> Kohaliku muuseumi jaoks . </s> <s> Tööpunalipu ordeni sai ta ise 1958 , Lenini ordenid tulid 1965 , 1971 , 1978 ja 1987. “ Võib-olla tuleb aeg , kui neid pole kellelegi vaja , aga praegu on nad siin alles , ” ütleb 76-aastane Eesti staažikaim majandijuht . </s> </p>
<p> <s> Lieberg on kokku lugenud , et Väätsa mail on olnud 24 kolhoosiesimeest . </s> <s> Peale tema on staažikamad 14 ja 10 aastaga . </s> <s> Ülejäänud on ametis olnud alla 5 aasta . </s> </p></div3>
          <div3 type="artikkel"><head> Riigil jäi poolteist miljardit üle . Mida sellega teha ? </head>
<p> <s> <hi rend="kaldkiri"> 04.02.2004 </hi> </s> </p>
<p> <s> <hi rend="rasvane"> Maaleht küsitleb suuremaid erakondi . </hi> </s> </p>
<p> <s> 1. Rahandusministeeriumi andmetel laekus 2003. aastal riigieelarvesse 41,245 miljardit krooni . </s> <s> Riigieelarve kulude maht koos toetustega oli 39,748 miljardit . </s> <s> Ülelaekumine oli seega 1,497 miljardit krooni . </s> </p>
<p> <s> Maaleht küsib erakondadelt : Mida peaks teie arvates selle rahaga tegema ? </s> <s> Kas jätkuvalt säästa , investeerida või aidata hädasolijaid ? </s> <s> Millistesse valdkondadesse lisavahendite suunamist peate praegu kõige olulisemaks ? </s> </p>
<p> <s> 2. Riigi stabilisatsioonireservis oli 21. jaanuari seisuga 4,472 miljardit krooni . </s> </p>
<p> <s> Maaleht küsib : Kas on vajalik reservi jätkuv suurendamine või tuleks osa sellest rahast kohe kasutusele võtta ning suunata Eesti arengu edendamiseks või teravate sotsiaalsete probleemide lahendamiseks ? </s> <s> Kui suurt reservi peate otstarbekaks ? </s> </p>
<p> <s> <hi rend="rasvane"> Edgar Savisaar ( Keskerakonna esimees ) : </hi> </s> </p>
<p> <s> Kõigepealt tuleks tasuda võlg tänaste pensionäride ees . </s> <s> Pean silmas n-ö 2. pensionisamba käivitamist 1. samba arvelt . </s> <s> Sellega seotud kulutused lubas heastada reservi arvelt ka reformi käivitamise ajal ametis olnud peaminister Siim Kallas . </s> <s> Nii lubab reservi kasutada ka stabiliseerimisreservi seadus . </s> </p>
<p> <s> Jääb täiesti arusaamatuks , mis takistab praegusel valitsusel järjepidevuse alusel võetud riigipoolseid kohustusi täitmast . </s> </p>
<p> <s> Kogu eelöeldu valguses on valitsuse lubatav 50kroonine pensioni baasosa tõstmise kava lausa naeruväärselt väike . </s> </p>
<p> <s> Lahendamist vajavaid küsimusi on aga küllaga . </s> <s> Olgu see siis koolimajade remont ja sisustamine või omavalitsuste tulubaasiga laiemalt seonduv . </s> </p>
<p> <s> Omavalitsuste muredele lahenduste pakkumine viisil , et võtame tugevamatelt nõrgematele , on lubamatu . </s> <s> Taani eksperdid viitasid juba kaks aastat tagasi sellele , et omavalitsustele isegi seadustega pandud funktsioonide täitmiseks jääb neil igal aastal 2 miljardit krooni puudu . </s> </p>
<p> <s> Küll aga ei ole hetkel peamine küsimus selles , kuidas kasutada stabiliseerimisreservi . </s> <s> Paljud sotsiaalsed probleemid on võimalik lahendada maksurahaga . </s> <s> Maksude vähendamine on pseudoidee , mis enamikule Eestimaal kasuks ei tule . </s> </p>
<p> <s> <hi rend="rasvane"> Tõnis Palts ( Res Publica fraktsiooni ja Riigikogu rahanduskomisjoni liige ) : </hi> </s> </p>
<p> <s> Suurt osa ülelaekumisest ei saa seaduse järgi nagunii mujale kulutada . </s> <s> Nii-öelda kasutatav summa jääb esialgsete hinnangute järgi poole ja ühe miljardi krooni vahele . </s> </p>
<p> <s> Mida rahaga peale hakata , sõltub sellest , kui kaugele tulevikku me vaatame . </s> <s> Muidugi saaks 500 miljonit , miljardi või poolteist kohe laiali jagada , aga mida see aastate lõikes lahendaks ? </s> <s> Kinnitan , et ei lahenda sotsiaalseid probleeme ega paku ülelaekumise jooksvateks kulutusteks suunamine ka turvalisust ootamatuste ees . </s> </p>
<p> <s> Eesti tänasest stabiliseerimisreservist jätkuks ehk vaid ühe raske aasta üleelamiseks - toimub siis looduskatastroof , majanduslangus või mõni terroriakt . </s> <s> Need juhtumid on õnneks vähetõenäolised , aga elukindlustus selleks ongi . </s> <s> Kui meil pole varusid , jäävad sellisel aastal ära investeeringud , muu hulgas õpetajate palgatõusud , teeremondid ja palju muud . </s> </p>
<p> <s> Eelarve ülejäägi võib võtta kasutusele vaid sellisteks investeeringuteks , mis tuleb nagunii ära teha - näiteks koolimajade kordategemiseks , pakkudes sadadele tuhandetele lastele normaalseid õpitingimusi pikkadeks aastateks . </s> <s> Või näiteks mõne poolelioleva objekti valmisehitamiseks , nagu eraldasime 2003. aastal raha Pärnu haigla lõpetamiseks . </s> </p>
<p> <s> Jooksvate kulude suurendamine ülelaekumiste või reservide arvel annab aga vaid ühekordse efekti ning järgmisel aastal küsib rahvas , miks nüüd sama palju toetusi ei saa kui mullu . </s> </p>
<p> <s> Ma ei usu ka , et Eesti oma reserve hüppeliselt suurendama peaks - ka arenguks on palju raha vaja . </s> <s> Ühe või teise summa kulutamine eeldab aga ikkagi tulevikkuvaatamist ning ettevaatlikkust - ees võib olla veel raskem aeg . </s> <s> Kõiki sotsiaalprobleeme mõnesaja erakorralise miljoniga kahjuks ei lahenda ning rahajagamist ei tohi juhtida populaarsusiha , vaid selge mõistus . </s> </p>
<p> <s> Eestil ei tasu üle pingutada ka teistpidi , kogudes ettenägematuteks kuludeks poolteisekordne aastaeelarve suurune reserv , nagu see on näiteks konservatiivsel Norral . </s> <s> Samas tuleb meeles pidada , et riik vajab samamoodi säästlikku majandamist kui iga pere - sissetulekutest rohkem ei ole arukas kulutada ning veel parem , kui õnnestub ka säästa . </s> </p>
<p> <s> <hi rend="rasvane"> Helir-Valdor Seeder ( Riigikogu rahanduskomisjon , Isamaaliit ) : </hi> </s> </p>
<p> <s> Täna sätestab seadus , et ülelaekumine kantakse stabiliseerimisreservi , aga see ei tohiks olla takistuseks ülelaekunud raha efektiivsemaks kasutamiseks . </s> </p>
<p> <s> Riigi rahalistest reservidest , mida eri andmetel on kokku ca 15 miljardit , tuleb saada terviklik ja ülevaatlik pilt . </s> <s> Praegu on probleemiks reservide liigne killustatus ja kasutamise efektiivsus . </s> </p>
<p> <s> Stabiliseerimisreservi võiks piiratud ulatuses kasutada väga oluliste ja pikaajaliste reformide rahastamiseks , nagu haridus- , pensioni- ja tervishoiureform ning investeeringuteks infrastruktuuridesse . </s> <s> Reservi intressitulu aga teaduse ja arendustegevuse rahastamiseks ( Soome SITRA taolise süsteemi kaudu ) . </s> </p>
<p> <s> Et lõpetada vaidlused stabiliseerimisreservi suuruse üle ja otsustada , millal lõpetada sinna ülekantava maksuraha suunamine , oleks mõistlik seadusega määrata stabiliseerimisreservi suurus . </s> <s> Määratleda seadusega reservi suhe riigieelarvesse , nagu on poliitikud kokku leppinud kaitsekulutuste osas . </s> </p>
<p> <s> Isamaaliit ei toeta stabiliseerimisreservi kasutamist jooksvateks kuludeks . </s> </p>
<p> <s> <hi rend="rasvane"> Mart Opmann ( Riigikogu majandus-komisjoni esimees , Rahvaliit ) : </hi> </s> </p>
<p> <s> Stabilisatsioonireservi tuleb kasutada 1997. a seatud eesmärkidel - strateegilisteks investeeringuteks , pensioni teise samba rahastamiseks ja üldmajanduslike riskide maandamiseks . </s> </p>
<p> <s> 2003. a ülelaekumise esialgselt teadaolevat 1,5 miljardit krooni ei saa kindlasti tervenisti vabalt jaotada . </s> <s> Osa sellest summast on veel maha arvamata arvestuslikeks kuludeks , osa on seotud kohustuslike reservinõuetega , näiteks haigekassa ja pensionikassa , lisaks muud eelarvega seotud , kuid iseseisvalt otsustatavad sihtotstarbelised summad . </s> <s> Lõplik jaotatav ülejääk selgub alles siis , kui on valmis 2003. a riigieelarve koondaruanne . </s> <s> Ja see summa võib arvatavasti olla märkimisväärselt väiksem . </s> </p>
<p> <s> Ülelaekumisi maksab kasutada eelkõige neis valdkonnis , mis tulevikus pakuvad meile kõigile kindlustunnet ja paremat elujärge ning suurendavad riigi ja inimeste konkurentsivõimet . </s> <s> Samas on õige kasutada seda raha investeeringuteks , mitte jooksvateks kuludeks , mis muutuvad edaspidi täiendavaks kulubaasiks . </s> </p>
<p> <s> Pean mõistlikuks investeerida haridusse selle väärtuse tõstmiseks , sh kutsehariduse kvaliteedi parandamiseks ( arvestades tööjõuturu avanemist ) , samuti innovaatiliste ideede ellurakendamiseks , millel on laialdane ühiskondlik toetus . </s> <s> Huvitav mõte tulevikku silmas pidades on Eesti strateegiakeskuse ( Soome analoogil SITRA-l on põlvkondi ühendava ja eduka innovaatilise maailmavaate kujundamisel väga kaalukas roll ) väljaarendamine , mis tähendaks stardikapitali , 1-1,5 miljardi krooni eraldamist . </s> </p>
<p> <s> Stabilisatsioonireserv on Eestile , äärmiselt liberaalse ja avatud majanduspoliitikaga riigile , ilmselt jätkuvalt vajalik . </s> <s> Meie senine majanduskasv on suuresti tuginenud laenurahale , järelikult välisinvestorite usaldusele . </s> <s> Eesti jooksevkonto defitsiit on jätkuvalt kõrge ja sisemaine säästuvõime madal . </s> </p>
<p> <s> Tulevikule vaadates näen ohtu praeguses pensionisüsteemis : arvestades rahvastiku vananemist , lisab see kindlasti koormust riigieelarvele . </s> <s> Riigieelarve tulubaas sõltub praegu olulisel määral kaudsetest maksudest ja see tendents on viimasel neljal aastal süvenenud . </s> <s> Kehval aastal , kui tarbimine tunduvalt väheneb , on ka eelarve laekumiste tagasilöögid suuremad . </s> <s> Oleme paljuski sõltuvad ülemaailmsetest mõjudest , mistõttu tähendab stabilisatsioonireserv meile riigi makromajanduslikku elukindlustust . </s> </p>
<p> <s> <hi rend="rasvane"> Eiki Nestor ( Mõõdukate aseesimees , Riigikogu rahanduskomisjoni liige ) : </hi> </s> </p>
<p> <s> Tuleks käituda kehtivate seaduste kohaselt . </s> <s> See tähendab , ülelaekumine tuleb kanda stabilisatsioonireservi ja siis esitada valitsuse poolt Riigikogule eelnõu nende vahendite kasutamise kohta . </s> </p>
<p> <s> Praegu saab selgelt toetada kahte pikaajalist reformi , mis rahalist toetust vajavad . </s> <s> Need on pensionireform ( mis tähendaks 750-800 miljoni krooni suunamist riiklikku pensionikindlustusse pensionireformi üleminekukulude katteks ) ja tervishoiureform , mis tähendaks 200-250 miljoni krooni suunamist tervishoiuinvesteeringuteks . </s> <s> Nii vabaneks tervishoiusüsteemis lisavahendeid ravijärjekordade lühendamiseks , arstide ja meditsiinitöötajate palgatõusuks , saaks korra majja ravimihindades . </s> <s> Tervishoiu kapitalikulud peavad saama kaetud ja haiglad arenguvõimaluse . </s> </p>
<p> <s> Toetust vajaksid ka hooldusravi ja haridus , aga kahjuks on siin valitsusel töö tegemata . </s> <s> Hooldusravi arengukava on valitsusel kinnitamata ( oli juba 2001. aasta lõpul peaaegu valmis ) ja “ 21. sajandi kool ” eksisteerib seni ainult Res Publica populistlikes valedes , mitte paberil . </s> </p>
<p> <s> Stabilisatsioonireserv on pensionireformi peamine katteallikas . </s> <s> Juba sellel aastal tuleb otsustada , kuidas maksta pensioni aastal 2006 , 2007 , 2008 jne. </s> </p>
<p> <s> Tuleb teada , et sellest reservist üksinda kõigi eelduste kohaselt ei jätku . </s> <s> Kuni valitsusel on see rehkendus tegemata ja otsus langetamata , on kõik targutused selle reservi suuruse üle täiesti mõttetud . </s> </p>
<p> <s> Reserv on vajalik pikaajaliste reformide toetamiseks ja ei tohiks kuluda riigi jooksvateks kuludeks . </s> </p>
<p> <s> <hi rend="rasvane"> Jürgen Ligi ( Riigikogu liige , Reformierakond ) : </hi> </s> </p>
<p> <s> Väga mõistlik oleks , kui stabiliseerimisreserv kasvaks veerandini riigieelarvest . </s> <s> Väikeriigi majandus on väga sõltuv väliskeskkonnast , mistõttu peost suhu elades juhtuks varem või hiljem , et halveneva maailmamajanduse tõttu tekib sotsiaalne kaos , ei jätku raha pensionideks , palkadeks , toetusteks . </s> </p>
<p> <s> Stabiliseerimisreserv kujuneb erakordsest ehk ühekordsest rahast : ootamatutest ülelaekumistest , varade müügist . </s> <s> Ülearuseid varasid on jäänud riigile vähe , ülelaekumised on madala inflatsiooni ja täiustunud maksukogumise oludes aina vähem tõenäolised . </s> <s> Seepärast saab stabiliseerimisreservi kasutada ainult erakordse majandusliku ebastabiilsuse juhtudeks või ka pikaajalisteks investeeringuteks ja reformideks . </s> </p>
<p> <s> Teravad sotsiaalsed probleemid on teine nähtus , nende leevendamiseks raha laiali jagamisel on erakordne vaid rumalus . </s> <s> Ja reservid on selleks ka piisk meres . </s> </p>
<p> <s> Investeering , mida meie toetame , on näiteks fondi loomine , mis toetaks majandusstruktuuri konkurentsivõimet . </s> <s> Eesti majandus käib alla , kui loodame edaspidigi pinnale jääda madala omahinnaga konkureerides . </s> <s> Kuid ka sel otstarbel pole stabiliseerimisreserv meie esimene valik . </s> </p></div3>
          <div3 type="artikkel"><head> Riik annab kuriteoohvrile rahalist abi </head>
<p> <s> <hi rend="kaldkiri"> 04.02.2004 <bibl> <author> Silja Lättemäe </author> </bibl> </hi> </s> </p>
<p> <s> <hi rend="rasvane"> 1. veebruaril jõustus ohvriabi seadus , mis suurendab kuriteoohvritele makstavat riiklikku hüvitist . </hi> </s> </p>
<p> <s> Seadus laiendab ohvriabi teenuste süsteemi ning suurendab kuriteoohvritele makstavat hüvitist . </s> </p>
<p> * * * </p>
<p> <s> Küsimustele vastab sotsiaalministeeriumi sotsiaalkindlustuse osakonna peaspetsialist Riina Saar . </s> </p>
<p> <s> <hi rend="rasvane"> Kuidas on võimalik vägivalla ohvriks langenud isikutel rahalist toetust taotleda ? </hi> </s> </p>
<p> <s> Hüvitise taotlemiseks tuleb pöörduda elukohajärgsesse pensioniametisse . </s> </p>
<p> <s> Hüvitisetaotlus tuleb esitada pensioniametile ühe aasta jooksul kuriteo toimepanemisest või ohvri surma päevast alates . </s> </p>
<p> <s> Hilisem taotlus vaadatakse läbi : </s> </p>
<p> <s> • kui ülalpeetav sai ohvri surmast teada rohkem kui kuus kuud pärast surmapäeva ja taotlus on esitatud ühe aasta jooksul ohvri surmast teada saamise päevast alates ; </s> </p>
<p> <s> • kui hüvitise taotleja tervisehäire kestis üle kuue kuu ja taotluse õigeaegne esitamine ei olnud terviseseisundi tõttu võimalik ja kui vastav taotlus on esitatud ühe aasta jooksul pärast seisundi paranemist . </s> </p>
<p> <s> Seadusega hüvitatakse lisaks füüsilise tervise taastamisega seotud kuludele ka vaimse tervise taastamisega seotud kulusid . </s> <s> Seadus laiendab ravikulude hüvitamist ka psühholoogilisele nõustamisele ja psühhoteraapiale . </s> </p>
<p> <s> Dokumendid tuleb esitada elukohajärgsele pensioniametile ning hüvitise maksmise otsustab pensioniameti direktor . </s> <s> Kui hüvitise taotleja ei nõustu pensioniameti direktori otsusega , on tal õigus pöörduda elukohajärgsesse halduskohtusse 30 päeva jooksul otsuse teatavakstegemisest arvates . </s> </p>
<p> <s> Hüvitise taotlemiseks ja määramiseks vajalikud põhidokumendid ( dokumentide loetelu on veel kinnitamata ) : </s> </p>
<p> <s> • hüvitisetaotlus ; </s> </p>
<p> <s> • isikut tõendav dokument ; </s> </p>
<p> <s> • dokument , milles on märge kehtiva tähtajalise või alalise elamisloa kohta , juhul kui hüvitise taotlejaks on Eestis elav välismaalane ; </s> </p>
<p> <s> • volikiri ja/või kohtuotsus eestkoste määramise kohta , juhul kui hüvitisetaotlusele kirjutab alla taotleja esindaja ; </s> </p>
<p> <s> • lapse sünnitunnistus , juhul kui alaealise hüvitisetaotlusele kirjutab alla lapsevanem ; </s> </p>
<p> <s> • dokument töösuhte peatumise kohta , juhul kui ohvri töösuhe oli peatatud enne vägivallakuritegu ; </s> </p>
<p> <s> • kohtuotsus või eeluurimisasutuse tõend kuriteoga seotud asjaolude kohta . </s> </p>
<p> <s> <hi rend="rasvane"> Mille põhjal otsustatakse hüvitise suurus ? </hi> </s> </p>
<p> <s> Hüvitise suuruse määramise aluseks võetakse vägivallakuriteoga tekitatud järgmine varaline kahju : </s> </p>
<p> <s> • töövõimetusest tulenev kahju ; </s> </p>
<p> <s> • ohvri ravikulud ; </s> </p>
<p> <s> • ohvri surmast tulenev kahju ; </s> </p>
<p> <s> • prillidele , hambaproteesidele , kontaktläätsedele ja muudele keha funktsioone asendavatele abivahenditele ning riietele tekitatud kahju ; </s> </p>
<p> <s> • ohvri matuse kulud . </s> </p>
<p> <s> Ohvriabi seaduse alusel hüvitatakse 70% eespool nimetatud asjaoludel tekkinud varalisest kahjust , kuid mitte rohkem kui 50 000 krooni . </s> </p>
<p> <s> Lisaks muudetakse hukkunud ohvri ülalpeetavatele makstavate hüvitiste suurust : </s> </p>
<p> <s> • ühele ülalpeetavale 75% ( senise 25% asemel ) . </s> <s> Ohvri surmast tulenev ühe kuu kahju ühele ülalpeetavale arvutatakse , liites ohvri ühe kalendripäeva keskmise tulu eelnenud kuue kuu sotsiaalmaksuga maksustatud tuluga ja jagades selle perioodi kalendripäevade arvuga ja korrutades koefitsiendiga 75 ning lahutades saadud summast ülalpeetavale määratud toitjakaotuspensioni ; </s> </p>
<p> <s> • kahele ülalpeetavale 85% ( senise 50% asemel ) . </s> <s> Ühe kuu kahju kahele ülalpeetavale arvutatakse , liites ohvri ühe kalendripäeva keskmise tulu eelnenud kuue kuu sotsiaalmaksuga maksustatud tuluga ja jagades selle perioodi kalendripäevade arvuga ja korrutades koefitsiendiga 85 ning lahutades saadud summast ülalpeetavale määratud toitjakaotuspensioni ; </s> </p>
<p> <s> • kolmele või enamale ülalpeetavale kokku 100% . </s> <s> Ühe kuu kahju kolmele või enamale ülalpeetavale arvutatakse , liites ohvri ühe kalendripäeva keskmise tulu eelnenud kuue kuu sotsiaalmaksuga maksustatud tuluga ja jagades selle perioodi kalendripäevade arvuga ja korrutades koefitsiendiga 100 ning lahutades saadud summast ülalpeetavale määratud toitjakaotuspensioni . </s> </p>
<p> <s> Kui ülalpeetavad soovivad oma osa eraldamist neile määratud ühisest hüvitisest , jagatakse ühine hüvitis ülalpeetavate arvuga . </s> </p>
<p> <s> <hi rend="rasvane"> Kuidas määratakse töövõimetusest tulenevat kahju ? </hi> </s> </p>
<p> <s> Töövõimetusest tulenev kahju on vägivallakuriteost põhjustatud ajutise või püsiva töövõimetuse tõttu saamata jäänud osa sotsiaalmaksuga maksustatud tulust . </s> </p>
<p> <s> Töövõimetusest tulenev kahju hüvitatakse ühe kalendripäeva keskmisest tulust lähtuvalt . </s> <s> Ühe kalendripäeva keskmine tulu arvutatakse kindlustatu töövõimetuslehel töö- või teenistuskohustuste täitmisest vabastuse alguspäeva kalendrikuule eelnenud kuuel kalendrikuul kindlustatud isikule arvestatud sotsiaalmaksuga maksustatud tulu liitmisel ning saadud summa jagamisel selle perioodi ( kuue kuu ) kalendripäevade arvuga . </s> </p>
<p> <s> Perioodi ( kuue kuu ) kalendripäevade arvust arvatakse maha päevade arv , millal kindlustatu oli töökohustuste või ametiülesannete täitmisest vabastatud töövõimetuslehe alusel . </s> </p>
<p> <s> <hi rend="rasvane"> Kas kahjuraha mõistetakse välja ka kurjategijatelt ? </hi> </s> </p>
<p> <s> Seaduse rahastamiseks viidi kriminaalmenetluse koodeksisse sisse sundraha instituut . </s> <s> Sundraha on süüdimõistetu poolt riigieelarve tuludesse makstav ühekordne makse , mille suurus on kindlaks määratud ja mis oleneb kuriteo raskusastmest . </s> </p>
<p> <s> Kriminaalmenetluse koodeksi § 871 ja kriminaalmenetluse seadustiku ( jõustub 1.07.2004 ) § 179 kohaselt kaasneb süüdimõistva kohtuotsusega sundraha , mis 1. astme kuriteos süüdimõistmise korral on 2 palga alammäära ja 2. astme kuriteos süüdimõistmise korral 1 palgaastme alammäär . </s> </p>
<p> <s> <hi rend="rasvane"> Kas uus seadus on ohvritele ka tagasiulatuva jõuga ? </hi> </s> </p>
<p> <s> Kuni 1. veebruarini 2004 maksti hüvitisi kuriteoohvritele riikliku hüvitise maksmise seaduse alusel . </s> <s> Alates 1. veebruarist 2004 tuleks igale isikule hüvitis määrata aga juba ohvriabi seaduse järgi , sõltumata sellest , millal hüvitise saamiseks aluseks olev kuritegu toime pandi . </s> <s> Hüvitise määramisel tuleks kohaldada isiku suhtes soodsamat seadust . </s> </p>
<p> <s> Perioodiliste hüvitiste kohta sätestab ohvriabi seadus § 34 varem määratud hüvitiste ümberarvutamise . </s> <s> Selle järgi enne käesoleva seaduse jõustumist määratud perioodilised hüvitised , mille maksmine jätkub pärast käesoleva seaduse jõustumist , arvutatakse ümber käesoleva seaduse kohaselt . </s> </p>
<p> <s> Mis puudutab ohvriabiteenust , siis sellele on alates järgmise aasta 1. jaanuarist õigus igal isikul , kes on langenud hooletuse või halva kohtlemise , füüsilise , vaimse või seksuaalse vägivalla ohvriks , sõltumata ohvriks langemise ajahetkest . </s> </p>
<p> <s> <hi rend="rasvane"> Kui suures summas hüvitatakse ohvri matuse kulud omastele ja kas sellest arvutatakse maha ka riiklik matusetoetus ? </hi> </s> </p>
<p> <s> Seadusega sätestatakse matusekulude hüvitamine kindla summana , mis on 5500 krooni ja millest arvutatakse maha riiklik matusetoetus , mis on tänavu 2000 krooni . </s> </p></div3>
          <div3 type="artikkel"><head> Trahvitud firma lehmad hakkavad kosuma </head>
<p> <s> <hi rend="kaldkiri"> 04.02.2004 <bibl> <author> Heino Laiapea </author> </bibl> </hi> </s> </p>
<p> <s> <hi rend="rasvane"> OÜ Vigala Latte maksab loomade näljutamise eest ainult 20 000 krooni trahvi . </hi> </s> </p>
<p> <s> 200 Vigala farmi lehma , keda mitu kuud ainult siloga söödetud , saavad viimastel nädalatel heina , jahu ja mineraalsööta . </s> <s> “ Lehmad on kosunud ja annavad juba ligi 7 kilo piima päevas , ” ütles Vigala valla piirkonna volitatud loomaarst Ester Alekand . </s> </p>
<p> <s> Seni olid 4 kuu jooksul veiste ninaesiseks septembris ja oktoobris valmistatud silorullid , mistõttu lehmad lüpsid detsembris vaid 2 kg päevas . </s> </p>
<p> <s> Raplamaa veterinaarkeskuse juhataja Aavo Lumi ütles , et eelmisel aastal tegid veterinaarkeskuse töötajad firmale mitu ettekirjutust . </s> <s> “ Detsembris läks asi isegi nii kaugele , et kaalumisel oli loomade äravõtmine , ” selgitas Lumi . </s> <s> “ Jaanuari algul esitasid farmi omanikud aga arenguplaani ja tänaseks on olukord paranenud . ” </s> </p>
<p> <s> Plaani kohaselt vähendavad omanikud karja kolmandiku võrra ja ostavad juurde sööta . </s> <s> OÜ Latte tegevjuht Fabrizio Trevisan on lubanud , et omanikud annavad kuni suveni iga kuu kindla summa ( 10 000 eurot ) sööda ostmiseks . </s> <s> Et firma itaallastest omanikud on viimastel aastatel vahetunud , ei tea kohalik rahvas , kes täpselt omanikud on . </s> <s> Seda nad aga teavad küll , et latte on itaalia keeles piim . </s> </p>
<p> <s> Kuigi loomad nüüd veidi rohkem süüa saavad , ei vabasta see farmiomanikke Raplamaa veterinaarkeskuse määratud 20 000 krooni suurusest trahvist - see määrati loomakaitseseaduse rikkumise pärast . </s> </p>
<p> <s> Juba varem määras Raplamaa veterinaarkeskus Vigala farmi omanikule 10 000 krooni sunniraha piimaruumide kohta käivate õigusaktide täitmiseks . </s> </p>
<p> <s> Nii sunniraha kui trahvi maksmiseks kuluva 30 000 krooni eest võinuks karjale osta vähemalt kuu aja heina . </s> <s> Vigala farmile on silo ja heina müügi pakkumisi üsna palju tehtud . </s> <s> Vigala Latte on ostnud loomadele 200 rulli heina hinnaga 35 senti kilo . </s> </p>
<p> <s> Praegu on Vigala farmis 512 veist , nendest 207 lehma . </s> <s> Lehmad saavad päevas 2 kg jahu ja ka mineraalaineid . </s> <s> Vigala farmis söödetakse loomi mikseri abil , kuhu korraga pannakse kaks rulli silo ja rull heina . </s> </p>
<p> <s> Aavo Lumi sõnul on farm veterinaaride pideva kontrolli all . </s> <s> Vähemalt paar korda nädalas käib kohapeal volitatud loomaarst ja kord nädalas loomatervishoiu spetsialist . </s> <s> “ Käin farmis üle päeva ja pilt on praegu küll optimistlikum , ” ütles loomaarst Ester Alekand . </s> </p>
<p> <s> Samas häirib Vigala rahvast moonutatud sõnumi edastamine meedias . </s> <s> “ Politseisaates näidati surnud hobuseid ja lisati lõik sellest , kuidas Vigalas lehmad nälgivad . </s> <s> Taustaks näidati aga Harjumaal ühes laudas filmitud loomi , ” rääkis Alekand . </s> <s> “ See on ju eksitamine ! </s> <s> Rahvas arvab , et meil ongi lood nii hullud , nagu televiisoris näidati . ” </s> </p></div3>
          <div3 type="artikkel"><head> Noortele töötutele pakutakse õnge </head>
<p> <s> <hi rend="kaldkiri"> 04.02.2004 <bibl> <author> Rein Raudvere </author> </bibl> </hi> </s> </p>
<p> <s> <hi rend="rasvane"> Vähemalt paarisajal Kagu-Eesti , Ida-Virumaa , Saaremaa ning Hiiumaa noorel töötul on tänavu lootust leida noorte tööhõive projekti abil endale töö . </hi> </s> </p>
<p> <s> Aasta lõpuni kestva sotsiaalministeeriumi ning tööturuameti ühise projekti eesmärk on suurendada Eesti suurima tööpuudusega piirkondades 16-24-aastaste noorte hõivatust tööturul . </s> </p>
<p> <s> 600 noort saab tööotsingukoolitust , neist 300-400 erialast õpet ning vähemalt paarsada peaks aasta lõpuks leidma endale ka praktika- või töökoha . </s> <s> Projekt läheb maksma 1,24 miljonit eurot , millest 0,99 miljonit tuleb ELi Phare programmist . </s> </p>
<p> <s> “ Kuigi Eestis on statistika põhjal töötus vähehaaval vähenemas , siis noorte seas näitab see vastupidi just kasvu , ” põhjendas projekti Kagu-Eesti koordinaator Ivika Nõgel kõnealuse projekti vajalikkust . </s> <s> Nõgeli väitel pole Eestis noorte tööpuudusega seni sisuliselt tegeldud ega ka vastavaid uuringuid läbi viidud . </s> </p>
<p> <s> Detsembris 2003 oli Valgamaal 16-24-aastastest leivateenistuseta 289 noort ehk 19,4% kõigist registreeritud töötutest . </s> <s> “ Aastaga kasvas noorte töötute arv ligemale kaks korda , samas vähenes üldine töötute arv maakonnas 10% , ” sõnas Valgamaa tööhõiveameti direktor Merike Metsavas . </s> <s> Võrumaa tööhõiveametis on end töötuna kirja pannud 234 noort , mis on kõigist töötutest 21% . </s> <s> Põlvamaal on vastavad arvud 207 ja 21% . </s> </p>
<p> <s> <hi rend="rasvane"> Grupid juba täis </hi> </s> </p>
<p> <s> Igast maakonnast saab projektis osaleda 80 noort . </s> <s> Võrumaa tööhõiveameti direktori Jaan Veeroosi sõnul on veebruari keskpaigas tööd alustavad grupid juba täis . </s> </p>
<p> <s> “ Tahan eluks kogemusi saada ja kindlat töökohta leida , ” rääkis 23aastane Maare Henning Mõniste vallast , kes seni suviti Mõniste kaupluses müüjatele puhkust andnud . </s> <s> Paraku pole see pidev töö , sest Mõnistes on kaks väikest poodi ning neis müüjad olemas . </s> </p>
<p> <s> Hea meelega läheks Maare koolituse lõppedes müüjana tööle . </s> <s> Kui vaja , on ta nõus kas või elukohta vahetama . </s> <s> Võrru , kus töövõimalusi müüjana rohkem , on Mõnistest maad üle 30 km . </s> </p>
<p> <s> Kindlat töökohta pole ka Vana-Antsla tehnikumis talumajanduse õpingud pooleli jätnud Sõmerpalu valla noormehel Meelis Loosil . </s> <s> Tutvuste kaudu on 20aastane Meelis leidnud musti tööotsi ehitustel . </s> <s> “ Musta raha eest tööd leida pole just suur probleem , aga kui juhtub midagi , siis pole isegi haiguskindlustust , ” arutles ta . </s> <s> Ta on otsinud küll ka ametlikke tööotsi , aga seni tulutult - ettevõtjad tahavad koolitatud inimesi . </s> </p>
<p> <s> Loosi arvates võiks tema edaspidinegi töö ehitusega seotud olla , kuna mingid kogemused on tal sel alal olemas . </s> <s> Nüüd saadav koolitus peaks ka ettevõtjate silmis talle plusspunkte andma . </s> </p>
<p> <s> Esmalt ootab noori kahenädalane kursus “ Kuidas olla edukas töötuturul ” , mis annab neile teadmisi tööturust , tööturuteenustest , tööseadustikust , aga ka nende endi tugevatest ja nõrkadest külgedest töö otsimisel . </s> </p>
<p> <s> Ka saavad noored aimu , kuidas esineda töövestlusel ning otsida tööd Interneti kaudu . </s> <s> “ Paljud neist ei tea aga veel isegi seda , mis võiks neile huvi pakkuda . </s> <s> Nüüd peaksid nad endile teadvustama , mida nad teha tahaksid , ” selgitas Ivika Nõgel . </s> </p>
<p> <s> <hi rend="rasvane"> Tööandjatele oma komm </hi> </s> </p>
<p> <s> Kaks nädalat kestval sissejuhataval koolitusel õpitakse soovitud ametit lähemalt tundma . </s> <s> Nõgel möönab , et see aeg pole just pikk ameti õppimiseks , kuid sellele järgneb tööpraktika ettevõttes . </s> <s> Kes praktikal end heast küljest näitab , võib ehk samas endale ka tööotsa leida . </s> <s> Paljus sõltub siin igast noorest endast . </s> </p>
<p> <s> Projekti ette valmistades on Nõgel kohtunud ka ettevõtjatega - pole mõtet õpetada eriala , millele ühtegi praktikakohta ei pakuta . </s> <s> Lootus on , et noortele tulevad rääkima ka tööandjad ise . </s> </p>
<p> <s> Nõgel ei usu , et tööandjate leidmine noortele kõige raskem oleks . </s> <s> Põhipõhjus , miks ettevõtjad ei taha noori praktikale , on sellega kaasnev suur vaev , raha- ja energiakulu . </s> <s> Selle projekti juures on aga ettevõtjatele , kes noori praktikale võtavad , ette nähtud rahaline toetus . </s> <s> “ Ükski ettevõtja ei taha võtta noort praktikale selleks , et koolitada teda välja ehk hoopis teisele ettevõtjale . </s> <s> Igaüks mõtleb ikkagi oma firma peale . </s> <s> Antud juhul neil seda riski pole , ” põhjendas Ivika Nõgel . </s> </p>
<p> <s> Projektis osalevatele noortele nähakse töökohti puiduettevõtetes ja ehitustel , kus seni kurdetud korraliku tööjõu puuduse üle . </s> <s> Aga ka avalik sektor , omavalitsused ja turismiettevõtjad võivad noortele tööd anda . </s> <s> “ Kui projekt end õigustab , jätkub see ehk uute noortega ka järgmisel aastal , ” loodab Nõgel . </s> </p></div3>
          <div3 type="artikkel"><head> Maaleht oli jaanuaris suurima tiraažiga nädalaleht </head>
<p> <s> <hi rend="kaldkiri"> 04.02.2004 </hi> </s> </p>
<p> <s> Ajalehtede Liidu liikmeslehtede jaanuari keskmised tiraažid trükikodade andmetel </s> </p>
<p> <s> Üleriigilised päevalehed SL Õhtuleht 65 600 Postimees 62 800 Eesti Päevaleht 35 400 Äripäev 19 500 Molodjož Estonii 10 300 Estonija 6 000 </s> </p>
<p> <s> Üleriigilised nädalalehed Maaleht 52 500 Eesti Ekspress 44 300 Vesti 16 800 Den za Dnjom 16 000 Molodjož Estonii Subbota 10 200 Delovõje Vedomosti 5 000 Eesti Spordileht 4 900 Terviseleht 4 600 Õpetajate Leht 4 200 Sirp 4 000 Eesti Kirik 2 200 </s> </p>
<p> <s> Maakonnalehed Pärnu Postimees 15 300 Sakala 11 100 Narva 9 100 Virumaa Teataja 8 600 Meie Maa 8 000 Põhjarannik/Severnoje Poberežje 8 000 Võrumaa Teataja 5 900 Järva Teataja 5 800 Lääne Elu 4 800 Koit 3 900 Nädaline 3 800 Narvskaja Gazeta 3 800 Valgamaalane 3 400 Vooremaa 3 200 </s> </p></div3>
          <div3 type="artikkel"><head> Ahven läheb põranda alla </head>
<p> <s> <hi rend="kaldkiri"> 04.02.2004 <bibl> <author> Merike Pitk </author> </bibl> </hi> </s> </p>
<p> <s> <hi rend="rasvane"> 50 000 harrastuskalastajat ei tohi 1. märtsist enam kala müüa . </hi> </s> </p>
<p> <s> Harrastuskalamehi arvatakse Eestis olevat 50 000 ringis . </s> <s> Seni on nende elu olnud kui pidu . </s> <s> Ahvenakilo maksab 16 krooni , päevas on mehed välja tõmmanud 30 , isegi 50 kilo ahvenat , mis tähendab viiesaja- või rohkema-kroonist sissetulekut . </s> </p>
<p> <s> <hi rend="rasvane"> Sikutiga püütakse tonne </hi> </s> </p>
<p> <s> Kõik päevad pole muidugi vennad . </s> <s> Näiteks teisipäeval ütlesid Tõstamaa all kalastanud tallinlane Roman Smirnov ja ka anonüümseks jääda soovinud lätlane , et püüavad päevas 10 kilo . </s> </p>
<p> <s> Praegu on harrastuskalamehed veel hinnas . </s> <s> Näiteks AS Pärnu Laht ostab talvekuudel 90% kogu vajaminevast kalast just selliste meeste käest . </s> <s> Ega kutselised kalurid oma võrkudega tööstustes eriti hinnatud talvist väikest ahvenat kätte ei saagi . </s> <s> Võrgusilm on nii suur , et kala ujub sealt välja . </s> <s> Väiksema silmaga aga püüda ei tohi , sest siis püütaks välja alamõõduline kala . </s> <s> “ Seda tegelikult harrastajad teevadki , ” ütles keskkonnaministeeriumi kalavarude osakonna peaspetsialist Enno Kobakene . </s> </p>
<p> <s> Keskkonnaministeeriumi andmeil püüdsid harrastuskalastajad eelmisel aastal hinnanguliselt 1000 tonni ahvenat - üle poole kogu Eesti rannikumerest püütust . </s> <s> Kalaliidu tegevdirektor Valdur Noormägi viitas teadlaste hinnangule , et harrastajad on tõmmanud Pärnu lahest ahvenat kokku isegi 15-17 tonni päevas . </s> </p>
<p> <s> Parematel päevadel on Pärnu ja Liivi laht näinud korraga 5000-6000 kalastajat . </s> <s> Tullakse isegi Lätist . </s> <s> “ 75% kõigist püüdjatest on lätlased , ” oletas Tõstamaa konstaabel Ralf Männimägi . </s> <s> “ Igal tõstamaalasel on talvel korteris mõni lätlane . ” </s> <s> Konstaabli kinnitusel on Tõstamaa talvine kalastuspealinn . </s> </p>
<p> <s> Kui teisipäeval luges silm Tõstamaa all Liivi lahel paarsada tirgutajat ja sikuska- meest , siis paar nädalat tagasi oli neid Männimäe sõnul korraga jääl 1500 ümber . </s> </p>
<p> <s> “ See on unikaalne nähtus ! ” iseloomustas Liivi lahel toimuvat ASi Pärnu Laht juhatuse liige Ott Sool . </s> <s> “ Mujal Euroopas talvel eriti ahvenat ei püüta , Soomes käiakse küll ka tirgutamas , kuid ainult oma lõbuks . ” </s> </p>
<p> <s> <hi rend="rasvane"> Lõbu läbi ! </hi> </s> </p>
<p> <s> Ent sikutimeeste peol on 1. märtsist lõpp . </s> <s> Sellest päevast keelab kalapüügiseaduse muudatus eelkõige varude kaitse , aga ka muudel motiividel müüa ja osta harrastuspüügil , vähipüügiloa või piiratud kalapüügi loa alusel püütud kalu . </s> </p>
<p> <s> Kurvad päevad ei saabu mitte ainult sikutimeestele . </s> <s> “ Kalatööstusi , just fileerijaid ootavad ees suured koondamised , ” ennustas kalaliidu tegevjuht Noormägi . </s> </p>
<p> <s> Eesti kutselistelt kaluritelt ei taha fileerimisfirmad kevadel eriti ahvenat osta , sest kudemise ajal on see marja täis ja lahja . </s> <s> “ Oleme varunud endale ahvenat ette , ehk venitame kevadeni välja , siis saab hakata seda Soomest ostma , ” ütles ASi Pärnu Laht juht Sool . </s> </p>
<p> <s> Ka Saaremaal asuva OÜ Vettel juhatuse liige Peeter Kiir ütles , et seadusemuudatus on kindlasti löök allapoole vööd . </s> <s> Vettel müüb ahvena- ja kohafileed ELi riikidesse , Šveitsi ja vähesel määral ka USAsse ning ostab 30-40% talvisest kalast Pärnu lahel ja Peipsi järvel püüdvatelt sikutimeestelt . </s> </p>
<p> <s> “ Minu käest on paljud harrastuspüüdjad küsinud , mida nad siis nüüd peavad tegema . </s> <s> Ei oska mina neile vastust anda , sellele peab vastama valitsus , ” ohkas Kiir . </s> </p>
<p> <s> Suvel on Vettel ostnud ahvenat ka Saaremaa rannakalureilt , seaduse keeles piiratud püügiõigusega ehk nn kolme võrgu meestelt . </s> <s> Ka nemad tohivad 1. märtsist kala püüda ainult oma tarbeks , mitte müügiks . </s> <s> “ Kuhu nad siis ülejäänu peavad panema ? </s> <s> Ära viskama või kaldale mädanema jätma ? ” imestas Kiir . </s> </p>
<p> <s> <hi rend="rasvane"> Milline kogus on mõistlik ? </hi> </s> </p>
<p> <s> Segadust tekitab ka see , et uus seadus annab kutselisele kalurile õiguse müüa kala ilma kviitungita , aga ainult sel juhul , kui ostja ostab mõistlikus koguses ja vaid oma tarbeks . </s> </p>
<p> <s> “ Mis asi on mõistlik kogus ? ” küsis OÜ Vettel juht Kiir . </s> <s> Saaremaa keskkonnateenistuse kalanduse peaspetsialisti Jaan Ärmuse sõnul selgub mõistliku koguse suurus kohtus . </s> <s> Selleks peaks aga kalamüüja kohtusse antama . </s> </p>
<p> <s> “ Mina saan aru , et kui sa müüd kala naabrimehele , on see mõistlik kogus , aga kui keegi hakkab su käest tonnide viisi kokku ostma , siis see on äriline tegevus , ” ütles Ärmus . </s> <s> Samas on ka harrastuskalurid aru saanud , et nad tohivad mõistlikus koguses kala müüa , seda aga seadus keelab . </s> </p>
<p> <s> “ See on keskkonnaministeeriumi ametnike täielik ämber , ” ei varja oma pahameelt kalapüügiseaduse muudatuse üle Valdur Noormägi . </s> <s> “ Kala ei jää merest püüdmata , aga selle müük läheb jälle põranda alla . ” </s> </p>
<p> <s> Noormägi meenutas , et alles mõni aasta tagasi suutis kalaliit oma ettevõtetega selle äri legaliseerida . </s> <s> “ 60-70% kalaärist võtsime me musta turu käest ära , ” kinnitas ta . </s> <s> “ See aga tähendas ka riigile maksude korralikku laekumist . ” </s> </p>
<p> <s> Uus seadus soodustab Noormäe sõnul hangeldajaid : “ Eestis on 94 kalaettevõtet , keegi ikka ostab . ” </s> </p>
<p> <s> Pärnus tegutseva 123 töötajaga ASi Japs juhatuse liige Arved Soovik sõnas , et riik pidanuks harrastuspüüdjatelt kalaostu ärakeelamise asemel hoopis maksusüsteemi korda seadma . </s> <s> Ka Liivi lahel oma lõbuks kala püüdev Tõstamaa konstaabel Ralf Männimägi nentis , et isegi praegu , mil veel kala müüa tohib , on tõsine tegu panna kalastajad müüdud kala pealt ka makse maksma . </s> <s> “ Osa maksab , aga enamus ei maksa , ” täheldas ta . </s> </p>
<p> <s> <hi rend="rasvane"> Harrastaja kala on must </hi> </s> </p>
<p> <s> Keskkonnaministeeriumi kalavarude osakonna peaspetsialisti Enno Kobakese sõnul müüb Eesti rohkem kui 50 000 harrastuskalastajast kala kindlalt kümnendik . </s> <s> Lisaks neile on 4000 piiratud püügiõigusega rannakalurit , kes ka enam kala müüa ei tohi . </s> </p>
<p> <s> Kutselisi rannakalureid , kes ainsana tohivad oma püütud kala müüa ja kelle kaitseks seadusemuudatus osalt tehtigi , on 2500. “ Harrastajad saavad hinna alla lüüa , sest neil pole vaja teha kulutusi suurtele püügivahenditele ega paatidele , ” rääkis Kobakene . </s> </p>
<p> <s> Üks põhjusi , miks harrastajatel kalamüük ära keelati , oli aga Kobakese sõnul see , et nad ei täida ega saagi täita hügieeninõudeid . </s> <s> “ Kujutagem ette , kui Liivi lahel on päevas viis tuhat või kuus tuhat inimest , kus nad seal siis oma vajadusi päev otsa rahuldavad ? </s> <s> Me ei tea ka , mis haigusi nad põevad . ” </s> </p>
<p> <s> Kobakese sõnul oleks massidelt kala ostmine kalafileerijatel , kes müüvad toodangu ELi riikidesse , varem või hiljem kurvalt lõppenud . </s> <s> “ Sigu ju ka ei tohi kodus tappa ja siis sealiha poodi müügiks viia , ” tõi Kobakene näiteks . </s> <s> Kobakese sõnul tulnuks niisugune seadus nagunii hiljemalt 1. maiks vastu võtta - ELis harrastuskalastajad kala müüa ei tohi . </s> </p></div3>
        </div2>
        <div2 type="rubriik">
          <head> Uudised </head>
          <div3 type="artikkel"><head> Kokkulepe maavanemate osas sünnib visalt </head>
<p> <s> <hi rend="kaldkiri"> 04.02.2004 </hi> </s> </p>
<p> <s> Maalehe andmetel toimus eile mitmetunnine koalitsioonipartnerite arutelu ministrite Jaan Õunapuu , Taavi Veskimäe ja Meelis Atoneni osalusel . </s> <s> Arutlusteemaks oli maavanemate ja regionaalministri tulevane roll , ent lõplikud kokkulepped jäid ikka veel saavutamata . </s> </p>
<p> <s> Rahvaliit esitas sel nädalal koalitsiooni teistele osapooltele oma täpsustatud seisukohad neid küsimusi reguleeriva seaduseelnõu suhtes . </s> <s> Samas leppisid valitsusparteide esindajad Rahvaliidu teabejuhi Agu Uudelepa sõnul kokku , et poolte seisukohti praegu veel ajakirjanduses üksikasjalikult ei avaldata ega kommenteerita . </s> <s> Uudelepp sai ainult kinnitada , et eile toimunud arutelul kaitses Rahvaliit endiselt seisukohta , et maavanemate roll ei tohi nõrgeneda . </s> </p>
<p> <s> Koalitsioonipartnerite vastuolud maavanemate teemal on õhus olnud juba pikemat aega . </s> <s> Jaanuari algul toimunud Maalehe vestlusringis ütles Res Publicat esindav rahandusminister Taavi Veskimägi , et maavalitsused muutuvad regionaalministri kohalikeks büroodeks , hakates väga selgelt ainult riigi ülesandeid täitma . </s> <s> “ Maavanem saab üheselt oma ülesanded regionaalministrilt ja vastutab regionaalministri ees , ” selgitas ta . </s> <s> Reformierakondlasest majandus- ja kommunikatsiooniminister Meelis Atonen aga tõdes toona , et valitsusel on igas piirkonnas vaja esindajat , kes mõtleb riiklikult . </s> </p></div3>
          <div3 type="artikkel"><head> Eesti Posti juhatus laienes </head>
<p> <s> <hi rend="kaldkiri"> 04.02.2004 </hi> </s> </p>
<p> <s> ASi Eesti Post nõukogu valis 1. veebruarist ettevõtte juhatuse neljandaks liikmeks senise Tallinna Peapostkontori tegevdirektori Jaan Tuule . </s> <s> Ühtlasi hakkab Tuul juhtima kontorite juhtimise talitust , mis kureerib kõikide peapostkontorite tegevdirektorite tööd . </s> </p>
<p> <s> “ Jaan Tuul osales mullu sügisel toimunud 56 osavõtjaga avalikul konkursil Eesti Posti tegevjuhi leidmiseks . </s> <s> Teises voorus oli ta üks tugevamaid kandidaate , seetõttu puudus vajadus uue avaliku konkursi korraldamiseks , ” ütles Eesti Posti nõukogu esimees Jüri Ehasalu . </s> <s> “ Kuna Tuule ülesanne uuel kohal on põhimõtteliselt sama töö jätkamine , siis lähtusime valiku tegemisel valdkonna põhjalikust tundmisest . ” </s> </p>
<p> <s> 1946. aastal sündinud Jaan Tuul on töötanud Tallinna Peapostkontoris peaaegu 30 aastat , sellest 20 peapostkontori juhina . </s> <s> Tallinna Peapostkontorit hakkab 1. veebruarist juhtima senine Kuressaare Peapostkontori tegevdirektor Jaan Vainult . </s> </p></div3>
          <div3 type="artikkel"><head> Kesk-Eesti regiooniks vähe toetust </head>
<p> <s> <hi rend="kaldkiri"> 04.02.2004 <bibl> <author> Viio Aitsam </author> </bibl> </hi> </s> </p>
<p> <s> <hi rend="rasvane"> Järvamaalased loodavad oma maakonnale regiooni keskuse rolliga kaalukust võita , aga Rapla- ja Viljandimaa ei lähe mõttega kaasa . </hi> </s> </p>
<p> <s> Järvamaa omavalitsuste liit tegi regionaalminister Jaan Õunapuule , kes tänaseks ootas maakondlike omavalitsusliitude seisukohti valitsuse nelja toimeala plaani kohta , ettepaneku luua Eestisse ka viies regioon ehk toimeala , mille keskus oleks Paides . </s> </p>
<p> <s> Nelja ala puhul asuks keskused Tallinnas , Tartus , Pärnus ja Jõhvis ning kõik riigiasutused oleksid esindatud igal toimealal . </s> <s> Kesk-Eesti maakondadel , mis jääksid regioonide äärealadele , on oht jääda unustatud maaks . </s> </p>
<p> <s> <hi rend="rasvane"> Naabrid ei haaku </hi> </s> </p>
<p> <s> Järvamaalased kujutavad ette , et viiendasse toimealasse jääksid ka Rapla- ja Viljandimaa , aga Raplamaa omavalitsuste liit leidis , et Rapla maakonnal oleks siiski otstarbekam kuuluda Põhjaregiooni , mille keskus on Tallinn . </s> </p>
<p> <s> Viljandimaa omavalitsuste liidu tegevdirektor Märt Moll ütles aga juba enne arutelusid , et Järvamaa ettepanekut ei saa päevakorrale võttagi , kuna otse pole seda tehtud - Viljandimaa omavalitsejad on sellest kuulnud vaid ajakirjanduse kaudu . </s> </p>
<p> <s> Samas tunnistasid mõlemad naabrid , et Kesk-Eesti maakonnad on riigiasutuste paiknemise järgi tõesti kõige ebamäärasemas olukorras , kuna asutuste keskused on viidud välja eri suundadesse . </s> </p>
<p> <s> Näiteks Järvamaa arhiiv viidi Rakverre , haigekassa keskus koguni Jõhvi . </s> <s> Raplamaa haigekassa ühendati Pärnuga , pensioniamet Tallinnaga , keskkonnainspektsioon Paidega . </s> <s> Viljandimaalt on riigiasutusi viidud Pärnusse ja Tartusse . </s> <s> “ Praegused struktuurid on liiga segi ja nagunii peavad riigiasutused ennast toimealade puhul ümber korraldama . </s> <s> Ka minister Õunapuu on seda öelnud , ” ei näinud Järvamaa omavalitsuste liidu tegevjuht Krista Nurm viienda toimeala loomisel põhimõttelist takistust . </s> </p>
<p> <s> Märt Molli arvates on riigiasutuste hiiliv reform aga liiga kaugele läinud . </s> <s> “ Riigiasutused on suuresti juba nelja piirkonda koondunud . </s> <s> Nende uuesti jagamine viie piirkonna vahel pole reaalne . ” </s> <s> Viljandimaalt on peaaegu kõik riigiasutused ära viidud . </s> <s> Maakonna põhisiht on Molli sõnul hoopis see , et nende asutuste teenustepunkte maakonda võimalikult rohkem tagasi saaks , inimestel peab olema võimalik riigiasutustega normaalselt suhelda . </s> </p>
<p> <s> “ Kui meie ettepanek toetust ei leia , siis oleme nõus sellega , et Järvamaa võiks koos Rapla- ja Harjumaaga kuuluda regiooni , mille keskus oleks Tallinn , ” möönis Krista Nurm . </s> </p>
<p> <s> <hi rend="rasvane"> Ebaloomulik tempo </hi> </s> </p>
<p> <s> Viljandimaa omavalitsuste liidu juhatuse aseesimees Andres Vinni , kes isiklikult pooldab viie toimeala varianti , leidis , et riigi regioonidesse jaotamine on asi , mida ei tohiks ülepeakaela teha . </s> <s> “ Mõnes teises riigis vaieldakse sellist muudatust mitu aastat , aga meil käib kõik väga kiiresti . </s> <s> Niisugune kiirus kruvib vaid pingeid üles ja muudatuste siht jääb arusaamatuks . ” </s> </p>
<p> <s> “ Meil tekkis küsimus , et kuidas me saame arutada asja , millel pole seaduslikku alust . </s> <s> Seaduse järgi on Eestis maakonnad ja vallad , kuid toimealadest pole juttugi , ” rääkis Raplamaa omavalitsuste liidu tegevjuht Jaak Herodes . </s> <s> Raplamaa omavalitsusjuhid kogesid Herodese jutu järgi alles hiljuti ideoloogilist segadust , mis tegelikult riigis valitseb . </s> <s> Samal istungil , kus arutati Raplamaad Tallinnaga siduvat nelja toimeala plaani , kohtusid omavalitsejad Lääne politseiprefektiga , kes tutvustas tegevussuundi vastses Lääne prefektuuris , kus Rapla politsei keskus on Pärnus . </s> </p></div3>
          <div3 type="artikkel"><head> Ajakirjanike liit saab uue juhi </head>
<p> <s> <hi rend="kaldkiri"> 04.02.2004 </hi> </s> </p>
<p> <s> Eesti Ajakirjanike Liidu 17. kongress valis liidule uue 9-liikmelise juhatuse , kuhu kuuluvad Kalev Vilgats , Kai Vare , Allan Alaküla , Margarita Kornõševa , Eduard Odinets , Marianne Mikko , Merike Mikk , Rene Kundla ja Ene-Maris Tali . </s> </p>
<p> <s> Senine juhatuse esimees , Tallinna linnavalitsuse avalike suhete direktor Allan Alaküla välistas esimehe kohal jätkamise . </s> <s> “ Arvan , et juhatuse liikmetest on parim kandidaat uueks esimeheks Marianne Mikko . </s> <s> Loodetavasti toetavad mu arvamust ka teised juhatuse liikmed , ” sõnas Alaküla . </s> </p>
<p> <s> Ent Marianne Mikko ise ütles Maalehele , et ta välistab esimeheks kandideerimise ning tegu on vaid Alaküla arvamusega . </s> </p>
<p> <s> Maalehe andmetel on täna toimuval juhatuse koosolekul võimalikuks esimehe kandidaadiks Eesti Raadio ajakirjanik Kai Vare . </s> </p>
<p> <s> EALi kuulub praegu 629 liiget ning ta on nii rahvusvahelise kui ka Euroopa Ajakirjanike Föderatsiooni liige . </s> </p></div3>
          <div3 type="artikkel"><head> RMK uus peadirektor on Ülo Viilup </head>
<p> <s> <hi rend="kaldkiri"> 04.02.2004 </hi> </s> </p>
<p> <s> Riigimetsa Majandamise Keskuse ( RMK ) nõukogu nimetas esmaspäeval RMK uueks peadirektoriks Ülo Viilupi , kes üle veerand sajandi on töötanud metsakorralduse vallas . </s> </p>
<p> <s> Teisipäevast uude ametisse astunud Viilup konkureeris sellele kohale saamiseks 15 inimesega , viimasena jäi koos Viilupiga kaalukausile RMK Kaguregiooni peametsaülemana töötav Tiit Timberg . </s> </p>
<p> <s> “ Nende kahe mehe vaated RMK tulevikule olid üsna sarnased , ” ütles RMK nõukogu esimees Andres Onemar , kelle sõnul uue peadirektori esimene ülesanne ongi tegelda RMK arengukava koostamisega . </s> <s> Kava , mis peaks valmis olema sügiseks . </s> <s> RMK , mida Ülo Viilup juhtima hakkas , tegeleb umbes poolega Eesti metsadest . </s> </p>
<p> <s> Kahtlusi , nagu oleks valikut mõjutanud see , et Ülo Viilup ja minister Villu Reiljan on kursusekaaslased EPA päevilt , Onemar tõsiselt võetavaks ei pidanud . </s> <s> “ Eesti on nii väike , et metsandusliku kõrgharidusega inimeste puhul on koos õppimise tõenäosus alati suur . </s> <s> Ja ministril on nõukogus ikkagi üks hääl ning hääletamine oli salajane , ” ütles Onemar . </s> </p>
<p> <s> “ Kui siin mingit eelistust tehti , siis just konkursitingimusega , et kandidaatidel peab olema metsanduslik kõrgharidus , ” märkis RMK nõukogu liige , Eestimaa Looduse Fondi tegevjuht Toomas Trapido . </s> </p>
<p> <s> Ülo Viilup töötas aasta algusest keskkonnaministeeriumis looduskaitse ja metsanduse asekantsleri kohusetäitjana ja oli lühikest aega keskkonnaminister Villu Reiljani nõunik . </s> <s> Enne seda oli ta likvideerijana ametis mullu tegevuse lõpetanud Eesti Metsakorralduskeskuses , mida ta enne seda 10 aastat oli juhtinud . </s> </p></div3>
          <div3 type="artikkel"><head> Eesti Pensionäride Erakond pidas kongressi </head>
<p> <s> <hi rend="kaldkiri"> 04.02.2004 </hi> </s> </p>
<p> <s> 27. jaanuaril toimus Türil Eesti Pensinäride Erakonna kongress . </s> <s> Kongress leidis , et pensionäride olukord ei ole rahuldav ning seda raskendavad veelgi mitmed pensioni arvutamise aluseks olevad põhimõtted . </s> <s> Sellest lähtudes otsustati teha pöördumine valitsuse ja Riigikogu esinaise Ene Ergma poole . </s> </p>
<p> <s> Raskustele vaatamata soovivad pensionärid oma erakonna tegevust jätkata , sest normaalsed äraelamisvõimalused üha kitsenevad . </s> </p>
<p> <s> Valiti uus juhatus , ühel häälel kinnitati esimeheks alates 9. septembrist 2003 esimehe kt olnud Juhan Märjama Raplamaalt . </s> <s> Esialgsetel andmetel jätkab peasekretärina senigi seda ametit pidanud Maimu Kiilas . </s> </p></div3>
          <div3 type="artikkel"><head> Salapärane vappumine Läänemaal </head>
<p> <s> <hi rend="kaldkiri"> 04.02.2004 <bibl> <author> Viio Aitsam </author> </bibl> </hi> </s> </p>
<p> <s> <hi rend="rasvane"> Eelmisel neljapäeval tekkis Läänemaa inimestel korraks tunne , nagu oleks maa vappunud . </hi> </s> <hi rend="rasvane"> <s> Eesti Geoloogiakeskuse seismoloogid seismilist sündmust ei nendi , kuid ka ei välista seda . </s> </hi> </p>
<p> <s> “ See oli niisugune korraks asi . </s> <s> Maja vappus ja koer hüppas püsti , tahtis uksest välja joosta . </s> <s> Esimene mõte oli , et nüüd juhtus midagi lagunenud hoonega , mis mu maja lähedale jääb , ” rääkis Lihula vallas Kirblas elav Ülo Simson . </s> </p>
<p> <s> Vana hoonega polnud aga lahti midagi ja Simson oleks imeliku raputuse peast pühkinud , kui järgmisel päeval poleks mitu lähikonnas elavat inimest samast asjast rääkinud . </s> </p>
<p> <s> <hi rend="rasvane"> Suure raadiusega ring </hi> </s> </p>
<p> <s> “ Kirbla ühistu naised olid täiesti mures ja küsisid , kas ma pole midagi kahtlast kuulnud . </s> <s> Aga meie läheduses pole ühtegi karjääri , kus lõhkamist tehtaks , ja ühtegi sellist vundamenti ka ei tea , mida õhkida oleks võidud , ” jutustas Ülo Simson . </s> </p>
<p> <s> Imelikuks tegi asja veel see , et maja vappumist kogeti ka Seira külas , mis on kümnekonna kilomeetri kaugusel Kirblast , ja Rõude külas , mis jääb teisele poole . </s> <s> “ Olin üksi kodus ja kudusin , telekas ei mänginud . </s> <s> See käis äkki , oli justnagu kõuekärgatus , majasein värises , ” kirjeldas Seira elanik Elle Karula . </s> <s> “ Mehed olid samal ajal raba peal jahil ja nemad ei kuulnud mitte midagi . ” </s> </p>
<p> <s> Vanamõisa pool elav naabrinaine oli aga sama asja koos tütretütrega üle elanud . </s> <s> “ Tema oli kohe arvanud , et äike . </s> <s> Aga mis äike see talvel on ? ! </s> <s> Nendel oli veel väike koer hirmsasti klähvima hakanud , ” rääkis Elle Karula . </s> </p>
<p> <s> Kirbla kiriku lähedal elav mees oli esimese hooga arvanud , et vist kukkus lumi sellise pauguga kiriku katuselt alla . </s> <s> “ Kui see asi järgmisel päeval levima hakkas , kuulsin , et keegi oli vist ka politseisse ja vallamajja märku andnud , ” seletas Simson . </s> </p>
<p> <s> Inimestelt kuuldud juttude põhjal tegi Simson tähelepaneku , et nähtust kogesid just eramajades elavad inimesed . </s> <s> Kortermajades , kus igasugust müra rohkem , ei märgatud midagi . </s> </p>
<p> <s> “ Mina praegu küll midagi ei tea . </s> <s> Aga seda ma võin öelda , et mingit ehitamist või muud , mis sellist asja võinuks põhjustada , meie vallas praegu pole , ” kinnitas Lihula vallavanem Tiit Madisson . </s> </p>
<p> <s> <hi rend="rasvane"> Seismohinnang lahtine </hi> </s> </p>
<p> <s> “ Kui sellist vappumist kogeti kümne kilomeetri raadiuses , pidi see midagi suuremat olema . </s> <s> Näiteks Ida-Viru kaevandustes tehtavad lõhkamised ei ole nii suure ulatusega , ” ütles Eesti Geoloogiakeskuse geofüüsika ja meregeoloogia osakonna juhataja Tarmo All . </s> </p>
<p> <s> Samas ei saanud Tarmo All kohe Lihula valla elanike kogetule hinnangut anda . </s> <s> Möödunud neljapäeval Eestis ainukesena töötanud seismiline seirejaam on küll ühe seismilise sündmuse registreerinud , aga näitajate poolest sobiks see rohkem Kirde-Eesti või Venemaa kanti . </s> </p>
<p> <s> Eesti seismoloogia tehnilist nõrkust leevendab koostöö soomlastega , kes saadavad siia Soomes fikseeritud andmeid , ent need jõuavad pärale nädalase ajanihkega . </s> <s> “ Eelmise neljapäeva kohta tegime kiirpäringu ja selgus , et soomlased pole sel päeval seismilist sündmust registreerinud , ” ütles Tarmo All . </s> </p>
<p> <s> Ta lisas , et siiski ei saa täie kindlusega väita , nagu poleks midagi olnud . </s> <s> Seismoloogid kavatsevad eelmise neljapäeva andmeid veel põhjalikult uurida , ka on nad teinud igaks juhuks päringu Ida-Virumaa kaevanduslõhkamiste asjus . </s> <s> “ Kui midagi oli , mis polnud maavärin , siis üldiselt võivad sellist nähtust põhjustada veel lõhkamised , aga ka maalihe , rüsijää või midagi muud sellist , ” ütles All . </s> <s> “ Kõige tõenäolisem võikski olla rüsijää tõuge randa . ” </s> </p>
<p> <s> <hi rend="rasvane"> Seire on puudulik </hi> </s> </p>
<p> <s> Tarmo All rääkis , et Eesti seismoloogilise seire võrk on puudulik . </s> <s> Soomlased saavad sündmusi lokaliseerida ja signaali analüüsi põhjal määrata , kas tegu on maavärinaga või nn tehnogeense sündmusega nagu lõhkamine . </s> </p>
<p> <s> Eestis töötab praegu vaid üks jaam Tartu külje all . </s> <s> Tegelikult on olemas ka Suurupi seirejaam , aga selle rikkus möödunud aasta augustis äike . </s> <s> Jaam seisab tänase päevani , kuna pole raha kordategemiseks . </s> </p>
<p> <s> Et meil ka oleks võimalik seismilisi sündmusi täpselt registreerida , peaks Eestis tegutsema vähemalt kolm seirejaama . </s> <s> “ Me oleme selleks keskkonnaministeeriumi seirenõukogule hulga palvekirju kirjutanud , aga seni pole sellest kasu olnud , ” nentis Tarmo All . </s> <s> Ühe jaama rajamiseks oleks vaja umbes 300 000 krooni pluss käigus hoidmise kulud . </s> </p>
<p> <s> Eesti seismoloogid fikseerivad mujal maailmas toimuvaid tugevaid maavärinaid ja Eestis tehtavaid lõhkamisi . </s> <s> Seismilises mõttes on Eestit peetud üldiselt passiivseks piirkonnaks . </s> </p>
<p> <s> “ Tugevaid maavärinaid on meil tõepoolest üliharva , aga nõrkasid pole lihtsalt keegi fikseerinud , ” ütles Tarmo All . </s> <s> “ Tänapäeva tehnika võimaldab paremaid uuringuid . </s> <s> Kui meil see tehnika oleks , võiksime uurida , kui stabiilne Eestis seismiline olukord tegelikult on . ” </s> </p></div3>
        </div2>
        <div2 type="rubriik">
          <head> Arvamus </head>
          <div3 type="artikkel"><head> Kas me sellist Euroopa Liitu tahtsime </head>
<p> <s> <hi rend="kaldkiri"> 04.02.2004 </hi> </s> </p>
<p> <s> <hi rend="rasvane"> Peeter Kaldre </hi> </s> </p>
<p> <s> Olen vestelnud mitme inimesega , kes mullusel referendumil Euroopa Liitu astumise küsimuses kindla jah-sõna andsid , kuid kes nüüd oma teguviisi kibedalt kahetsevad . </s> <s> Esimene argument on see , et nad ei kujutanud toona päris hästi ette , mis kõik ELi astudes kallineb . </s> <s> Et suhkru ja bensiini hinna mõningasest tõusust küll teati , kuid et autode ja liikluskindlustuse kallinemine ning täiendavad maksud paljudele asjadele tulemas on - selle peale esimese hooga ei mõeldud . </s> </p>
<p> <s> Teine asi , mis neid inimesi järjest rohkem häirib , on igasugused direktiivid ja muud regulatsioonid . </s> <s> Näiteks see , et Eesti kitsed jäetakse ilma toetusrahast , kuna see on ette nähtud vaid mägikitsedele . </s> <s> Ja hoopis arusaamatu on , et meie armas 2,5 protsendiline piim euroliidu jaoks ei kõlba . </s> </p>
<p> <s> <hi rend="rasvane"> Jupiterid ja härjad </hi> </s> </p>
<p> <s> Laiemas poliitilises plaanis tekitab kõige suuremat kibestumist , et süveneb lõhe ELi vedurite Saksamaa ja Prantsusmaa ning väiksemate , sh uute tulijate vahel . </s> <s> Jutud kahe eri kiirusega Euroopast , “ tuumikust ” ja “ ääremaast ” tekitavad ohutunde , et paari aasta pärast võib Eesti osutuda samasuguseks õiguseta subjektiks , nagu ta oli liiduvabariigina Nõukogude Liidus . </s> </p>
<p> <s> Paljude meelest toob Berliini ja Pariisi käitumine meelde Vene föderatsiooni omaaegse seisundi : liiduvabariigid olid küll teoreetiliselt võrdsed , kuid praktikas jäi alati peale Moskva kui “ vanema venna ” tahe . </s> </p>
<p> <s> Sellisele arvamisele lisab pipart üks huvitav tähelepanek . </s> <s> Eesti ( ja ilmselt suurem osa liituvatest riikidest ) on suhtunud algusest peale Prantsusmaasse ja Saksamaasse teatud skepsise ja kahtlusega . </s> <s> Ei ole unustatud , et okupatsiooni ajal vaatasid need riigid meie asjade arengule pehmelt öeldes ükskõikselt . </s> </p>
<p> <s> Seevastu Ameerika Ühendriigid suutsid jätta mulje , et nad ei ole okupatsiooniga leppinud . </s> <s> USA mittetunnustamispoliitika , raadiojaamade Vaba Euroopa ja Ameerika Hääl rahastamine , Ronald Reagani jõuline vastuhakk “ kurjuse impeeriumile ” süstis inimestesse lootust , et on olemas keegi , kes meid pole unustanud . </s> </p>
<p> <s> Sestap ei ole midagi imestada , kui Iraagi sõja pärast lahvatanud Euroopa ja USA suhete kriisis valis Ida-Euroopa üsna selgelt USA poole . </s> <s> Selles kontekstis on üpris kummaline kuulata mõningate oraaklite väidet , et Eesti ajakirjandus läks pimesi kaasa USA tegevuse õigustamisega , samal ajal kui “ kogu maailma ” meedia oli USA motiivide suhtes kriitiliselt meelestatud . </s> </p>
<p> <s> Arvan , et ei läinud “ pimesi kaasa ” . </s> <s> USA tegevuses nähti just seda , millest me 50 aastat olime ilma jäetud : mindi kätte maksma kurjusele , millel Saksamaa ja Prantsusmaa “ mugav demokraatia ” oleks lasknud veel aastakümneid õilmitseda . </s> <s> Ühiskonna valvekoera roll , mis ajakirjandusele on omistatud , ei tähenda seda , et Ameerikale peab ilmtingimata pasunasse andma , vaid eelkõige ikka seda , et hea ja kurja võitluses tuleb kuulata südametunnistuse häält . </s> </p>
<p> <s> <hi rend="rasvane"> Ikkagi : milline EL ? </hi> </s> </p>
<p> <s> Mitmed kriitikud on väitnud , et Eestil puudub selge ELi poliitika . </s> <s> Olen sellega täiesti nõus . </s> <s> Ainult et esmatähtis pole mitte see , et Eesti muutuks “ konstruktiivseks ” ja valiks Saksamaa ja Prantsusmaa poole , vaid see , et Eesti suudaks liitu tuua uut hingamist . </s> <s> Sest just ideede nappus , innovatiivsuse puudumine on ELi põhiline häda . </s> </p>
<p> <s> Eesti panus ei peaks olema mitte võitlus meie kitsede ja piimaprotsendi eest , vaid oma unikaalse ajaloolise kogemuse rakendamine tänapäeva maailma . </s> <s> On õigemast õigem , et sellist Euroopa Liitu , kus põhiküsimus on fondid ja toetused ning väiklane kraaklemine riigi suurusest oleneva proportsionaalse esindatuse üle mingites organites , ei ole Eestil tõepoolest vaja . </s> </p>
<p> <s> Siis on juba tõesti kõige mõttekam üksinda hakkama saada . </s> <s> Ainult et see pole tänapäeva maailmas võimalik - liiga tihedalt on kõik põimunud . </s> <s> Ja laua ääres on ikka mõttekam istuda kui esikus arglikult pealt kuulata , mida saksad on meie jaoks välja mõelnud . </s> </p>
<p> <s> Ei ole kuigi arukas targutada selle üle , et Euroopa Liitu astudes hinnad tõusevad . </s> <s> Need tõusevad niikuinii - selle eest hoolitsevad juba meie kohalikud “ heategijad ” Eesti Energia või Elioni näol . </s> </p>
<p> <s> Eestil on tegelikult ajalooline šanss tuua ELi värskust , mida see organisatsioon hädasti vajab . </s> <s> Me vajame tõepoolest teistsugust Euroopa Liitu . </s> </p></div3>
          <div3 type="artikkel"><head> Nädala nägu </head>
<p> <s> <hi rend="kaldkiri"> 04.02.2004 </hi> </s> </p>
<p> <s> <hi rend="rasvane"> Teisipäeval astus ametisse Riigimetsa Majandamise Keskuse uus peadirektor Ülo Viilup . </hi> </s> </p>
<p> <s> <hi rend="kaldkiri"> Peab olema põhjalik spets , et teada , mis metsis meil mõtlevad metsis ja metsur ja röövraierets . </hi> </s> <s> <hi rend="rasvane"> A. Itskok </hi> </s> </p></div3>
          <div3 type="artikkel"><head> Korruptsioon omavalitsustes on siiski olemas </head>
<p> <s> <hi rend="kaldkiri"> 04.02.2004 </hi> </s> </p>
<p> <s> <hi rend="rasvane"> Villu Rooda majanduskonsulent </hi> </s> </p>
<p> <s> <hi rend="rasvane"> Seadus vajab muutmist , muidu korruptsioonijuhtumid kohtusse ei jõua . </hi> </s> </p>
<p> <s> Julgen kindlalt väita , et maaomavalitsustes on korruptiivne tegevus vägagi levinud . </s> <s> Uurida on saadud ainult väheseid valdu , seega ei või rääkida kõikjale levinud korruptsioonist , kuid nii pilvitu see olukord , nagu kirjeldavad omavalitsuste juhid 22. jaanuari Maalehes , ei ole . </s> </p>
<p> <s> Otsene altkäemaks ei ole ammu enam põhiline korruptsioonivorm . </s> <s> Esikohale on tõusnud tutvusring - kohalikud klubid ja ametkondlik ringkäendus osal juhtudel Riigikogu liikmeni välja . </s> <s> Toon nimesid nimetamata ühe reaalskeemi . </s> </p>
<p> <s> <hi rend="rasvane"> Korruptsiooniskeemid </hi> </s> </p>
<p> <s> Tähtsad tegelased erastavad maa . </s> <s> Erastamisprotsess on seaduslik . </s> <s> Erastamata jäetakse väike maatükk keset eramaad , mis muudetakse “ ärimaast ” “ kaitsealuseks maaks ” . </s> <s> Tehakse taotlus anda see riigi valdusesse . </s> <s> Teine taotlus esitatakse kahele miljonile kroonile riigi rahale pluss valla oma finantseering sellele alale paisjärve rajamiseks . </s> <s> See tüüpnäide puudutab just väikest omavalitsust . </s> </p>
<p> <s> Teine tüüpnäide , mis samuti on levinud eri variatsioonides , on omane samuti väikestele maaomavalitsustele . </s> <s> Omavalitsus saab õiguse korraldada lastelaager või rahvusvaheline noortelaager . </s> <s> Riigi ja eurofondi raha laekub omavalitsusele . </s> <s> Omavalitsus tellib majutuse ja toitlustuse omaenese tippjuhtide perefirmadelt , laagri üks korraldajaid ja ekskursioonijuhte on riikliku esmatellija ja järelevalvestruktuuri juhtiv spetsialist . </s> </p>
<p> <s> Mõlemal juhul on artikli autori käsutuses omavalitsuse revisjonikomisjoni otsus ja ka volikogu otsus , mis kinnitab , et kõik on korras , väga hea ja õige . </s> <s> Samuti riiklike organisatsioonide kirjad kinnitusega , et midagi halba pole toimunud . </s> <s> Kas sellistes tingimustes on valitsusel põhjust võtta meetmeid korruptsioonivastase võitluse tõhustamiseks ? </s> </p>
<p> <s> Kui aktsioon “ Aus riik ” korraldatakse läbimõeldult , oleks kasu kõigile . </s> <s> Praegu libiseb aga asja oskuslikult korraldanud miljonivaras üsna kergesti võrgust välja , samas kui Vastemõisa vallavanema Rünno Johansoni taolised töörügajad armetult sisse kukuvad . </s> <s> Sõna-sõnalt võttes rikkus Rünno Johanson seadust , samas ei varastanud ta midagi ega tekitanud vallale sentigi kahju . </s> <s> Praegusel kujul korruptsiooniseadus suursulide vastases võitluses enamiku skeemide puhul ei toimi . </s> </p>
<p> <s> Kuidagi ei saa nõustuda , et omavalitsuste revisjonikomisjonid tõkestavad seaduserikkumisi . </s> <s> Kahe kolmandiku omavalitsuste , eriti just väiksemate puhul see organ ei toimi . </s> <s> Seaduse järgi on neil võimu kui palju , tegelikkuses ollakse juhtkonna truu teener . </s> <s> Enamikus väikestes omavalitsustes on ka opositsioon nõrk , koalitsioon aga manipuleeritav kahe-kolme juhtfiguuri poolt . </s> <s> Seejuures ei peitu korruptsioonioht omavalitsuste enda eelarvevahendite , vaid riiklike dotatsioonide ning toetusfondide raha saamises ja kasutamises . </s> </p>
<p> <s> <hi rend="rasvane"> Vihjetelefon on vajalik </hi> </s> </p>
<p> <s> USAs avastatakse ( Inglismaal ja Saksamaal isegi veidi enam ) raskeid kuritegusid anonüümsete vihjete abil . </s> <s> Kuigi 3/4 vihjetest on puudulikud , ebaõiged või sihikindlad lollitamised , ei loobuta sellest süsteemist . </s> <s> Saadav kasu teeb tasa ülejäänule kulutatud ajakaotuse . </s> <s> Raske kuriteo puhul on otsetunnistajat raske leida , anonüümset vihjet julgevad inimesed anda . </s> </p>
<p> <s> Korruptsioon on kuriteoliik , kus traktorist või saeraamitööline ei osale - see on võimukandjate tegevusala . </s> <s> Nende vastu tunnistamine või avalik kaebus lõpeb reeglina halvasti . </s> <s> Samas , kui ei ole professionaalset , kannatlikku vihjetöötlussüsteemi , pole vaja ka telefoni . </s> <s> Kui vihjel pole tulemust , teist enam ei anta . </s> </p>
<p> <s> Praegu on üsna naljakas rääkida vihjetelefonist , kuna ka terve pakk otseseid tõendusmaterjale ei aita politseid ja õiguskaitsesüsteemi tööle panna , kui just “ ülevalt ” kedagi tõukamas pole . </s> </p>
<p> <s> Korruptsioon on seaduses selgelt lahti kirjutamata ja reguleerimata . </s> <s> Loogiliselt on korruptsioon iga tegu , mida ametiseisundit ära kasutades saab oma kasuks korraldada . </s> <s> See “ oma kasuks ” on aga väga hea päästerõngas , kui kogu ametiseisundi kuritarvitatavuse tulu ja tulemus tuleb läbi oskuslikult valitud tutvusringi , mitte otseteed . </s> </p>
<p> <s> Praegu on probleem saada kohtu ette päris selgeid korruptsioonijuhtumeid . </s> <s> Korruptsiooniseadus oma hägususega loob veelgi väiksema võimaluse süüdimõistvaks otsuseks . </s> </p>
<p> <s> <hi rend="kaldkiri"> Samal teemal : <gap rend="viited"/> ja <gap rend="viited"/> , ML , 22. jaanuar </hi> </s> </p></div3>
          <div3 type="artikkel"><head> Euroopa ootab Eestit </head>
<p> <s> <hi rend="kaldkiri"> 04.02.2004 </hi> </s> </p>
<p> <s> <hi rend="rasvane"> Rein Lang Riigikogu Euroopa asjade komisjoni esimees , Reformierakond </hi> </s> </p>
<p> <s> <hi rend="rasvane"> Kas poleks juba aeg aru saada , et ELi liikmesriigina peab meil olema oma selge seisukoht globaalasjades ? </hi> </s> </p>
<p> <s> Mul on suur heameel selle üle , et ühiskondlik debatt , mil moel Eesti peaks käituma Euroopa Liidu liikmesriigina , on käivitunud enne meie ametlikku liikmekssaamist . </s> </p>
<p> <s> See annab tunnistust sotsiaalsest aktiivsusest ja huvist . </s> <s> Eestlane on tulnud tagahoovist välja , tulnud linna . </s> </p>
<p> <s> <hi rend="rasvane"> Erakondadel erinevad ootused </hi> </s> </p>
<p> <s> Sellel debatil ei puudu oma erakondlikud jooned ja selles pole midagi imelikku . </s> <s> Ootavad ju eesti sotsialistid Euroopa Liidult rohkem tulude ümberjagamist , võrdsustamist ja toetusi , millega kaasnevad töökohad avalikus sektoris . </s> </p>
<p> <s> Liberaalid ootavad Euroopa Liidult rohkem avatud konkurentsi , vähem subsiidiume ja vähem bürokraatiat , millega kaasneksid töökohad erasektoris . </s> <s> Omad ootused on konservatiividel , rohelistel ja maameestel . </s> </p>
<p> <s> Sageli on need ootused vastandlikud . </s> <s> Ja paremini suudavad oma ideid ning ootusi realiseerida need , keda ja kelle argumente usaldavad valijad . </s> </p>
<p> <s> Euroopa Liidu temaatikas on kahetsusväärselt palju sisepoliitikat ja kahetsusväärselt vähe välispoliitilist dimensiooni . </s> <s> Kas meil poleks aeg aru saada , et ELi liikmesriigina peab meil olema seisukoht globaalasjades ? </s> <s> Sest eeldatakse , et võrdse liikmesriigina 25 seas meie seisukoht kujundab ühist seisukohta . </s> </p>
<p> <s> Võtame kas või fakti , et praegu on maailmas ligemale kolm miljardit inimest , kes on sunnitud toime tulema vähemaga kui see 2,2 eurot päevas , mida Euroopa Liit kulutab iga tema territooriumil elava lehma kohta . </s> </p>
<p> <s> Mind häirib see raevukus , millega meil võideldakse selle 2,2 euro eest Eesti lehmale ja see ükskõiksus nende 2,8 miljardi inimese suhtes , kelle hulgast sirgub aina uusi ja uusi Osama bin Ladeni jüngreid . </s> </p>
<p> <s> Me kohtame sageli seisukohti , nagu peaks Kreeka ja Itaalia valitsused iseenesestmõistetavalt võitlema meie õiguste eest müüa Venemaale peaga sprotte õlis ilma topelttollideta . </s> <s> Aga polevat meie valitsuse asi näha vaeva ja teha kulutusi , tõkestamaks Albaania sõjaväeladudest varastatud poole miljoni ründerelva jõudmist narkodiileriteni või Põhja-Iirimaa unionistide või vabariiklaste äärmusorganisatsioonideni . </s> </p>
<p> <s> Muigamapaneva usinusega levitavad mõned meie enda poliitikud Euroopa Parlamendi koridorides kompromiteerivaid kuulujutte oma Eesti konkurentide kohta . </s> <s> Kahetsusväärsel moel meenutab see ajaloolaste poolt nüüdseks tuvastatud kolmekümnendate aastate eliidi teineteise peale kaebamisi välisriikide saadikutele . </s> <s> Mille tagajärjel kahjustus eesti välispoliitiline maine . </s> </p>
<p> <s> <hi rend="rasvane"> Kahe kiirusega Euroopa on müüt </hi> </s> </p>
<p> <s> Lõpuks veidi kahekiiruselise Euroopa müüdist . </s> </p>
<p> <s> Oleme kuulnud ähvardusi ja valitsuse suhtes näpugaviibutamisi , nagu viiks Eesti soovimatus astuda ühte jalga Prantsusmaa ja Saksamaa sotsiaaldemokraatlike valitsustega meie ääremaastumisele , langemisele Euroopa teisejärguliste riikide kategooriasse . </s> <s> Palun vabandust selle musta stsenaariumi mõnede heas usus tegutsevatelt autoritelt räigevõitu võrdluse pärast , kuid mulle meenutab see omaaegse interrinde retoorikat , mis rääkis eestlaste soovist kuulutada siinelavad muulased teise sordi inimesteks . </s> </p>
<p> <s> <hi rend="rasvane"> Võrdsete liit </hi> </s> </p>
<p> <s> Euroopa Liit on olemuslikult vabade ja võrdsete liikmesrii-kide liit , kus pole võimalik etteheiteid teha riikidele , kes soovivad süvendada omavahelist koostööd , mis läheb kaugemale Euroopa integratsioonist . </s> </p>
<p> <s> Nagu ei soovi meie , et meile heidetaks ette koostööd Balti riikide vahel või veelgi enam - Soome ja Eesti vahel , ei tohiks meie näha midagi taunimisväärset selles , kui Saksamaa ja Prantsusmaa otsustavad oma kodanike huvides edendada koostööd , mis läheb kaugemale 25 liikmesriigi ühisest tegutsemisest . </s> <s> Õnn kaasa ! </s> </p></div3>
          <div3 type="artikkel"><head> Eesti rahvas , anna maa üles ! </head>
<p> <s> <hi rend="kaldkiri"> 04.02.2004 </hi> </s> </p>
<p> <s> <hi rend="rasvane"> Kui ülesantud hektareid on vähem , siis osa Eestile lubatud ühtse pindalatoetuse rahast jääb lihtsalt kasutamata . </hi> </s> </p>
<p> <s> Põllumajandusministri appikarje “ Inimesed , tulge maid deklareerima ja päästke sellega Eesti riik ja maa ! ” on igati päevakohane . </s> </p>
<p> <s> Aktiivsed põllumehed olid valmis juba mullu suvel oma põllud täpselt kirja panema , kuid siis polnud veel vastavat korda ja paljudes maakondades vajalikke kaarte . </s> <s> Kaarditegijad ei saanud ettenähtud ajaks oma tööga hakkama . </s> </p>
<p> <s> Nüüd , kui minister 27. jaanuaril ametlikult kinnitas , et aega on 15. märtsini , läheb sabinaks nagu tulekahju kustutamisel . </s> <s> PRIA , kuhu deklaratsioon esitada tuleb , prognoosib deklareerijate arvuks 25 000. </s> </p>
<p> <s> Seni on asjaga tegelnud vaid 4000 maakasutajat . </s> <s> Jõgeva- ja Järvamaa pole seni alustada saanudki . </s> <s> Järelikult ummistavad järgneva poolteise kuu jooksul tuhanded suuremad ja väiksemad maakasutajad/omanikud PRIA büroosid . </s> </p>
<p> <s> <hi rend="rasvane"> Raha tõmbab deklareerima </hi> </s> </p>
<p> <s> Deklareeritud maa eest on võimalus alates 17. maist taotleda ühtset pindalatoetust 417 krooni hektarist . </s> <s> Sisuliselt on pindalatoetus maastikuhooldustoetus , millest Eestis on viimase tosina aasta jooksul seni vaid räägitud . </s> <s> Nüüd saab see teoks . </s> </p>
<p> <s> Ühtset pindalatoetust on Eestile lubatud 800 000 ha kohta . </s> <s> Kui ülesantud hektareid on vähem , siis toetuse suurus ha kohta ei suurene , osa võimalikust rahast jääb lihtsalt kasutamata . </s> <s> Mullu oli Eestis kasutusel umbes 650 000 ha . </s> <s> Seega , et Eesti ELi ees edaspidi häbisse ei jääks , oleks vaja deklareerida kõikvõimalik tulevikus põllumajanduses kasutatav maa . </s> </p>
<p> <s> Seepärast tuleks endale oma maa asukoht ja piirid täpselt selgeks teha ning minna juba homme PRIA büroosse ja anda oma põllud üles . </s> <s> Ka neil , kes pole varem lühendit PRIA - Põllumajanduse Registrite ja Informatsiooni Amet - kuulnud . </s> </p>
<p> <s> Kulutada pole mõtet põllumajandusministeeriumi uksi ja telefone . </s> <s> Ministeeriumi ametnikud on määruse valmis teinud , selle täitmine on juba PRIA mure . </s> </p>
<p> <s> Teine nipp on teravilja pinna määramisega . </s> <s> Statistika järgi oli teravilja , kaunvilja , rapsi , rüpsi ja lina külvipind mullu 314 800 ha , mille hulgas pole sügisel külvatud taliviljapõlde . </s> <s> Suurim tulevikus toetusekõlblikuks tunnistatav pind on aga 362 000 ha . </s> </p>
<p> <s> Need maakasutajad , kes soovivad tulevikus teravilja külvipinda suurendada , võiksid ka veel mullu suvel söötis olnud või püsirohumaade kirjas olnud põllud , kuhu sügisel külvati talivili , rahumeeli üles anda kui teraviljapõllu . </s> <s> Kui aga püsirohumaa künti eelmisel aastal üles , võib need kirja panna kesana . </s> <s> Määruse muudatus seda võimaldab , sest seal pole fikseeritud , millise kuupäevaga maakasutus kirja läheb . </s> <s> On nimetatud vaid aasta 2003. </s> </p>
<p> <s> Kahtlasem on aga kasutatud maana kirja panna püsirohumaa või see põllumajandusmaa , kust mullu saaki ei koristatud . </s> <s> Võib ju üritada selle enne 1. maid üles künda ja täis külvata ning heas usus külvikorras kasutusel oleva põllumajandusmaana kirja panna , kuid see võib tuua kaasa petturiks tembeldamise . </s> </p>
<p> <s> Kinnisvarafirmad on aga juba mitu aastat vahepeal kasutusest väljas olnud võsastunud põlde hoogsalt üles harinud , et kindla sihiga neid ELi toetuste saamiseks deklareerida . </s> <s> Ühtlasi on see tõstnud põldude väärtust . </s> </p>
<p> <s> Soov rohkem hektareid kirja saada on tulevikku silmas pidades loomulik . </s> <s> Makstakse ju lisaks ühtsele pindalatoetusele sellest kolm korda suuremat teraviljatoetust ja keskkonnatoetusi . </s> <s> Arvestama peab aga , et püsirohumaid tulevikus vähendada ei tohi . </s> <s> Kuidas aga käituda siis , kui on vaja püsirohumaad uuendada , ei oska praegu öelda . </s> </p>
<p> <s> Maaomanik , kes oma põldu pole seni kasutanud , kuid mõtleb eurotoetuste ihaluses ise oma põldu harima hakata , peaks enne otsust sügavalt aru pidama . </s> </p>
<p> <s> <hi rend="rasvane"> Võimalikud ohud </hi> </s> </p>
<p> <s> Et majandajana ots otsaga välja tulla , tuleb kevadel hektari põllu kohta välja käia 5000 kr/ha . </s> <s> Kui põllult saadava saagi arvel ka investeerida , peab hektarisse paigutama 7000-8000 krooni , päris edukas aga 10 000 krooni . </s> </p>
<p> <s> Küll aga võiks näiteks Tallinnas elav maaomanik , kes Võrumaal oma maad rendile andnud , leida tee PRIA Võru büroosse ja uurida , kuidas tema põllud seal kirjas on . </s> <s> Tulemus saab igal juhul täpsem . </s> </p>
<p> <s> Kuidas maakasutaja ja omanik tänavu rendisuhted klaarivad , on omaette teema . </s> <s> Küll aga ei tohiks maakasutajaid mõjutada kinnisvarafirmadest maaomanike nõudmisega , et kõik saadavad toetused tuleksid maaomanike kukrusse . </s> </p>
<p> <s> <hi rend="kaldkiri"> Samal teemal : <gap rend="viited"/> , ML , 29. jaanuar </hi> </s> </p></div3>
          <div3 type="artikkel"><head> Vald ei kraakle , vaid toetab lapsi </head>
<p> <s> <hi rend="kaldkiri"> 04.02.2004 </hi> </s> </p>
<p> <s> Ajal , mil Tallinn kraakleb poisikese kombel naabervaldadega lasteaiakohtade , koolilõuna ja bussipiletite hinna pärast , teeb üks mitte sugugi rikas omavalitsus Eesti teises otsas mehetegusid . </s> </p>
<p> <s> Tartumaal Rannu vallas jagatakse juba teist aastat kõigile koolilastele tasuta lõunat . </s> <s> Ka neile , kes teistest valdadest pärit . </s> <s> 277 poisi-tüdruku toitmiseks kulub aastas pool miljonit krooni . </s> </p>
<p> <s> Oma valla lastele on tasuta ka töövihikud . </s> <s> Kel majas koolilapsi , teab , et see on enam kui paarisaja kroonine kingitus . </s> <s> Tasuta on ka huviringid , mida pakub üks Eesti kauneimaid rahvamaju . </s> <s> Seegi kink vihikutega samas hinnaklassis . </s> </p>
<p> <s> Rannu vald maksab 3000 krooni sünnitoetust , 500 krooni koolimineku- ja koolilõputoetust . </s> <s> Lasteaias õppe- ja kohamaksu pole , tasuda tuleb vaid paarkümmend krooni päevas söögi eest . </s> </p>
<p> <s> Kui kõik arvud kokku liita , selgub , et Rannus kulutatakse iga lapse kohta sünnist täisealiseks saamiseni 35 000 krooni . </s> <s> Rikkal Tallinnal on vastu panna vaid 5000kroonine sünnitoetus ja sama suur ranitsatoetus alates teisest lapsest . </s> </p>
<p> <s> Rannu valla 13 miljoni suurusest eelarvest läks mullu üle poole haridusele ja kultuurile . </s> <s> Riigilt pole kooli ja lasteaia remondiks sentigi saadud , aga omal jõul on need nii korda tehtud , et pole häbi linnasakstelegi näidata . </s> </p>
<p> <s> Paari tuhande elanikuga Rannu ei kuulu Eesti rikkaimate hulka . </s> <s> Ka mitte Tartumaa rikkaimate kilda . </s> <s> Mullu laekus elaniku kohta 2779 kr tulu . </s> <s> Maakonnas ollakse selle näitajaga pigem keskmiste hulgas . </s> <s> Ometi on otsustatud : lapsed on kõige tähtsamad , neid tuleb toetada kogu aeg , mitte vaid ühekordsete süstidena . </s> <s> Et pered end hästi tunneks . </s> <s> Ja seda toetust väljendatakse tegudes . </s> <s> Muide , vallavalitsuse uksele koputavaid sotsiaalabi küsijaid olevat märksa vähemaks jäänud . </s> </p>
<p> <s> Mõnest Eestimaa nurgast on veel kuulda olnud , et on samamoodi kõigile lastele tasuta koolilõunatega algust tehtud . </s> <s> Kuid nii süsteemset lähenemist kui Võrtsjärve mail ei tea . </s> <s> Kahjuks . </s> </p>
<p> <s> Küllap seepärast oli ka Riigikogu sotsiaalkomisjoni esimees Mai Treial sunnitud hiljutisel arutlusel Eesti laste olukorrast tunnistama , et kohalike omavalitsuste panus perede toimetuleku toetamiseks on olnud üsna tagasihoidlik . </s> </p>
<p> <s> Aga kust selleks kõigeks raha võtta ? </s> </p>
<p> <s> Rannu vallavanemal Uno Rootsmaal on pakkuda hüva nõu : hoidke kokku valitsemiskulusid ! </s> <s> Just seda on Rannus tehtud . </s> <s> Ehkki kohustusi tuleb omavalitsustele järjest juurde , ei pea uusi töötajaid juurde võtma . </s> <s> Ja lisatasud , preemiad , jõulutoetused pole kohustuslikud . </s> <s> Muutmist tuleb alustada iseendast . </s> </p></div3>
        </div2>
        <div2 type="rubriik">
          <head> Turg </head>
          <div3 type="artikkel"><head> Kartul 4 , keedukartul 12 krooni </head>
<p> <s> <hi rend="kaldkiri"> 04.02.2004 <bibl> <author> Heino Laiapea </author> </bibl> </hi> </s> </p>
<p> <s> Tallinna Keskturul asenduvad senised autofurgoonid jõudsasti plekist müügiruumidega . </s> <s> Kindel uks ees ja soe sees . </s> <s> Eks autod võta rohkem ruumi ja jää ajale jalgu . </s> <s> Paljud siin seisvad furgoonautod polegi enam sõidukõlblikud . </s> <s> Üks mees on furgooni ratastelt maha tõstnud ja selle uue plekkputka kõrvale sobitanud . </s> <s> Väike raudahi on juba aastaid pakasega kongis plusskraadid hoidnud ja teeb seda ka tänavu . </s> <s> Miks ei võiks ta sinna veel ka edaspidi jääda - nagu meenutus endistest aegadest või maskott ? </s> </p>
<p> <s> Kartuli hulgimüüjatel on kindel taks : 2.50 krooni kilo . </s> <s> Hommikul kella kaheksa ajal on siin üsna trügimist . </s> <s> Kaubikutesse tõstetakse teiste turgude üksikmüüjate jaoks porgandi- , kapsa- , sibula- , kartulikotte . </s> <s> Lisaks sööklatele , kauplustele ja kes teab kuhu veel . </s> <s> Igaühel oma kliendid . </s> <s> Järjest vähemaks jääb neid juurviljakasvatajaid , kes oma kaupa ise turul suudavad müüa . </s> <s> Nendel on valida : kas annad näiteks oma kapsa ära , kroon kilo , või istud õhtuni ja ootad , et keegi sult 30 senti kallimalt ostaks . </s> </p>
<p> <s> Avaturul on letil Haljala kandi kartul , mitut sorti näidised kõik külmunud . </s> <s> “ Mul pole mõtet neid vahetada , ka järgmised külmuvad ära , ” ütleb müüjanna . </s> <s> Nii seisavad need letil mitu päeva . </s> <s> Ülejäänud kartul , hind 4 kr/kg , on hoolikalt tekkidesse mähitud . </s> <s> Kotikaupa ostes võib keskturult Poola sibulat saada hinnaga 5.20 kr/kg . </s> <s> Kilokaupa ostes tuleb välja anda 7 krooni . </s> </p>
<p> <s> Ühes letis turuhoones hakkab aga silma koorega keedetud kartul . </s> <s> Selle hind on 12 kr/kg . </s> <s> Samas kõrval pakutakse pestud kartulit ( sort “ Folva ” ) 6 krooni kilo . </s> <s> Küüslauk ja sidrun on ühes hinnas 25 kr/kg . </s> </p>
<p> <s> Lumekoristusega on keskturul täiesti normaalselt hakkama saadud . </s> <s> Iga müügikoha omanik kannab ka ise hoolt , et tema plats puhas oleks . </s> </p></div3>
        </div2>
        <div2 type="rubriik">
          <head> Ilm </head>
          <div3 type="artikkel"><head> Viisakalt valge näärikuu </head>
<p> <s> <hi rend="kaldkiri"> 04.02.2004 </hi> </s> </p>
<p> <s> <hi rend="rasvane"> Tänavuse jaanuari ilma üle oleks patt nuriseda . </hi> </s> </p>
<p> <s> Kas mäletate eelmise aasta näärikuu ilmapöörakuid ? </s> <s> Kord paukus 34° pakane ning kallas lund , siis ladistas vihma . </s> <s> Läänemeri ähvardas vahepeal hoopis kinni külmuda , mandril lumi tuli ja läks . </s> </p>
<p> <s> Tänavuse jaanuari ilma üle oleks patt nuriseda , maa püsis rohkem valge kui must ( paljudes paikades oli lund üle 20 cm ) , ei sadanud vihma , õhutemperatuur püsis vähemalt sisemaal korraliku talve kohaselt miinuste poolel . </s> </p>
<p> <s> Miinuseid ei kogunenud kuigi palju , kõige pakaselisem , -21,7 ° , oli 25. kuupäeval Jõgeval . </s> </p>
<p> <s> <hi rend="rasvane"> Paukuv Võrtsjärv </hi> </s> </p>
<p> <s> Tartu-Tõravere ilmajaamas ei tõusnud termomeetri näit kordagi nullist kõrgemale ! </s> <s> Ning kui seal kuu lõpul ilmaandmed kokku võeti , selgus , et keskmise temperatuuri poolest oli tänavune jaanuar võrdne mulluse , palju jõnksulisema nimekaimuga ( -7,4 ° ümber mõlemad ) . </s> <s> Järjekordne näide selle kohta , et ainult keskmiste näitajate järgi on vahel raske ilma üle otsustada . </s> </p>
<p> <s> Eesti keskmiseks õhutemperatuuriks rehkendati meteoroloogia ja hüdroloogia instituudis seekord -7,1 ° , ligi kraad keskmisest külmem , norm on 6,3 ° . </s> <s> Sademeid , seekord lumena , tuli vaid 22 mm , norm 38 mm . </s> <s> Kõige soojem oli mere ääres ( Ristnas -2,8 ° ) , jahedam ida pool ( Väike-Maarjas -8,2 ° ) . </s> </p>
<p> <s> Kõige karmim aeg saabus just siis , kui Aasias hakati 21. jaanuaril tähistama rohekassinise ahvi aasta saabumist . </s> <s> Sadakond aastat tagasi olid moes astrometeoroloogilised ennustused . </s> <s> Kasutaks ka soodsat juhust hoiatamaks : just ahviaastail ( mõelge ahvi värvile ! ) sündinud peaksid vältima külmetusi ja vihastumisi ! </s> <s> Täpsemalt : roheliseks vihastamist ja siniseks külmumist . </s> </p>
<p> <s> Sportlikuma elulaadiga inimestele oli põnevaim aeg aga maailma karika etapp Otepääl . </s> <s> Tänavu oli ilmataat igati heatahtlik , vähemalt õhukülma osas - seda oli parajalt , kümne miinuspügala ümber . </s> <s> Lume osas järgivad korraldajad juba mitu aastat mitšurinlikku põhimõtet : me ei pea ootama looduselt armuande , meie ülesanne on lund ise teha , kahuritega . </s> </p>
<p> <s> Kui juba laskmisest juttu : demineerijatel tuli jaanuaris õhkida jääummistusi mitmel pool jõgedel , et päästa talusid uputusest . </s> <s> Pauku tegi jaanuaris ka Võrtsjärve pragunev jää , mida kergitas tagurpidi voolav Emajõgi . </s> <s> Nii et päris tavaline tänavune näärikuu just ka polnud . </s> </p>
<p> <s> <hi rend="rasvane"> Ilmast mujal ja muiste </hi> </s> </p>
<p> <s> 13. jaanuar oli paha päev Baierimaa Drochterseni linna elanikele : tornaado , haruldane külaline sel kuul , tõstis kümmekonnal majal katuse maha . </s> </p>
<p> <s> Alaska sai üle mitme talve tunda tõelist pakast , edasi lükkusid koerarakendite võidusõidud , ajajate silmalaud olevat kinni külmunud . </s> <s> Isegi Minnesota osariigis mõõdeti kuu lõpul öösiti 45 külmapügalat . </s> </p>
<p> <s> USA idapoolsemates osariikides jäi ligi 300 000 peret küünlavalgele , sest jäävihm purustas elektriliinid . </s> <s> Haruldasi lumepühasid said pidada Mexico City kandi koolijütsid - seal sadas maha 5 cm paksune lumekiht . </s> <s> Teed ning koolid olid suletud paar päeva . </s> </p>
<p> <s> Peruus uputasid paduvihmad üle 60% riigi pindalast . </s> <s> Hädas olid tuhanded turistid , kes mägedes vanu inkade linnu uudistasid . </s> </p>
<p> <s> Saja aasta eest oli näärikuu Tartus tänavusest märksa soojem ( -3,2 ŗ ) , sadas vähe , vaid 17 mm . </s> <s> Lund oli kuu keskel 9 cm . </s> </p>
<p> <s> Postimehele kirjutati Tartust : Saanitee tuli meile uueaasta esimesel päeval . </s> <s> Lund sadas kaunis korralikult maha , kui saju järel läks ilm sulaks . </s> </p>
<p> <s> Orajõelt : Meri ei taha meil sel talvel sugugi kinni külmetada . </s> <s> Ei külmeta meri mitte kinni , siis jäävad mitmed valmisehitatud laevad , mida jääd mööda merde veetakse , suveks kaldasse . </s> <s> Sellega läheks laeva aastane teenistus kaduma . </s> </p>
<p> <s> Peterburist : Mineva nädala viimastel päevadel tõusis külm kuni 14 kraadini , osa voorimehi asusivad juba saanidega platsi . </s> </p>
<p> <s> <hi rend="rasvane"> Ain Kallis </hi> </s> </p></div3>
        </div2>
        <div2 type="rubriik">
          <head> Elu </head>
          <div3 type="artikkel"><head> Võrdsed õigused tulevad raskelt </head>
<p> <s> <hi rend="kaldkiri"> 04.02.2004 <bibl> <author> Annika Poldre </author> </bibl> </hi> </s> </p>
<p> <s> <hi rend="rasvane"> Naiste ja meeste võrdõiguslikkuse seadus on paljude naiste arvates poolik . </hi> </s> </p>
<p> <s> “ Meie ühiskond on patriarhaalne , ” ütles Eesti Maanaiste Ühenduse juhatuse esinaine Tiiu Soans . </s> <s> “ On alanud taluliitude ümbernimetamine põllumeeste organisatsioonideks , nagu oleks maal ainult poissmehed taludes . ” </s> </p>
<p> <s> Õnneks on Brüssel andnud käsu võtta vastu soolise võrdõiguslikkuse seadus , rõõmustas taluperenaine Soans . </s> <s> “ Mehed demonstreerivad sellest seadusest kõneldes võhiklikkust , ” arvas ta . </s> </p>
<p> <s> “ Naiste aju on suhteliselt suurem kui meestel . </s> <s> Naine suudab ühel ajal mitme asjaga tegelda . </s> <s> Naisel on mõlemas ajupooles kõnekeskus . </s> <s> Naine on mehest intelligentsuselt 3% kõrgemal , ” loetles Soans oma soo eeliseid . </s> </p>
<p> <s> “ Meeste suremus on suurem kui naistel , tuleb hakata neid harjutama kodutöödega , et neid ei valdaks stress , ” arvas ta . </s> <s> Saalist käis üle naerukahin . </s> <s> Pedagoogikaülikooli saal oli 24. jaanuaril täis naisi , kes üle Eesti olid kokku tulnud naisteühenduste ümarlaua aastakonverentsile . </s> </p>
<p> <s> <hi rend="rasvane"> Seadus tehti formaalsemaks </hi> </s> </p>
<p> <s> Võrdõiguslikkuse seaduse eelnõud on varasema variandiga võrreldes tublisti muudetud . </s> <s> Seadus on läinud lühemaks ja konkreetsemaks . </s> <s> “ Formaalsemaks , ” kritiseeris Raili Põldsaar Tartu Ülikoolist . </s> </p>
<p> <s> Seadus keskendub võrdõiguslikkusele tööelus , töö ja koolituse pakkumisel . </s> </p>
<p> <s> Kahju hüvitamine on uues variandis palju problemaatilisem ja pole enam ka kindlat kahjunõude miinimumsummat . </s> <s> See-eest on täpsustatud sotsiaalministeeriumi ülesandeid . </s> </p>
<p> <s> Kõigil , kes tunnevad ahistamist või diskrimineerimist seoses tööga või koolitusega , on õigus pöörduda sotsiaalministeeriumisse avaldusega . </s> <s> Ministeerium nõustab tasuta ja annab eksperdiarvamuse . </s> <s> Selle põhjal saab inimene teada , kas teda on diskrimineeritud . </s> </p>
<p> <s> Edasi võib järgneda vaidlus õiguskantsleri juures ja lepitus või kohtusse minek . </s> </p>
<p> <s> “ Selline lepitus on mõttetu , ” arvas Mari-Liis Sepper Tartu Ülikoolist . </s> <s> Tema sõnul püütakse sellega pinnapealselt üle võtta Euroopa Liidu seadusi ja näidata , et meil on organisatsioon , kes tegeleb diskrimineerimise lahendamisega . </s> </p>
<p> <s> Vidmantas Dvilaitis on Leedu ombudsmani nõunik , kes tegeleb võrdõiguslikkuse seaduse rakendamisega . </s> <s> Seda tööd tehakse aastast 1999. </s> <s> Kaebuste arv , millega kontorisse on pöördutud , on iga aastaga kasvanud . </s> <s> 1999-2000 oli 31 kaebust , 2000-2001 : 52 , 2001-2002 : 63 , 2002-2003 : 72 kaebust . </s> </p>
<p> <s> <hi rend="rasvane"> Leedulased meist ees </hi> </s> </p>
<p> <s> “ See näitab , et mitte diskrimineerimine pole suurenenud , ” selgitas Dvilaitis , “ vaid inimesed ei lepi enam õigusrikkumistega . ” </s> </p>
<p> <s> Leedu nõuniku sõnul näitab statistika seda , et võrdõiguslikkuse seadus pole mitte ainult naistele , vaid ka meestele . </s> <s> Kui esimesel aastal oli selle seaduse põhjal kaebajatest 87% naisi ja 13% mehi , siis teisel aastal oli vahe 42% naisi ja 58% mehi . </s> </p>
<p> <s> Näiteks said naised vanglas jalutada kaks tundi värskes õhus , mehed ainult tunni , tõi Dvilaitis näite meeste diskrimineerimisest . </s> <s> Üks rasedusvastaste vahendite reklaam kuulutas , et mehi ei saa usaldada , küll aga saab usaldada nende vahendit . </s> <s> Ühe noormehe kaebuse peale , et see reklaam on seadusevastane , muudeti reklaami teksti : “ Mõnesid mehi ei saa usaldada . ” </s> </p>
<p> <s> Võrdsete võimaluste kontrolli teenistus Vilniuses jälgib ka tööpakkumiskuulutusi . </s> <s> Kui näiteks kuulutus teatab , et sekretäriks võetakse tööle naisi vanuses kuni 30 aastat , ning selgub , et kõrgemas eas naist ei võeta võrdseks kandidaadiks vanuse tõttu , kutsutakse tööandja vestlusele ja talle tehakse protokoll ning trahv 100-1000 litti ( 1 litt = 4.53 kr ) . </s> </p>
<p> <s> Järgmisel aastal hakkab teenistus käsitlema ka kaebusi , mis seotud nahavärvi , rahvuse ja seksuaalse orientatsiooni järgi diskrimineerimisega . </s> </p>
<p> <s> Eesti naisteühendusedki soovivad anda oma panuse uue seaduse loomisse . </s> </p>
<p> <s> <hi rend="rasvane"> Nõrgad kohad </hi> </s> </p>
<p> <s> Konverentsil koostati pöördumine Riigikogu poole , kus toodi välja seaduseelnõu nõrgad kohad : õiguskantsler ei saa teha ettekirjutusi erasektori tööandjale , seega pole võrdsust era- ja riigisektoris töötajate vahel , seadus peaks sätestama ka kahju hüvitamise miinimumsumma ( esialgu oli see viis kuupalka ) , kahju peaks hüvitatama igasuguse soolise diskrimineerimise puhul , mitte ainult töö- või koolituse pakkumisel . </s> </p>
<p> <s> Postimehes aasta algul ilmunud küsitluse andmetel pidas seda seadust vajalikuks vaid 3% vastajatest . </s> </p></div3>
          <div3 type="artikkel"><head> Tammsaare Albus , elus ja terve ! </head>
<p> <s> <hi rend="kaldkiri"> 04.02.2004 <bibl> <author> Sulev Oll </author> </bibl> </hi> </s> </p>
<p> <s> <hi rend="rasvane"> Järvamaal Albus luges A. H. Tammsaare 126. sünniaastapäeval sada Eesti kooliõpilast võistu tema tekste . </hi> </s> <hi rend="rasvane"> <s> Konkursi nimi oli “ Hansenist Tammsaareni ” . </s> </hi> </p>
<p> <s> Pole teada , mitu küünalt on Albu vallavanem Kalju Kertsmik Järva-Madise kirikus süüdanud tänutäheks kõigevägevamale , et see Anton Hansenil just sealmail sündida laskis . </s> </p>
<p> <s> Sest läikigu nende kandi teise kuulsa mehe Jaak Mae medalid nii kirkalt kui tahes , Anton Hanseni teoste vastu need ei saa . </s> <s> Eriti arvestades tõika , et Jaak Mae on täies elujõus mees ja kavatseb 15. veebruaril sealsamas Albu mõisapargis Frode Estiliga suusakepid ristata , Anton Hansen aga on rohkem kui 60 viimast aastat eesti rahva seas kulgenud vaid koltuva kirjasõna läbi . </s> </p>
<p> <s> <hi rend="rasvane"> Sõnad ärkasid </hi> </s> </p>
<p> <s> Vargamäe kanti võistu lugema kogunenud 100 noort üle Eesti kinnitasid veelgi teesi , et vaatamata sünnist möödunud 126 aastale pole suurkirjanik Tammsaare veel nii surnud ühtigi . </s> <s> Ja et see oli Albu põhikooli emakeeleõpetajal Enda Trubokil ikka väga hea mõte Tammsaare võistu lugemine korraldada . </s> </p>
<p> <s> Praegu on selline aeg , kus järjekordne uus põlvkond eelmised väga kiiresti ära eitab ja tehnilise taibuga inimesed on enam hinnas kui luuletajad . </s> <s> Loomulikult on hirm , et sellisel ajal pole võimalik kellegi ammu kirjutatud sõnu piisavalt ellu äratada . </s> </p>
<p> <s> Tammsaare sõnad õnneks seekord ärkasid : lugejate suust kõlasid ta mõtted vägagi elusate , tänapäevaste ja mõtestatutena . </s> </p>
<p> <s> Loomulikult võiks kadunud rahvakirjanik imestada , et poisid ja tüdrukud , kes Albu mõisahoonest koolimajas tema sõnadega rääkisid , nõnda lohakalt-lohmakalt riietatud olid . </s> <s> Aga mõte jooksis neil küll samas hingevahes kui igas lauses armastust ja mittearmastust , tõde ja vale kaalunud kirjanikul endal . </s> </p>
<p> <s> Võistulugemise tingimuseks oli , et esitajal tekst peas oleks ja ettekandmine umbes viie minuti sisse mahuks . </s> </p>
<p> <s> Nii koguneski 100 võistulugeja peale terve päeva jagu peas olevat Tammsaaret . </s> <s> Üldtuntud , samas igaühe oma Tammsaaret . </s> <s> Põrgupõhja Jürkat , kes koos Juulaga nende kaksikuid kirikukirja tuleb panema . </s> <s> Karjapoiss Eedit , kes valge niidiga oma mütsile noka ette tahab ajada . </s> <s> Karinit , kes muretseb oma kortsude ja võõrastele meestele meeldimise pärast . </s> <s> Oru Pearut , kes kaevuraketele ronib ja sinnasamasse oma häda ähvardab teha . </s> </p>
<p> <s> <hi rend="rasvane"> Kas Miralda ise ? </hi> </s> </p>
<p> <s> Miralda kiri Indrekule kõlas aga ühe ujeda tüdruku suu läbi nii , et pani kuulaja mitu korda ehmatama : “ Ega tema ise olegi see Miralda ? ! ” </s> </p>
<p> <s> Mõni lugeja pani rõhu hääle kõlale , mõni keha keelele . </s> <s> “ Halva näitlemisega head kohta ei saa , ” oli žürii esimees , Rakvere teatri direktor Indrek Saar kaashindajatele hommikuses kohvilauas öelnud . </s> </p>
<p> <s> Halba näitemängu õieti polnudki . </s> <s> Kui , siis halba diktsiooni , suu sõnadele takistuseks saamist . </s> <s> Aga selles osas on vist hilja midagi põhimõttelist ette võtta . </s> </p>
<p> <s> Tammsaarega südant kosutada võib aga ka siis , kui hing seda teistele kõvasti ette lugeda ei ihka . </s> <s> Aga kui ihkab , siis järgmisel aastal on samasugune võistlus taas tulemas . </s> </p>
<p> <s> <hi rend="rasvane"> Võistulugemise parimad </hi> </s> </p>
<p> <s> <hi rend="rasvane"> Peapreemia </hi> Reet Sillavee Saaremaa ühisgümnaasiumist , õpetaja Rita Ilves <hi rend="rasvane"> V-VII klass </hi> I Reet Sillavee , Saaremaa ühisgümnaasium , Rita Ilves II Sten-Robert Pullerits , Rakvere gümnaasium , Aili Teedla III Mari-Liis Alviste , Juurikaru põhikool , Epp Rasva <hi rend="rasvane"> VIII-IX klass </hi> I Vallo Kirs , Rakvere gümnaasium , Aili Teedla II Minna Salmistu , Rakvere gümnaasium , Aili Teedla III Kairi Kaldoja , Tartu Karlova gümnaasium , Sirje Pütsepp <hi rend="rasvane"> X-XII klass </hi> I Kristiina Rein , Pärnu Koidula gümnaasium , Ebe Honga II Gete Palm , Viljandi Jakobsoni gümnaasium , Juta Klettenberg III Helen Kirsi , Rakvere gümnaasium , Aili Teedla <hi rend="kaldkiri"> Allikas : žürii </hi> </s> </p></div3>
        </div2>
        <div2 type="rubriik">
          <head> Kultuur </head>
          <div3 type="artikkel"><head> Maaleht on laulu- ja tantsupeo meediasponsor </head>
<p> <s> <hi rend="kaldkiri"> 04.02.2004 </hi> </s> </p>
<p> <s> Eile allkirjastasid Radisson SAS Hotel Tallinna saalis Eesti Laulu- ja Tantsupeo Sihtasutus ning XXIV üldlaulupidu ja XVII üldtantsupidu toetavad ettevõtted sponsorlepingud . </s> <s> Üks 2.-4. juulini toimuva suurpeo meediasponsoreid on Maaleht . </s> </p>
<p> <s> “ Kes siis veel kui mitte Maaleht ? ” ütles vastutav väljaandja Agu Veetamm . </s> <s> “ Olen veendunud , et Tallinna Lauluväljakul toimuvale elatakse kaasa , olenemata elukohast , elatustasemest ja parteilisest kuuluvusest . </s> <s> Kuni kestab Eesti küla , jätkuvad ka laulu- ja tantsupeod . ” </s> </p>
<p> <s> Sihtasutuse juhataja Aet Maatee sõnul pole laulupidu ettevõtetelt kunagi varem nii suurt toetust saanud . </s> <s> “ Kokku on peo eelarve 20,5 miljonit krooni , sealhulgas sponsorite raha 1 miljon . </s> <s> See , et Maaleht ja Postimees on peo meediasponsorid , tähendab meile lisaabi , mida me pole rahasse ümber arvestanudki , ” ütles ta . </s> <s> “ Kõike ei saa ega pole vajagi alati rahasse ümber panna . ” </s> </p>
<p> <s> Pidu toetavad : A. Le Coq Tartu Õlletehas , Minu Vara AS , Tallinna Külmhoone AS , Renault' esindaja Autori AS , SRV Kinnisvara AS , Euroopa Metalli OÜ , Radisson SAS , Postimees , AS Maaleht , Rahvusvahelise Lions Klubide Organisatsiooni Eesti Piirkond . </s> </p>
<p> <s> ETV ja Eesti Raadio kannavad peo kontserdid üle . </s> </p></div3>
          <div3 type="artikkel"><head> Lõunaeestlased Lõuna-Soomet vallutamas </head>
<p> <s> <hi rend="kaldkiri"> 04.02.2004 </hi> </s> </p>
<p> <s> <hi rend="rasvane"> Contra </hi> </s> </p>
<p> <s> Murde-Eestil on sel nädalalõpul võimalik pöialt hoida omakeelsele eurolaulu kandidaadile . </s> <s> Türklased küll vaevalt et vahet teevad , kas see on eesti , läti , setu või võru keel . </s> <s> Ja ega vist iga põhjaeestlanegi tea , et “ seto ja võro umma kats esi asja ” . </s> </p>
<p> <s> Seevastu Soomes on eraldi Seto ja Võro sõprade selts . </s> <s> Kuigi ma pisut kahtlustan , et nende liikmeskond tugevasti kattub . </s> </p>
<p> <s> Eelnimetatud kahe seltsi ning veel Eesti Instituudi ja Sibeliuse Akadeemia koostöös toimus jaanuari viimasel päeval Helsingis vägev Lõuna-Eesti üritus pealkirjaga “ Syvä Etelä ” . </s> <s> Mis võiks eesti keeles tähendada 'kauge lõuna' või 'sügav lõuna' . </s> </p>
<p> <s> Katkemata 10 tundi väldanud programmis sai vaadata seitset Mare Piho ja Peeter Urbla filmi setudest . </s> <s> Sai kuulata setu- , võru- ja pisut ka tavalist eestikeelset luulet-laulu Kauksi Ülle , Aapo Ilvese , Jan Rahmani , Olavi Ruitlase , Contra , Pulga Jaani , Andreas Kalkuni ja Merca esituses ning ka nende soomekeelseid tõlkeid . </s> </p>
<p> <s> Korduvalt astus üles regi-rock-räp-pop-jne-muusikat viljelev grupp Lõkõriq , kelle suurim hitt on Elmari kuldlauluks saanud Pulga Jaani lugu “ Ei olõq hullu ” . </s> <s> Nende laulude lahutamatuks osaks on kaunid tantsunumbrid . </s> </p>
<p> <s> Omaette nähtuseks võib pidada võimsat setu meestelaulu pakkuvaid Liinatsurasid . </s> <s> Hoolimata sellest , et nad korraldasid hommikul setu muusika tüütarõ ehk workshopi , esinesid muusika-luulekavas ja hiljem kontserdil koos Lõkõritõga , ei vaibunud nende hoog ka vabadel hetkedel . </s> </p>
<p> <s> Niipea kui nende juht Hagu Paul tundis paari-kolme “ liinatsura ” enda kõrval , pidas ta vajalikuks uut laulmist algatada . </s> <s> Sama stsenaariumi järgi kulgesid ka mõlemad laevasõidud , kusjuures üks neist öine . </s> </p>
<p> <s> Publiku hulgas leidus Helsingis elavaid-töötavaid-õppivaid eestlasi ja võrokesi , Lõuna-Eesti keeli õppinud soomlasi ja üsna vähesel määral ka soomekeelseid , kes rohkem niisama head muusikat ja võõrast keelt kuulama olid tulnud . </s> </p>
<p> <s> Ei saa rääkimata jätta ka ilmast . </s> <s> Tulnud Eesti üsna rahulikust talvest Soome , kus meid tabas korralik lumetorm , pidi Pulga Jaan nentima , et “ vaesed soomlased , nemad peavad iga päev siin elama ” . </s> <s> Hiljem selgunud tõik , et Eestis tol ööl mitte palju parem ilm polnud , ei kahandanud meie seikluste väärtust . </s> </p>
<p> <s> Mitu grupikest otsisid ärasõidupäeva hommikul Helsingi bussijaamas sadamasse sõitvate busside 15 ja 15A peatust , kuid isegi linnaliinide bussijuhid ei osanud meid juhatada . </s> <s> Taksodel olid lumetormi tõttu tunniajased järjekorrad , mistõttu Aapo Ilves jõudis laevale üsna napilt . </s> <s> Aga potisetu Ahto Raudoja saabus isegi natuke peale viimast minutit , kuna oli hommikul kolmveerand tundi oma autot hangest välja kaevanud . </s> </p>
<p> <s> Tallinna jõudes selgus , et vahepeal olid meil Eestis telefoninumbrite eest nullid ära kaotatud ning Olavi ristiti paugupealt +372lavi Ruitlaseks . </s> <s> Vat mis võib juhtuda , kui nii palju ärksaid tegelasi korraga võõrsil ära on . </s> </p></div3>
        </div2>
        <div2 type="rubriik">
          <head> Naeris </head>
          <div3 type="artikkel"><head> Kas sinu telefonid on nullitud ? </head>
<p> <s> <hi rend="kaldkiri"> 04.02.2004 </hi> <hi rend="rasvane"> Põhjarändur </hi> </s> </p>
<p> <s> <hi rend="kaldkiri"> lõunast rändur tuli liikus rändur põhja põhjale tal oli pandud põhirõhk ta tahtis saada vett jääks aga põhiline eesmärk oli et jääks vakka köhimine teadis ta et põhjas õhk on puhtam kargem hm - see rändur kõhnjas oli veelgi targem teadis ta et loodi läheb selgroog põhjas ja veel mitut moodi rändur lõunat põhjas uskuma kõik jäid siis et on põhjapoolne elu nagu jäätis magus - põhja poole rändureid veel kulges lõuna jäigi tühjaks lõuna põhja kõrbes lõuna muutus põhjaks lõunas tekkis vajak tasakaal sai rikut pikaks pikaks ajaks päris põhjalikult rändurmees nüüd istub lõuna varemetel õuna haukaks justkui aastail parematel õunapuul kuid oksi õide ei saa teadus lõuna keeras tuksi lodev põhiseadus </hi> <hi rend="rasvane"> Contra </hi> </s> </p>
<p> <s> <hi rend="rasvane"> Tõsi taga </hi> </s> </p>
<p> <s> - Kuna ettevõtte avamiseks antakse stardiraha , nõuavad sportlased endile finiširaha . - Kui maa väriseb , antakse ülemaailmset abi . </s> <s> Kui ihu väriseb , pole abi kusagilt loota . - Politsei sattus peale tõsisele peksmisele . </s> <s> Ühel mehel hakkas süda peksma . </s> <s> Koostati protokoll . - Majanduspolitseile laekus kaebus , et bensiinitanklates müüakse kütuse pähe solgisegu . </s> <s> Analüüsid näitasid , et muretsemiseks pole põhjust - tegu on puhta solgiga . </s> <s> <hi rend="rasvane"> Jüri Paet </hi> </s> </p>
<p> <s> <hi rend="rasvane"> Vastus võlgu </hi> </s> </p>
<p> <s> - Kas kondikava on koera menüü ? - Kas õhtupoolik on pudel , mille joodik õhtul kõrisse kallab , ja hommikupoolik see , mille ta hommikul hinge alla paneb ? - Kas on olemas ka vaimutoitumisahel ? - Kas selleks , et mustadeks päevadeks raha koguda , tuleb teha musta otsa ? - Kes kirjutab sõnad eluviisile ? - Kas peavarjuta paadialune on apaatne ? </s> <s> <hi rend="rasvane"> Andres Ülviste </hi> </s> </p>
<p> <s> <hi rend="rasvane"> Saunamees platsis ja vesi taga </hi> </s> </p>
<p> <s> Tänu taivale ! </s> <s> Nüid saab too Tarbatu suusavõidusõit ometi ühele poole . </s> <s> Põvvati pihta , kui too Saunamees oleks oma kivid ja vihakimbu kohale vedanud , oleks püha üritus vett vedama läinud . </s> </p>
<p> <s> Sest vana kütt Lemming pajatas mulle loo , kuidas Saunamees ühes eesti küttidega siiamaile loomi suskama tuli . </s> <s> Pääle noolte ja oda lohistanud ta märsis kohale kivid ja okstekimbu , mida vihaks hüüdma hakanud . </s> <s> “ Viha , viha ! ” karjunud ta kui pöörane , kui kuumas telgis küttidele okstega vastu nahka tagus , nii et higi ja verd lennanud , põvvati pihta ! </s> </p>
<p> <s> Ega tal sellest vihast aidanud . </s> <s> Kui teised jahilt tagasi tulivad , kakkunud ta koolnud metsakoertel jalad alt ja visanud likku . </s> <s> “ Säh , rüüpa hundijalavett ! ” surunud ta seda küttidele nina alla . </s> <s> Nood võtnuvadki ! </s> </p>
<p> <s> Põvvati pihta , aga jää hakanud nii kibedasti sulama , et ka soomlastel vesi ahju pressis . </s> <s> Hing täis , tulivad nad üle lahe kaema , mis kurat siin toimub . </s> <s> Mokad töllakil , vahtisid nad eesti kütte , kes ümber kive istusivad ja end okstega peksivad . </s> </p>
<p> <s> Aga Saunamees hüüdnud ka põdrakütid kolde äärde , pakkunud noilegi toda hundijalavett . </s> <s> Nood jäänuvad Saunamehe manu kui vihalehed persse külge . </s> </p>
<p> <s> Taivane arm , kui nad koju tagasi sõudnuvad , korrutanud nad kui kanad : “ Sauna , sauna , sauna ... ” ja mäletanud ainult toda , et Saunamehe man kõrvad kuumast kipitasivad . </s> <s> Pannud nemadki hundijalad vette ja hakanud toda koskenkorvaks kutsuma . </s> <s> Too tähendavat nonde keeli “ katsu kõrva ” . </s> </p>
<p> <s> Nõnda see algas . </s> <s> Aga jää sulab nüid järjest rohkem , sest Saunamees sai hiljaaigu lekterisauna . </s> <s> Nii et iga kord , kui Lemming küttima läheb , võtab ta kahed suusad ühes - ühed lume , teised vee tarvis . </s> </p>
<p> <s> <hi rend="rasvane"> Sõnasepp </hi> </s> </p>
<p> <s> <hi rend="rasvane"> Retroviisor </hi> </s> </p>
<p> <s> Nädalavahetusel tuli mulle äkki meelde , et pass on aegunud . </s> <s> Abikaasal sama mure , tütredki ( 3 tk ) tulid teatega , et ID-kaarti tarvis . </s> <s> Pühapäeva hommikul helistasingi vastaval lühinumbril ja kurtsin häda . </s> </p>
<p> <s> Tunnikese pärast astus tuppa passiametnik , kena alla keskea naisterahvas . </s> <s> Arukas , sihvakas , puusakas , keskmiselt rinnakas , teretas . </s> <s> Kenasti . </s> <s> Palus kõigi soovijate passe näha . </s> <s> ( Enne seda muidugi pakkusin talle istet ja kohvi . ) </s> <s> Sisestas kõik andmed läptoppi , skaneeris pildid ja allkirjad . </s> <s> Kogu protseduur võttis aega vast minutit kümme , siis ütles ametnik , et passid ja ID-kaardid on homme lõunaks valmis ja küsis : “ Kuhu saaksime need ära tuua ? ” </s> </p>
<p> <s> “ Et mismoodi kuhu ? ” kokutasin vastuseks . </s> <s> ( Lapsed ja abikaasa olid seks ajaks juba omi toimetusi toimetama läinud ) . </s> </p>
<p> <s> “ Et kas tööle või koju , kas topless või niisama ? ” küsis passiametnik asjalikult . </s> </p>
<p> <s> “ Et enne lõunat justkui tööle või nii , aga et mis topless ? ” hakkasin punastama . </s> </p>
<p> <s> “ On selline teenus - topless kuller . </s> <s> Toob passi ja paigutab selle teie lauale nii-öelda paljastatud ülakehaga . </s> <s> Võtab allkirja ja kogu lugu . ” </s> </p>
<p> <s> “ Kuhu ? </s> <s> Kuhu võtab allkirja ? ” läksin ma lausa endast välja . </s> </p>
<p> <s> Ametnik mõistis mu ärritust , kummardus mu kõrva äärde ja sosistas delikaatselt : “ Igatahes mitte sinna , kuhu teie arvate . </s> <s> Ikka paberile . </s> <s> Pastakaga . ” </s> </p>
<p> <s> Rahunesin ja palusin kullerkaunitaril saabuda kella kaheteistkümneks Maalehe toimetusse . </s> <s> Topless . </s> <s> Sulgesin silmad ja kujutasin ette , mis näo teevad toakaaslased Maiberg ja Albert , kui sihuke silmailu mu laua juurde kummardub , värske pass rinde vahel . </s> <s> Ehhee ! </s> </p>
<p> <s> Passiametnik polnud ikka veel lahkunud , seisis äraootavalt laua kõrval : “ Kuisviisi peaks passid teie abikaasale ja tütardele kätte toimetama ? ” </s> </p>
<p> <s> “ Seda et ega vist see topless neid justkui ei huvita või nii , ” pobisesin vastuseks . </s> </p>
<p> <s> “ Seda minagi , seda minagi , ” rõõmustas ametnik . </s> <s> “ Täiskasvanud naisterahvastele toovad dokumendid kohale nii-öelda kraanad . ” </s> </p>
<p> <s> Näinud mu jaburat pilku , seletas ta edasi : “ Need on kenad ja sportlikud noormehed , kelle ülakeha on kenasti kaetud kodakondsusameti T-särgiga . </s> <s> Aga seevastu ... </s> <s> Ühesõnaga - töötavad nagu kraanad . </s> <s> Ütleme nii , et kraananoka otsa on seotud dokumendid . </s> <s> Need tuleb vaid ära võtta ja allkiri anda . ” </s> </p>
<p> <s> “ Kuhu ! ” karjatasin ma . </s> </p>
<p> <s> “ Igatahes mitte sinna , kuhu teie arvate . </s> <s> Ikka paberile . </s> <s> Pastakaga , ” lohutas mind ametnik delikaatselt . </s> </p>
<p> <s> “ Aga noorem tütar mul puhta alaealine , kuidas nüüd selle kraanaga ... ” pobisesin . </s> </p>
<p> <s> “ Neile paneb päkapikk passi sussi sisse . </s> <s> Ainult suss olgu nüüd küll teie poolt ja aknalaua asukoht andke meile kohe praegu teada . ” </s> </p>
<p> <s> Ma ei suuda ära imestada , kuivõrd sõbralik on Eesti Vabariigis kodanike ja ametnike vastastikune läbisaamine . </s> <s> Jah , tõesti , sellist vabariiki me ju omal ajal tahtsimegi . </s> </p>
<p> <s> Kuidas asi tegelikult käib , sellest jutustan järgmisel korral . </s> </p>
<p> <s> <hi rend="rasvane"> Lembit Remmelgas </hi> </s> </p>
<p> <s> <hi rend="rasvane"> Päevaraamat </hi> </s> </p>
<p> <s> <hi rend="rasvane"> Inna Aeg </hi> </s> </p>
<p> <s> 29. jaanuar </s> </p>
<p> <s> Tallinn läheb täitsa lolliks . </s> <s> Varsti on nii , et kui sa pole pealinna sisse kirjutatud , pead maksma elektri eest rohkem kui tallinlane . </s> <s> Samuti pead maksma saapamaksu , kui pole juhuslikult linnakodanik - kulutad ju pealinna teid . </s> <s> Kui aga linna vahel Savisaart näed , pead ka tema nägemise eest maksma . </s> <s> Vaat nii . </s> </p>
<p> <s> Vanamees Ain haigutas täna . </s> </p>
<p> <s> 30. </s> </p>
<p> <s> Igal pool räägiti , et kass võttis Tartus elektri ära . </s> <s> Mina tean , et see oli Partsi kõuts ja parajasti samal ajal oli Keskerakonna Tartu piirkonna koosolek . </s> </p>
<p> <s> Tänane päev läks korda : sain teada , et ärastaja Jaak Liivik peab riigile tagasi maksma 3 miljonit krooni . </s> <s> Jõudu ! </s> <s> Aga Viioli vastu ta siiski ei saanud . </s> </p>
<p> <s> 31. </s> </p>
<p> <s> Telekas räägiti , et Parts avalikustas partei väljasõiduistungil Marko Pomerantsi ( mis minister ta meil ongi ? ) moblanumbri . </s> <s> Et kel mure ja pole eluga rahul , helistagu ministrihärrale . </s> <s> Võtsin kätte ja helistasingi . </s> </p>
<p> <s> Pomerantsi sekretär võttis vastu ja ütles , et mobiiltelefon , millele te helistasite , on välja lülitatud või asub väljaspool võrgu teeninduspiirkonda . </s> <s> Nii öeldi mulle ka järgmisel seitsmel korral . </s> </p>
<p> <s> Õhtul mõtlesin , et kui avalikustamiseks läks , siis huvitaks mind ka Pomerantsi muud andmed ( pangakonto , pangakaardi koodid , särgi- , kinga- , mütsinumber , vööümbermõõt ) . </s> </p>
<p> <s> 1. veebruar </s> </p>
<p> <s> Vanamees Ain laulis hommikul mulle : “ Helista mulle ilma nullita ! </s> <s> Helista mulle ilma nullita ! ” </s> </p>
<p> <s> Alles õhtul sain teada , et nüüd tuleb telefoninumbritelt null ära võtta . </s> <s> Minu moblas on tänasest kõik numbrid ilma nullita . </s> <s> Isegi lauatelefoni aparaadilt kraapisin pussnoaga nulli ära . </s> <s> Miskipärast ei saa ma enam üldse välja helistada . </s> <s> Ei tea , milles asi . </s> </p>
<p> <s> 2. </s> </p>
<p> <s> Üritasin tänase rahupäeva ja lipuaasta alguse puhul Pomerantsi tabada , aga ei midagi . </s> </p>
<p> <s> 3. </s> </p>
<p> <s> Täna öeldi Pomerantsi telefonis niimoodi : “ Mobiiltelefonil , millele te helistasite , on aku täitsa läbi . ” </s> </p>
<p> <s> 4. </s> </p>
<p> <s> Täna ütles seesama sekretär Pomerantsi telefonis niimoodi : “ Teil ei ole mõtet enam helistada , elage parem , kuidas tahate . </s> <s> See oli kõigest reklaamitrikk . </s> <s> Kuulmiseni ! ” </s> </p>
<p> <s> Vanamees haigutas täna jälle . </s> <s> Ei tea , on ta haige või ? </s> </p></div3>
        </div2>
        <div2 type="rubriik">
          <head> Tuna ja täna </head>
          <div3 type="artikkel"><head> Tuna ja täna </head>
<p> <s> <hi rend="kaldkiri"> 04.02.2004 <bibl> <author> Mati Soomre </author> </bibl> </hi> <hi rend="rasvane"> 2 . </hi> </s> <hi rend="rasvane"> <s> II </s> </hi> </p>
<p> <s> 2002 <hi rend="rasvane"> suusatas </hi> austerlane <hi rend="rasvane"> Franz Frank </hi> 27. I kuni 2. II Wagrainis <hi rend="rasvane"> järjest 150 tundi </hi> 12 minutit 44 sekundit . </s> <s> Selle ajaga läbis ta 1659,7 km . </s> </p>
<p> <s> <hi rend="rasvane"> 3. II </hi> </s> </p>
<p> <s> 1863 <hi rend="rasvane"> ilmus </hi> Virginia City ajalehes Territorial Enterprise <hi rend="rasvane"> Mark Twaini </hi> humoristlik lugu “ Kiri Carsoni linnast ” . </s> <s> See on <hi rend="rasvane"> esimene kirjatöö </hi> , mille endine kullaotsija , jõeloots ja trükkaliõpilane ning toonane ajakirjanik Samuel Langhorne Clemens oma uue varjunime all kirjutas . </s> <s> Mark twain tähendas jõelaevameeste kõnepruugis vee sügavust 'kaks sülda' . </s> </p>
<p> <s> <hi rend="rasvane"> 4. II </hi> </s> </p>
<p> <s> 1976 <hi rend="rasvane"> avati </hi> Austrias <hi rend="rasvane"> Innsbrucki taliolümpiamängud </hi> . </s> <s> Tegelikult võitis XII tali-OMi pidamise õiguse Sioni , Tampere ja Vancouveri ees endale Denver , kuid rahvahääletus Colorados 1972. a otsustas , et osariigi rahast ei tohi mänge toetada . </s> <s> Erandlikult süüdati avamisel kaks olümpiatuld , et tähistada ka Innsbruckis alles 1964 peetud eelmist OMi . </s> </p>
<p> <s> <hi rend="rasvane"> 5. II </hi> </s> </p>
<p> <s> 1929 <hi rend="rasvane"> puhkes suurim skandaal Eesti parlamendi ajaloos </hi> . </s> <s> Pärast sõnasõda Riigikogu istungil andis Põllumeestekogude häälekandja Kaja peatoimetaja Artur Tupits riidehoius sotsialistist haridus- ja hoolekandeministrile Leopold Johansonile pealtnägijate silme all kaks kõrvakiilu ja lõi tolle prillid puruks . </s> <s> Teised ei lasknud ministril vastu hakata . </s> <s> Järgmisel päeval puhkes taas mürgel ja istung katkestati . </s> <s> Sisulist tööd ei suutnud Riigikogu teha mitu päeva , sest arutati vaid skandaali . </s> <s> Tupits sai karistuseks kaks kuud aresti ning rahvasuus läks käsikähmluse sünonüümina käibele väljend “ tupitsat tegema ” . </s> </p>
<p> <s> <hi rend="rasvane"> 6. II </hi> </s> </p>
<p> <s> 1999 <hi rend="rasvane"> oli 97aastane </hi> inglanna <hi rend="rasvane"> Flossie Bennett </hi> ( sünd 9. VIII 1902 ) Holtoni Püha Peetruse kirikus <hi rend="rasvane"> pruutneitsiks </hi> , kui abiellusid tema sõbrad Leonard ja Edna Petchey . </s> <s> Pidulikul talitusel osales teise pruutneitsina peigmehe 12aastane tütretütretütar , nii et kahe pruutneitsi vanuse vahe oli 85 aastat . </s> </p>
<p> <s> <hi rend="rasvane"> 7. II </hi> </s> </p>
<p> <s> 1996 <hi rend="rasvane"> püstitas </hi> British Airwaysi lennuk <hi rend="rasvane"> Concorde Atlandi </hi> ookeani <hi rend="rasvane"> ületamise rekordi </hi> : jõudis Kennedy lennujaamast New Yorgis Lutoni lennujaama Kesk-Inglismaal 2 tunni 52 minuti 59 sekundiga . </s> <s> Britist kapteni Leslie Scotti juhitud lennuki keskmine kiirus oli veidi üle 2011 km/h . </s> </p>
<p> <s> <hi rend="rasvane"> 8. II </hi> </s> </p>
<p> <s> 1951 <hi rend="rasvane"> sooritati </hi> USAs Chicagos 4. II kuni 8. II <hi rend="rasvane"> operatsioon , mis kestis 96 tundi </hi> . </s> <s> Gertrude Levandowskil , kes enne operatsiooni kaalus 280 kg ja pärast seda 140 kg , eemaldati munasarjatsüst . </s> </p></div3>
        </div2>
        <div2 type="rubriik">
          <head> Auto </head>
          <div3 type="artikkel"><head> Lätlaste ja venelaste dessant Eesti talverallil </head>
<p> <s> <hi rend="kaldkiri"> 04.02.2004 </hi> </s> </p>
<p> <s> <hi rend="rasvane"> 16. ja 17. jaanuaril Võru ümbruses toimunud rallil “ Eesti talv ” startis ligi seitsekümmend autot , millest finišisse jõudis viiskümmend . </hi> </s> </p>
<p> <s> Haanja käänulised ja rohkete hüpetega kiiruskatsed nõuavad ka suvel rallisõitjatelt kindlat kätt , ent nüüd lisandusid niigi rasketele tingimustele lumi ja pimedus . </s> </p>
<p> <s> Talveralli oli nii Eesti kui Läti meistrivõistluste esimene etapp , ent kohal oli ka arvestatav hulk Venemaa paremikku kuuluvaid sõitjaid . </s> <s> Mitmed nimekad venelased eelistasid Lõuna-Eesti rallit koduste karikavõistluste etapile Permi ümbruses , millel startis vaid 17 ja jõudis lõpuni 8 autot . </s> </p>
<p> <s> Ralli “ Eesti talv 2004 ” võistluskeskus ja hoolduspark asusid Võru külje all Kubijal . </s> <s> Teede säästmise huvides lubati enne starti rajaga tutvuda vaid kaks korda , mis nõudis esimest korda Haanjas startivatelt rallipaaridelt erilist täpsust legendi koostamisel . </s> </p>
<p> <s> <hi rend="rasvane"> Lumesadu tõi üllatusi </hi> </s> </p>
<p> <s> Et talverallil ei osalenud kohalikud kuulsused Ivar Raidam ja Margus Murakas , peeti üldarvestuse favoriitideks N-rühma autol startinud Stanislav Grjazinit-Georgi Troškinit ning lätlasi Ivars Vasaraudzist -Andris Simkust , kes võistlesid A-rühma Mitsubishil . </s> </p>
<p> <s> Eestlastest pandi suuremaid lootusi Mait Meriloole-Einar Vettusele , Martin Rauamile- Peeter Poomile ning vendadele Ago ja Kalle Ahule . </s> </p>
<p> <s> Värskelt sadanud lumi muutis reedeõhtuste pimedas sõidetud kiiruskatsete tulemused ettearvamatuks . </s> <s> Esimese katse võitsid endalegi üllatusena Gunnar Tamm-Priit Kinnunen . </s> <s> Kolme kiiruskatse järel tõusid liidriks Martins Balodis -Gatis Panavs rahvusliku rühma Toyota Celical , Meriloo- Vettus olid teisel ning Tamm- Kinnunen kolmandal kohal . </s> <s> Favoriidid Grajzin ja Vasaraudzis olid kõigest 5. ja 7. kohal . </s> </p>
<p> <s> Kimmo Jalava-Mikko Lukka võitlesid ennast avapäeva õhtuks tagaveolise Toyota Starletiga 14. kohale . </s> <s> Tähelepanuväärselt kõrgel 18. kohal oli avapäeva järel ka Lada Samaral võistelnud Ats Remmelg . </s> </p>
<p> <s> Asjatundjate kiitva hinnangu pälvis Lada VFTSil nooruke Rainer Aus , kes pakkus väärilist konkurentsi rahvusliku masinaklassi tuntud tegijatele ning paistis kaardilugeja Ott Alenderi sõnul silma puhta ja kiire sõidustiiliga . </s> <s> Kahjuks lõppes Ausi-Alenderi ralli laupäeval teelt väljasõiduga . </s> </p>
<p> <s> <hi rend="rasvane"> Eestlased esikolmikusse ei jõudnud </hi> </s> </p>
<p> <s> Laupäevasel kaheksal kiiruskatsel kujunes sündmuste areng vastavalt prognoosidele : favoriidid hakkasid jõudsalt oma positsioone parandama . </s> <s> Ralli kuues , Viitina katse oli kavas esmakordselt , mis näitab , et Haanjas võib ikka veel leida seni kasutamata teelõike kiiruskatsete korraldamiseks . </s> </p>
<p> <s> Absoluutarvestuse teise koha ja N-rühma katsevõiduga üllatas Viitinal Lõuna-Eesti teedel esimest korda võistelnud Margus Remmak . </s> <s> Tamula järve jääl sõidetud publikukatse stardis aga murdus Marin Rauami Subaru pooltelg . </s> </p>
<p> <s> Suurematest draamadest tasub märkida ka Balodise katkestamisega lõppenud väljasõitu 10. kiiruskatsel ja Mait Meriloo auto mootoririket kohe teise päeva hommikul . </s> </p>
<p> <s> Ralli lõpptulemus kujunes ootuspäraseks , sest pingelises konkurentsis võitsid Grjazin- Troškin Vazaraudzist-Simkust 1,3 sekundiga . </s> <s> Kolmanda koha said venelased Aleksandr Dorossinski-Dmitri Balin . </s> <s> Üldjärjestuse neljanda ja N-rühma kolmanda koha said parimate eestlastena vennad Ahud . </s> <s> Rauam-Poom lõpetasid 6. ja Tamm-Kinnunen 7. kohaga . </s> </p>
<p> <s> Rahvusliku klassi E7 valitsejad Jalava-Lukka lõpetasid üldarvestuse 10. kohaga . </s> <s> Eestlastest aga saavutasid klassivõidu Arvo Ojaperv-Avo Kristov ( A5 ) , Lembit Soe-Ahto Pihlas ( E8 ) ja Raivo Prukner-Margus Nei ( veoautod ) . </s> </p>
<p> <s> Järgmine Eesti meistrivõistluste etapp sõidetakse 6. ja 7. veebruaril Lätis Gulbenes . </s> </p>
<p> <s> <hi rend="rasvane"> Olaf Suuder </hi> </s> </p></div3>
          <div3 type="artikkel"><head> Uus ja vana mootorispordis </head>
<p> <s> <hi rend="kaldkiri"> 04.02.2004 </hi> </s> </p>
<p> <s> <hi rend="rasvane"> Mootorispordi juubeliaastal , kui auto- ja mootorrattaspordi maailmaorganisatsioonid ( FIA ja FIM ) tähistavad 100. ja Eesti Autospordi Liit 80. sünnipäeva , võistleb eri maailmasarjades üle 30 Eesti mootorisportlase . </hi> </s> </p>
<p> <s> Teada-tuntud rallimeeste Markko Märtini ja Urmo Aava -Kuldar Siku ning motokrossisõitjate kõrval võistleb maailmasarjas üle aastakümnete ka motoringraja-võidusõitja . </s> <s> 19aastane Marko Rohtlaan võistleb tänavu Endurance'i ( kestvussõidu ) MM-võistlustel läinud aasta maailmameistermeeskonnas Phase One Inglismaalt . </s> </p>
<p> <s> 15. jaanuaril toimus maailmasarjas osalemise teemal pressikonverents , mida austas oma kohalolekuga Endel Kiisa , kellele kuulub Eestis seni parim tulemus MM-radadelt - 3. koht . </s> </p>
<p> <s> Vanameister osales ka 17. jaanuaril Keilas toimunud Eesti talikrossi meistrivõistluste viimasel etapil , kus ta pani rändauhinnana välja oma 50 aastat tagasi võidetud Eesti esimese juunioride talikrossi meistrikarika . </s> </p>
<p> <s> Head vana meenutati ka 10. jaanuaril Tartu ümbruses toimunud rallisportlaste treeninglaagriga . </s> <s> Aastaid ei ole sellelaadset rallispordiüritust tehtud . </s> <s> Firma Racing Service professionaalselt läbi viidud laager võimaldas sportlastel testida tehnikat enne 2004. aasta avavõistlust “ Lõuna-Eesti talv ” . </s> <s> Tundub , et kasu lõikasid eelnevast trennist eelkõige külalised , kuna Eesti meistrivõistluste I etapina peetud Lõuna-Eesti talveralli absoluutarvestuse esikolmikusse ei olnud Eesti rallisportlastel seekord asja - võidu viisid Venemaa sportlased . </s> </p>
<p> <s> 13.-14. jaanuaril toimus Tallinna Tehnikakõrgkooli ja Eesti Autospordi Liidu ühistöös mootorispordi tehnikaseminar . </s> <s> Räägiti mootori sissepritse seadistamisest , mõõteriistadest ja metoodikatest , mootori sisselaske modelleerimisest ja ka praktilisest kogemusest JWRC meeskonnas . </s> </p>
<p> <s> Ettekannetega esinesid nii kohalikud kui ka välislektorid . </s> <s> Eelmisest sedalaadi ettevõtmisest on möödas enam kui 14 aastat . </s> <s> 1989. a korraldas Tallinna Tehnikaülikooli ( ei ole ülalnimetatuga sama õppeasutus ) autokateeder seminari “ Võidusõidu tehnika 1989 ” , kus võeti kokku tarkus , mis oli kogunenud aastatepikkusest võidusõidutehnikaalasest uurimistööst . </s> </p>
<p> <s> Töö oli finantseeritud riiklikult autotranspordi ja maanteede ministeeriumi kaudu . </s> <s> Enamik käsitletud teemasid - mootorite stendikatsetamine mootorressurssi säästvate meetoditega , sisselaske optimeerimine , nukkvõllide arvutamine ja katsetamine , nn musta kasti kasutamine võidusõidus - on aktuaalsed ka tänapäeval . </s> </p>
<p> <s> TTÜ autokateeder oli 1980ndate lõpuks kujunenud tõsiseks teaduskeskuseks , kelle töid rakendasid ellu nii kohalik võidusõiduautotööstus kui ka NSVLi suured mootorrattatehased Minskis ja Tuulas , samuti kuulus VNII Motoprom Serpuhhovis . </s> </p>
<p> <s> Viimasel puudus siis küll 1960. aastate mootorrataste ringrajasõidu MM-võistluste ja Vostokkidega võrreldav väljund , kuid tegu oli ikkagi NSVLi mootorrattatööstuse arenduskeskusega . </s> </p>
<p> <s> Aastal 2004 on akadeemiline ringkond ja mootorisport taas kokku saanud ja edasist ühist koolitust planeerinud . </s> <s> Uue teemana võetakse lähiajal käsile kohtunike arendusprogramm . </s> <s> Kui sõitjad on absoluutses tipus ja kandepind lai , mehaanikud on samuti ukse maailma paotanud , siis kohtunikke paraku meil maailma tippseltskonnas ei ole . </s> <s> Vana kaader teeb tööd hästi , kuid tegijaid jääb vähemaks . </s> <s> Perspektiivid on aga vähemalt sama laiad kui sõitjate ja tehnilise personali hulgas . </s> </p>
<p> <s> Jaanuaris jõudis Eesti veel ühe maailmaässa kaardile - neljakordne F1 maailmameister Alain Prost oli lühiajaliselt siin ja tegi reklaamitööd . </s> <s> F1 maailmameistritest on siin viibinud kahe- ( Mika Häkkinen ) , kolme- ( Niki Lauda ) ja nüüd ka neljakordne maailmameister . </s> <s> Oma F1 maailmameistrit tuleb mõnda aega veel oodata . </s> <s> Eks võõrustame siis rõõmuga teisi . </s> </p>
<p> <s> Mootorispordis on aktiivset elu terve veebruarikuu jooksul . </s> <s> Märtsis-aprillis on väike hingetõmbeaeg enne põhihooaega . </s> <s> Kuid vana meenutame sel aastal veelgi . </s> </p>
<p> <s> <hi rend="rasvane"> Arno Sillat , EALi peasekretär </hi> </s> </p></div3>
          <div3 type="artikkel"><head> Transporditeenus vähendab riske </head>
<p> <s> <hi rend="kaldkiri"> 04.02.2004 </hi> </s> </p>
<p> <s> <hi rend="rasvane"> Hästi läbi mõeldud üleminek transpordilahenduse sisseostmisele võimaldab parandada äriettevõtte klientide teenindust , suurendada käivet ja kasumit ning vähendada transpordiriske . </hi> </s> </p>
<p> <s> Logistikafirmal AS Schenker on pikaajaline kogemus ettevõtete transpordisüsteemide parendamisel . </s> <s> Paljud Eesti ettevõtjad on firma spetsialistide nõuandeid järgides oma kaupade jaotussüsteemi põhjalikult muutnud ning tulemuseks on transpordi- ja logistikakulude märkimisväärne vähenemine . </s> <s> Mõistagi tõstab kulude vähendamine iga ettevõtte konkurentsivõimet . </s> </p>
<p> <s> Alljärgnevalt vaatleme väikeettevõtte OÜ Toru-Jüri kogemust transpordisüsteemi parendamisel . </s> <s> Näidisjuhtumis välja toodud kasutegurid , mis kaasnevad transpordilahenduse sisseostmisega , kehtivad paljudes firmades . </s> </p>
<p> <s> <hi rend="rasvane"> Kõikuv veovajadus viis sisseostuni </hi> </s> </p>
<p> <s> OÜ Toru-Jüri põhitegevus on katelde , väikekatlamajade ning pumpade müük ning paigaldus . </s> <s> Firma juhtkond ja keskladu asuvad Viljandis , samuti ka müügikeskus . </s> </p>
<p> <s> Müügivõrgustikku kuuluvad kaupluslaod Tallinnas , Tartus , Jõhvis ja Pärnus . </s> <s> Erinevalt sarnaseid kaupu kataloogidest müüvatest konkurentidest on firma äriidee põhikaupade olemasolu piirkondlikes müügikeskustes . </s> </p>
<p> <s> Tegevuse algusaegadel kasutas OÜ Toru-Jüri , nagu paljud teisedki väikeettevõtted , kaupade filiaalidesse laiali- ja lõpptarbijateni kohaleveoks vaid oma kaubabussi . </s> <s> Müügimahtude kasvades ja filiaalide arvu suurenedes hakkas laialiveetavate kaupade hulk , eriti müügi suvisel kõrgperioodil , oma transpordivahendile selgelt üle jõu käima . </s> <s> Et filiaalides ei tekiks kaupade puudust ja kaubad kojuveoteenusega ostnud kliendid saaksid mõistlikuks ajaks teenindatud , otsustati transporditeenust vastavalt vajadusele sisse ostma hakata . </s> </p>
<p> <s> Koostööd Schenkeriga alustati paar aastat tagasi müügi kõrgperioodil , kui firma müügivõrk Jõhvi kaupluse võrra laienes . </s> <s> Selles ärietapis mõisteti , et firma ühe transpordivahendiga pole enam võimalik kõiki kaupu laiali vedada . </s> <s> Samuti polnud mingit mõtet soetada uusi veovahendeid ning palgata autojuhte , sest talveperioodil , kaubanõudluse kahanedes , oleks nad jäänud rakenduseta . </s> </p>
<p> <s> Transporditeenuse sisseostmine on nüüd firmas vastavuses müügimahu kasvuga , mis aasta lõikes kõigub periooditi 4-5 korda . </s> <s> Praegu ostab Toru-Jüri Schenkerilt Viljandi kesklaost kauba laialiveoteenust Pärnu , Tallinna , Tartu ja Jõhvi müügikeskustesse , vajadusel ka filiaalidevahelist transporti ning üle-eestilist vedu lõpptarbijateni . </s> </p>
<p> <s> <hi rend="rasvane"> Keskendutakse müügitegevusele </hi> </s> </p>
<p> <s> Eri võimalusi kaaludes otsustas OÜ Toru-Jüri Schenkeri kasuks , sest pakutud transporditeenus oli üle-eestiline , süsteemne , regulaarne ja garantiidega . </s> <s> Samuti oli võimalus vajadusel soodsalt juurde osta rahvusvahelisi vedusid ja laoteenuseid . </s> <s> Seevastu teised teenusepakkujad , näiteks ühe autoga veofirmad , ei suutnud paljusid kliente koondava veosüsteemi puudumise tõttu vastuvõetava hinna ja kiiruse suhtega pakkuda isegi tihti vaja minevat Viljandi ja Pärnu vahelist ühele kaubaalusele pakitud saadetiste vedu . </s> </p>
<p> <s> Samuti oleks paljude “ juhuvedajate ” igapäevatöö korraldamine kõigi filiaalide ja klientide teenindamiseks olnud firma suhteliselt väikesearvulisele töötajaskonnale liialt aeganõudev ja keerukas , seejuures oleks ikkagi puudunud kindlus , kas vajalikku vedu iga kord suudetakse leida . </s> </p>
<p> <s> Schenkeri üle-eestilises igapäevase regulaarliiklusega kaupade jaotussüsteemis on vedu garanteeritud tellimusjärgsel tööpäeval . </s> <s> Seejuures võimaldab Schenkeri jaotussüsteem korraldada kaupade liikumist allhankijate juurest otse filiaalidesse või lõpptarbijateni ning puudub vajadus kaupu kesk- või piirkondlikku lattu tuua . </s> <s> Samuti muutus võimalikuks kaupu otse kesklaost , filiaale läbimata , lõpptarbijani vedada . </s> </p>
<p> <s> Seega vabanes OÜ Toru-Jüri töötajaskond suurest hulgast transporti korraldavast tegevusest , optimeerusid veomarsruudid ja vähenesid transpordikulud . </s> <s> Tulemusena saab ettevõte nüüd varasemaga võrreldes tunduvalt paremini arendada oma põhitegevust - müüki . </s> </p>
<p> <s> <hi rend="rasvane"> Sisseostetud transporditeenuse eelised </hi> </s> </p>
<p> <s> <hi rend="rasvane"> - Transpordikulud muutusid läbipaistvaks </hi> </s> </p>
<p> <s> Oma veovahendi kasutamine oli firmale harjumuspärane , kuid tihti mitte kõige odavam transpordilahendus . </s> <s> Varem , kui kõik oma veovahendi ja seda haldava tööjõuga seotud kulud kanti üldkuludesse , ei olnud transpordis täpset kuluarvestust võimalik pidada . </s> </p>
<p> <s> Veoteenust ostes on aga nii transpordi hinnakirjast kui ka transpordiarve spetsifikatsioonilt lihtsalt leitav iga konkreetse veo maksumus ja seega võimalik analüüsida selle tasuvust . </s> <s> Näiteks kas punktist A punkti B tasub vedada üksikut katelt vms. </s> </p>
<p> <s> Konkreetsete ja kindlaks perioodiks kokku lepitud hindadega teenuseid ostes on OÜ Toru-Jüri parandanud vedude planeerimist ning transpordiga seotud kulud on märgatavalt kahanenud . </s> <s> Ühe alusetäie kauba veo hind on langenud kohati kolmandiku võrra . </s> </p>
<p> <s> <hi rend="rasvane"> - Paranes klienditeenindus </hi> </s> </p>
<p> <s> Sisseostetud transporditeenus toimib alati reeglipäraselt . </s> <s> Kui ühel päeval esitatakse tellimus , siis hiljemalt teisel päeval toimub kauba pealelaadimine ja kolmandal toimetatakse see saajani mis tahes punkti Mandri-Eestis . </s> </p>
<p> <s> Teenuse ostja saab klientidele lubada kaupade täpseid kohaletoimetamise aegu ning tal on garantii , et isegi veovahendi rikke korral on transporditeenuse pakkuja võimeline kiiresti ajalubadusi täitma . </s> </p>
<p> <s> Kui oma kaubabussiga oli OÜ-l Toru-Jüri kiireim võimalus keskmiselt kord nädalas mingi piirkonna kliente teenindada , siis sisseostetud teenust kasutades saab seda teha viis korda nädalas . </s> <s> Transporditeenuse ostjale on jäänud vaid ülesanne kooskõlastada sobiv kuupäev ja ajavahemik , millal kaup ostja määratud sihtpunkti toimetada . </s> </p>
<p> <s> <hi rend="rasvane"> - Laovarud vähenesid </hi> </s> </p>
<p> <s> OÜ Toru-Jüri logistilises süsteemis piisab , kui põhikaupu on igas müügikeskuses vaid näidiseksemplar , sest täissortimendiga suuri vaheladusid igas filiaalis hoida on liialt kulukas . </s> <s> Reeglina eelneb igale suuremale planeeritud ostule müüjapoolne nõustamine müügipaigas . </s> </p>
<p> <s> Üldjuhul ei soovi mingi seadme ostja omandada salongis olevaid näidiseksemplare ning neid kohe endaga kaasa viia . </s> <s> Suurte ja raskete kaupade puhul on ostjale palju mugavam ja turvalisem , kui kaup kahe päeva jooksul talle sobival ajal , tehasepakendis , kaasaegseid laadimisseadmeid kasutades , kesklaost otse vajalikku kohta toimetatakse . </s> </p>
<p> <s> <hi rend="rasvane"> - Laadimine lihtsustus </hi> </s> </p>
<p> <s> Teenusepakkuja veoautodel on tagaluuktõstukid , suuri kaupu saab vajadusel küljelt avatavasse kaubaruumi tõstukiga laadida , auto varustusse kuulub ka käsikahveltõstuk . </s> <s> Seega ei pea kaupu enam käsitsi laadima , protsess on mugavam ning väheneb oht , et saadetis peale- või mahalaadimisel kahjustub . </s> <s> Veo ajal on kaubad alati turvaliselt koormavöödega kinnitatud . </s> </p>
<p> <s> <hi rend="rasvane"> - Kadusid transpordiriskid </hi> </s> </p>
<p> <s> Kui oma firma või juhuvedaja autoga veetavatel kaupadel puudub kindlustuskate , pole kauba veoprotsessis kahjustumise korral hüvitist loota . </s> <s> Kõik Schenkeri veetavad kaubad on aga kaetud vedajavastutuskindlustusega . </s> <s> Kindlustus kehtib mõistagi vaid juhul , kui saatja on oma kaubad nõuetekohaselt pakkinud ja hoiatusmärkidega varustanud . </s> <s> Väga kallite kaupade veol on võimalik sõlmida lisakindlustus , mis maandab riskid täielikult . </s> </p>
<p> <s> <hi rend="rasvane"> Laur Adler , ASi Schenker piirkondlik müügijuht </hi> </s> </p></div3>
          <div3 type="artikkel"><head> Subaru Legacy 2004 </head>
<p> <s> <hi rend="rasvane"> Kiirusekummardajatel on võimalus oma oskusi jää- ja lumeradadel proovile panna uue Subaru Legacy 2004 roolis . </hi> </s> </p>
<p> <s> Legacy 2004 on suur samm Subaru uute ideelahenduste suunas , mis saavad tulevikus läbivaks jooneks kõikidel Subaru mudelitel . </s> </p>
<p> <s> Legacy 2004 äratab tähelepanu nii sise- kui välisdisaini osas , pakkudes uudseid elemente nagu näiteks lennukidisainile viitav uuenenud radiaatorivõre ning kõrgtehnoloogiline navigatsiooniseade . </s> </p>
<p> <s> Märgatavalt on suurendatud uue Legacy turvalisust ning muudetud pidurisüsteemid ja vedrustus efektiivsemaks . </s> <s> Eelmise mudeliga võrreldes kaalub auto märkimisväärselt vähem . </s> </p>
<p> <s> Mootoris on võrreldes eelmise mudeliga 80% ulatuses kasutuses uued komponendid , tänu millele on mootor võimsam ja loodussõbralikum . </s> </p>
<p> <s> Uuendustele vaatamata kannab Subaru Legacy 2004 endas ka seniste versioonide pärandit : tal on boksermootor ja sümmeetriline nelikvedu . </s> <s> Need traditsiooniks kujunenud tehnoloogiad teevad Subarust Subaru ning on end Eesti talveoludes mitmekordselt tõestanud . </s> </p>
<p> <s> Autotootjate meelest on Legacy 2004 õnnestunud kombinatsioon sportauto sõiduomadustest ja dünaamikast ning pereauto turvalisusest ning praktilisusest . </s> <s> Seepärast võib ta pakkuda huvi laiemale sihtgrupile kui eelmine mudel . </s> </p>
<p> <s> Subaru nelikveo traditsioonile pandi alus 1989. aastal , mil lasti välja esimesed Legacyd . </s> <s> 2004. aasta mudeli puhul on tegemist juba neljanda generatsiooni autoga . </s> <s> Subaruid valmistab Jaapanis asuv 50-aastase ajalooga tööstusettevõte Fuji Heavy Industries ( FHI ) . </s> </p>
<p> <s> FHI on Subaru jaoks välja töötanud uue toodangut ja selle kasutajaid iseloomustava slogani : “ Think . </s> <s> Feel . </s> <s> Drive ” ( 'mõtle , tunneta , sõida' ) . </s> <s> Subaru kuue tähega logo alla ühendatakse sellest aastast kõik FHI tootmisharud - autotööstus , lennundus- , tööstus- ja keskkonnaseadmete valmistamine . </s> </p>
<p> <s> Subaru ametlik esindaja Eestis on AS Mariine Auto . </s> </p></div3>
          <div3 type="artikkel"><head> Uuele Opel Vectra Caravanile ei ole mahu poolest vastast </head>
<p> <s> <hi rend="kaldkiri"> 04.02.2004 </hi> </s> </p>
<p> <s> <hi rend="rasvane"> Universaalkerega autodest rääkides on kahtlemata kõige populaarsem nimetus Caravan . </hi> </s> <hi rend="rasvane"> <s> Rahvasuu kasutab seda , sõltumata auto margist , tänu Opeli universaalide ehk Caravanide suurele populaarsusele . </s> </hi> </p>
<p> <s> Opeli Caravanide ajalugu algab juba aastast 1953 , kui alustati Opel Olympia Car-A-Vani ( mis tõlkes tähendab sõiduauto ja kaubiku ühendamist ) tootmist . </s> </p>
<p> <s> Nagu nimi ütleb , on sõiduauto mugavused ja kaubiku mahukus kõige õnnestunumalt ühendatud just Caravanis . </s> <s> Nüüd on Caravanide austajatel taas põhjust rõõmu tunda , sest Eestis on müügile jõudnud Opel Vectra mudeliperekonna noorim ja tähtsaim liige - Opel Vectra Caravan . </s> </p>
<p> <s> Mõõtmetelt on uus Vectra Caravan juba võrreldav Omega Caravaniga . </s> <s> Pikkust üle 4,8 meetri , laius 1,8 meetrit on keskklassi sõiduauto kohta tubli . </s> </p>
<p> <s> Väliselt seda esmapilgul ei märka , sest auto disain ei rõhuta niivõrd suurust , vaid elegantsi ja sihvakust . </s> <s> Kui numbritesse veelgi süveneda , siis võrreldes Vectra sedaani ja Vectra GTSiga , on Vectra Caravani telgede vahe tunduvalt pikem ( 2,83 m ) ja seda on salongis istudes selgesti tunda . </s> <s> Nii esi- kui tagaistmel on ruumi lahedalt . </s> <s> Tagaistmel on jalaruumi tervelt 93 cm . </s> </p>
<p> <s> Pagasiruumi mahu ja võimaluste poolest ei ole Vectra Caravanile omas klassis vastast , sest tagaistme seljatoe kokkupanekul on sellel mahtu maksimaalselt 1850 liitrit ja pikkust üle 2 meetri . </s> <s> Lisavarustusena paigaldatav kokkupandav kaassõitja istme seljatugi võimaldab aga mahtu ja pikkust veelgi suurendada . </s> </p>
<p> <s> Tagaistme seljatoe taha kuni küljeakna allservani jääb pagasiruumi mahuks 530 liitrit . </s> <s> Kui aga seda mahtu täielikult ei kasutata , on Vectra Caravani varustusse võimalik lisada Flex-Organizer - see on eraldusvõrkudest ja siinidest koosnev süsteem , mis asjad alati oma kohal hoiab ja neil mööda pagasiruumi rännata ei lase . </s> <s> Uudisena on Vectra Caravanile tehasest lisavarustusena saadaval puldist avanev pagasiruumi luuk ning kokkupandav haagisekonks . </s> <s> Viimase kokkupanekuks ja tööasendisse viimiseks piisab pagasiruumis asuva hoova pööramisest . </s> </p>
<p> <s> Vectra Caravani pika teljevahega on vastavusse viidud ka interaktiivne dünaamiline (juhtimis)süsteem IDS . </s> <s> Nagu ka Vectra ülejäänud mudelitel , hoolitseb IDS selle eest , et auto rool , pidurid ja mootor suurema sõidumugavuse ja -ohutuse nimel koostööd teeksid . </s> <s> Seega on Vectra Caravani veermik ja selle elektroonilised süsteemid häälestatud töötama nii , et ka kogukama kerega universaali sõiduomadused ei jääks väiksematele alla . </s> </p>
<p> <s> Kõik Vectra Caravanil kasutavad mootorid kuuluvad Opeli ECOTECi põlvkonda . </s> <s> Bensiinimootorite valik ulatub Vectra Caravanil 1,8 -liitrisest 122hj kuni 3,2 -liitrise 211hj . </s> <s> Diiselmootoreid on esialgu kaks : 2-liitrine 100hj ning 2,2 -liitrine 125hj , mõlemad turbodiislid on otsesissepritsega 16klapilised . </s> <s> Lähiajal on mootorivalikusse lisandumas 3-liitrine ja 6silindriline 177hj turbodiisel . </s> </p>
<p> <s> Uus Opel Vectra Caravan vastab kõige otsesemalt universaalidele esitatavatele nõuetele : mahukas , võimalustega vastavalt vajadusele salongi ja pagasiruumi ümber kohandada . </s> <s> Seega on uus Opel Vectra Caravan igati vääriline jätkama juba üle 50 aasta kestnud Opeli Caravanide traditsioone . </s> </p>
<p> <s> <hi rend="rasvane"> Richo Freiwald </hi> </s> </p></div3>
          <div3 type="artikkel"><head> Transport Tai moodi </head>
<p> <s> <hi rend="kaldkiri"> 04.02.2004 </hi> </s> </p>
<p> <s> <hi rend="rasvane"> Tai ühistranspordis kehtivad omapärased seadused . </hi> </s> </p>
<p> <s> Tai on elevandi pea kujuline maa . </s> <s> Pikk lont ulatub Malaisiani , põhjast lõunasse on kokku ca 1900 kilomeetrit . </s> </p>
<p> <s> Kuid rändamine sellel suurel troopilisel maal on mugav ning iga vähegi huvipakkuv koht on ka farangile ( nii nimetavad kohalikud meiesuguseid ) kergesti ligipääsetav . </s> </p>
<p> <s> Meenutades bussireisikogemusi Euroopasse , on 700 kilomeetri läbimine Tais lausa nauding . </s> <s> Avar buss , mille istmed käivad peaaegu horisontaalasendisse , jalatoed ... </s> </p>
<p> <s> See on tõeline bisnisklass , kus ka kahemeetrine inimene saab rahulikult magada , mitte ei kööguta , põlved vastu eesistme seljatuge . </s> <s> Igatahes kordades mugavam kui Finnairi Helsingi-Bangkoki lennukis . </s> <s> Vähe sellest , poolel teel tehakse peatus ja pakutakse soe söömaaeg . </s> </p>
<p> <s> Tai areneb väga kiiresti . </s> <s> Kolme- või isegi neljatasapinnalised teed ei ole Bangkokis ammu uudiseks , skytrain on moodsam kui Pariisis . </s> <s> Tais on ca 16 000 kilomeetrit esmaklassilisi maanteid . </s> <s> Vaid veidi kummastav oli +30 kraadiga higistades kuulda , et lennukitel kehtib parasjagu talvine sõiduplaan . </s> </p>
<p> <s> <hi rend="rasvane"> Võõramaalane Bangkokis </hi> </s> </p>
<p> <s> Bangkokis , kus elab ametlikult 8 miljonit inimest , nõuab hakkamasaamine põhjamaalaselt veidi harjumist . </s> <s> Liiklus on vasakpoolne . </s> <s> Igal vähemalt kaherealisel tänaval on nähtamatu kolmas rada keskel , mida igaüks kasutab vabalt vastavalt vajadusele ja kuidas mahub . </s> <s> Õigus on sellel , kes on suurem . </s> <s> Väiksema sõidukiga saab kiiremini edasi kui taksoga . </s> </p>
<p> <s> Korraga on liikluses tavatult palju eri tüüpi sõidukeid . </s> <s> Samas on sõidukite trügimine ( võrreldes kas või tipptunniga Hispaanias ) teisi arvestav ja alalhoidlik . </s> </p>
<p> <s> Valvsust ei tohi siiski kaotada . </s> <s> See on Aasia pikaajaline traditsioon , et vähekogenud uustulnukad püütakse tänaval õnge ja viiakse “ abivalmilt ” ei tea kuhu . </s> <s> Kusagilt ilmub tûk-tûki ( millise liiklusvahendiga tegu , selgitan hiljem ) juht , kes lubab kliendi küsitud sihtkohta viia ülimadala hinnaga . </s> <s> Aga mõne aja pärast peatume hoopis mingil kõrvaltänaval rätsepaäri ees . </s> <s> Tûk suretatakse välja ja selgitatakse lahkelt , milline harukordne võimalus on sisseoste teha . </s> <s> Järgmine (sund)peatus on juveeliäris . </s> <s> Protesteerime ja leiame end mingis tööstusrajoonis tänavalt ... </s> </p>
<p> <s> Sama tõsiselt tuleb võtta väiteid “ täna ei lähe enam ühtegi bussi ” , “ rongis pole vabu kohti ” , “ see on väga aeglane ” , “ muuseum on kinni ” . </s> <s> Infot tuleb küsida vähemalt kolmest-neljast kohast ja kui on õnne ning läbinägemisvõimet , võib olemasolevaist parima vahendi leida . </s> </p>
<p> <s> Omamoodi elamus on ühistransport . </s> <s> Asjad on lihtsad : aeglane buss on oranži , kiirbuss sinist värvi . </s> <s> Bangkoki liinibuss aeglustab peatuse juures vaid veidi käiku . </s> <s> Kui on ruumi , siis esimeses sõidureas , kui eriti ei ole , siis ka teises või kolmandas . </s> <s> Reisija mure on teiste sõidukite vahelt bussi peale saada . </s> </p>
<p> <s> Näilise ükskõiksuse taga on tegelikult tähelepanelikkus : kui märgatakse , et mõni ei tule toime , muutub suhtumine otsekohe . </s> <s> Põhjus on lihtne : kui kõik bussid peatustes peatuksid , ei oleks ühistransport Bangkokis võimalik . </s> </p>
<p> <s> Igas bussis on konduktor - odav , aitab tööpuuduse vastu ning jänesteprobleemi ei ole . </s> <s> Samas on linnaliini bussipeatustes elektroonilised tablood , mis näitavad , millise numbriga buss järgmisena saabub . </s> </p>
<p> <s> <hi rend="rasvane"> Sâwngthâew , sâamlâw , taxiboat , tûk-tûk ja teised </hi> </s> </p>
<p> <s> Nimetatud keeruliste sõnade taga on transpordivahendid , ilma milleta ei saa läbi ei kohalikud ega ka mujalt tulnud rändurid . </s> <s> Hea hääldamisharjutus on skandinaavia aktsendiga kohalikule arusaadavalt hääldada “ kus on lähim sâwngthvew peatus ” . </s> </p>
<p> <s> Tegelikult on see sâwngthâew tavaline pick-up , millel kastis kahel pool istmed . </s> <s> Väljaspool Bangkokki asendab see tihti liinibussi , on lastele koolibussiks ja kui vaja , muundub taksoks ja sõidab kuhu vaja . </s> </p>
<p> <s> Sâamlâw ( ehk lihtsalt tûk-tûk ) on velorikša motoriseeritud järeltulija - kolmerattaline primitiivse mootoriga sinist suitsu välja ajav sõiduriist , mis on oma nime saanud signaalist , mida tukijuhid igal võimalikul hetkel armastavad kasutada . </s> <s> Tûk-tûk on tore riist , mis kõlbab peaaegu kõigeks . </s> <s> Maksab 1200 USA dollarit , osta saab Tuk-Tuk Industry Thailand Co Ltd-st . </s> </p>
<p> <s> Lakkamatu sagimine käib Bangkoki läbival Chao Pharaya ( kuningate ) jõel . </s> <s> Jõelaev on sageli kiireim ( ja odav ) viis kuhugi jõuda . </s> <s> Kena , ummikutevaba , lisaks värske jõetuul . </s> <s> Rannikul ja saartel on asendamatu sõiduvahend taxiboat - “ Emanuelle'i ” filmist tuttava pikk puust taksopaat . </s> </p>
<p> <s> Kuid kõik arhailine , eksootiline ja armas kaob Tais kohutava kiirusega . </s> <s> Asemele tulevad läänelikud väärtused ja turismiatraktsioonid . </s> <s> Kohalikud noored kuulavad lääne muusikat ja eelistavad lääne riideid . </s> <s> Bangkoki linnavalitsus teeb jõupingutusi , et linnast välja tõrjuda velorikšade mootoriga järeltulija tûk-tûk , kiirkaater viskab möödudes vett täis ja ajab peaaegu põhja meie taxi-boati jne. </s> <s> Sellest on kahju . </s> </p>
<p> <s> <hi rend="rasvane"> Katrin Kliimask </hi> </s> </p></div3>
          <div3 type="artikkel"><head> Toimetaja veerg </head>
<p> <s> Vahetevahel on üsna kasulik mõnes teises riigis käia . </s> <s> Paneb mõtted liikuma ja annab siinse eluga võrdlusmomendi . </s> </p>
<p> <s> Eelmisel nädalal tulin tagasi Prantsusmaalt ja Monacost , kus olin nädal aega . </s> <s> Võin kinnitada , et üldine elatustase on seal kõrgem ning seitsme päevaga meie keskmine aastapalk ära kulutada pole mingi probleem . </s> <s> Raha mõistlikult kasutades võib komandeeringus olijana aga täitsa normaalselt ära elada . </s> </p>
<p> <s> Ajude gümnastikaks esitan lihtsaid küsimusi , millele saavad lehelugejad seal käimatagi vastuseid anda . </s> </p>
<p> <s> Kuidas on võimalik , et maailmakuulsas rikkurite linnas Monte Carlos maksab parkimise tund igal pool 17 krooni , meil aga kuni kolm korda rohkem ? </s> <s> Kas sealsed maa-alused parklad ei olegi normaalsed äriprojektid ? </s> </p>
<p> <s> Miks kasutab enamik sealseid inimesi väikeauto klassi kuuluvaid sõidukeid ning kuidas oskavad seal kõik masina tänaval parkida ühe , mitte poolteise parkimiskoha peale ? </s> </p>
<p> <s> Miks liiguvad Prantsusmaal lennujaamades ja linnatänavatel täies lahinguvarustuses automaatidega sõjaväepatrullid ? </s> </p>
<p> <s> Milline on majanduslik põhjendus , et Prantsusmaal on võimalik supermarketist õhtusöögiks vajalik toidukraam osta peaaegu sama hinnaga mis meil ning sama firma kingapaar või riietusese maksab meil poole rohkem ? </s> </p>
<p> <s> Mis põhjusel oskavad seal teenindajad jätta mulje , et teenindatav on teretulnud ja kuningas , kuigi pahatihti süüdistame prantslasi kõrkuses ja ülbuses ? </s> </p>
<p> <s> Millepärast loobitakse praht tänavale ? </s> </p>
<p> <s> Miks ei ole seal tasuta traadita internetti ja EMT telefoniga helistades õnnestub alles iga kümnes kõne ? </s> </p>
<p> <s> Kuidas on võimalik , et kui auto tahab ümber rivistuda ja sellest suunatulega märku annab , siis antakse talle alati teed , ja veel tuututamata ? </s> </p>
<p> <s> Mis põhjusel ei ole Monte Carlos kõige kuulsamate firmamärkide esinduspoodides kaubal hinnalipikuid küljes ? </s> </p>
<p> <s> Kas Eestis on rikkaid ? </s> </p>
<p> <s> Miks langeb Prantsusmaal enamiku autode sõidukiirus vihma korral poole võrra ja lörtsi puhul kaks kuni neli korda ning lumega jääb liiklus päris seisma ? </s> </p>
<p> <s> Kas Prantsusmaal ja Monacos oli eestlane olla uhke ja hää ? </s> </p>
<p> <s> Viimasele küsimusele vastan kindlalt jah , sest meie mehed tõid ära autoralli MM-võistlustelt mõlemas klassis teise koha . </s> <s> Esikohad võtsid prantslased , nii et riikide arvestuses , kui seda oleks ametlikult peetud , saavutasime teise koha . </s> </p>
<p> <s> Ülejäänud küsimustele jään veel vastuseid otsima . </s> </p></div3>
        </div2>
        <div2 type="rubriik">
          <head> TeRa </head>
          <div3 type="artikkel"><head> Muinsus ongi huvitav </head>
<p> <s> <hi rend="kaldkiri"> 04.02.2004 <bibl> <author> Maarius Suviste </author> </bibl> </hi> </s> </p>
<p> <s> Muinsustervitus ! </s> </p>
<p> <s> Kui eelmisel suvel sai teatavaks , et hakatakse tegema muinsusväärtusi tutvustavat saatesarja , siis esimene tunne oli küll selline , et on nüüd siis seda vaja . </s> <s> Eks see niikuinii mingi igav akadeemiline telekool tule : keegi isand , pilk justkui keedetud haugil , räägib ja räägib , nii et muudkui haiguta . </s> <s> Ja aru ei saa , mida ta õieti öelda tahab . </s> <s> Teine tunne oli selline , et kas veel vähe sellist jura eetris on . </s> </p>
<p> <s> Nüüd , mil kaks saadet on ära nähtud , on arvamus risti vastupidine . </s> <s> Ei ole mõttetut telekooli , ei ole keedetud haugi ja muinsuskaitsjad ei olegi mingid kurjad kollid . </s> </p>
<p> <s> “ MuinasTeeVee ” on päris mõnus ja vaadatav ekskurss inimeste ja hoonete maailma . </s> <s> Justkui soe ja pehme sai , millele kuhjaga maasikamoosi peale määritud . </s> </p>
<p> <s> <hi rend="rasvane"> Magusal eetriajal </hi> </s> </p>
<p> <s> Muinassaade on ETV eetris väga-väga magusal ajal , reede õhtul pool kaheksa . </s> <s> Veidi üllatav , et just selline aeg . </s> <s> Aga õige kah ! </s> <s> Peaasi , et mingit mõttetut tulistamist ja vägivalda ei tule . </s> <s> Ikka õpetlik ja hariv esmalt . </s> <s> Kiitus ! </s> </p>
<p> <s> Saatejuhtide paar töötab sujuvalt . </s> <s> Mart Kalm , ehkki veidike liialt õpetav ja seletav , teeb asjad huvitavaks ja selgeks . </s> <s> Gaute Kivistik ( Rohke Debelakk ) lisab saatele hoogu , meelelahutust , peent huumorit . </s> <s> Tekib selline mõnus tunne , et igatahes vaatad saate lõpuni . </s> <s> Nii et igaühele midagi , nii tõsiusklikule muinsuskaitsjale kui ka mittetõsiusklikule huvilisele . </s> </p>
<p> <s> Neid mustvalgeid kaadreid võiks rohkem olla ! </s> <s> Seoks justkui rohkem seda , mis kunagi oli ja mis nüüd on . </s> </p>
<p> <s> Üks asi pani pisut õlgu kehitama : see , et saatejuht Kalm tegi juttu oma vanematest , oma vanemate talust . </s> <s> Iseenesest on see muidugi tore , kiiduväärt ettevõtmine , et oma perekonna asjadest ja tegemistest telekas rääkida , neid promoda , aga ... </s> </p>
<p> <s> Eks ole teistelgi saate tegijatel vanemad , kodud . </s> <s> Ega järgmistes saadetes minda Kivistiku juurde ? </s> <s> Sarja autori Liisa Pakosta jutule ? </s> <s> Või hoopis režissöör Kaidor Kahari poole ? </s> <s> Et vaadata , kuidas nemad või nende esivanemad elavad . </s> <s> Peaks vist ikka asja pisut laiemalt vaatama . </s> </p>
<p> <s> <hi rend="rasvane"> Mida teeb hiir muinsuses ? </hi> </s> </p>
<p> <s> Veel üks tegelane on “ MuinasTeeVees ” . </s> <s> Värvikas olend , kel nimeks hiir , muinsushiir ! </s> <s> Ilus ja tore tegelane , kes käib end aeg-ajalt ekraanil näitamas . </s> </p>
<p> <s> Aga ikkagi : miks on sellises saates hiir ? </s> <s> Lihtsa televaatajana ei saa küll pihta , mis osa ta mängib . </s> <s> Kes ja miks ta üldse on ? </s> <s> Mis rolli üldse hiir muinsuses mängib ? </s> <s> Või on ta saates lihtsalt niisama , “ igavat ” teemat elavdamas , seob omavahel üht saatelõiku teisega , teeb mõnusa ülemineku ? </s> <s> Mitte ei mõika . </s> <s> Või kehastab hiir läbi imepeene huumoriprisma hoopis muinsuskodanik Kuuskemaad ? </s> <s> Kes käib kontrollimas , üle vaatamas , luup alati kaasas . </s> </p>
<p> <s> Saate tegijad on öelnud , et vähemalt neid on küll saatesarja tegemine mõjutanud : nad vaatavad asju teise pilguga , urgitsevad ja uurivad , millest üks või teine asi tehtud on . </s> <s> Ja loodavad , et sama juhtub ka televaatajatega . </s> </p>
<p> <s> Kahe saate ( rehielamust ja asunikutalust ) põhjal seda küll veel päris öelda ei saa , ju ei ole siis veel nii palju raputanud . </s> <s> Vaatame edasi . </s> </p></div3>
          <div3 type="artikkel"><head> Contra veerg : Maleva taassünd </head>
<p> <s> <hi rend="kaldkiri"> 04.02.2004 </hi> </s> </p>
<p> <s> Maailmas on vändatud meeletult palju linateoseid . </s> <s> Osale neist omistatakse kultusfilmi staatus . </s> <s> Kas viib selleni eriti haarav süžee või sügavale hinge pugev käsitlus , polegi nii tähtis . </s> <s> Olulisem tundub , et teinekord on kultusfilmi nimetus tegeliku katteta reklaamsilt . </s> </p>
<p> <s> Eriti umbusklikuks teeb , kui see hõigatakse välja juba enne võtete algust . </s> <s> Kõigepealt meenub “ Nimed marmortahvlil ” . </s> <s> Nüüd on järjekorras “ Sigade revolutsioon ” . </s> </p>
<p> <s> Eks ole õpilasmalevanostalgiat tekitav film kamašokolaadi , “ kiisukommide ” , tetrapakendis piima jms kraami taastuleku loogiline jätk . </s> <s> Aga et ühe filmi valmimist kajastab igavikuna paistev seriaal , tundub kuidagi kentsakas . </s> </p>
<p> <s> Teate , mis kuri mõte mul seda jälgides pähe tuli ? </s> <s> Et mingit “ Sigade revolutsiooni ” ei tehtagi , vaid kogu möll oligi pelgalt lavastusliku dokumentaali “ Revolutsiooni sünd ” tarbeks . </s> <s> Niivõrd iseseisvana näib see film filmi sünnist . </s> <s> Pealegi ei kiputa näitama kaadreid ( väidetavalt ) valmivast filmist . </s> <s> Kohati ei saagi aru , kus on tegemist filmistsenaariumi ja kus pildikestega ( niinimetatud ) filmilaagrist . </s> </p>
<p> <s> Tegelikult meenutab “ Revolutsiooni sünd ” kohati sedavõrd “ Farmi ” , et silme ette kerkivad kõmulehepealkirjad “ Sigade revolutsiooni Gabriel lõpetas kooli ” , “ Riigikukutaja Agnes ootab last ? ” . </s> <s> Õnneks ei tõsta “ RS ” esile üksikisikuid ning uute staaride sünd jääb ootama “ SRi ” loodetavat esilinastust . </s> </p>
<p> <s> Siis saab ehk tõmmata hulga rohkem paralleele ka “ Nimedega marmortahvlil ” - võitlus käib ju mõlemas filmis sama asja , vabaduse nimel . </s> <s> Kangelaste vanusegruppki on üsna sama . </s> </p>
<p> <s> Ja veel huvitavam võrdlus tekiks , kui saaks üle vaadata ühe teise ajastu patriotismi propageerivad filmid noortele . </s> <s> “ Noor kaardivägi ” , “ Neljas kõrgus ” ja mis need sovetiaegsed heroismikandjad kõik olid . </s> <s> Kas julgeks neid “ ... marmortahvliga ” võrrelda või ähvardab oht , et peale lipu värvi polegi mingit vahet ? </s> <s> Noored on ju igas ajastus ennekõike ikkagi noored . </s> </p></div3>
        </div2>
      </div1>
    </body>
  </text>
</TEI>
</teiCorpus>
</teiCorpus>
