<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_aja_maaleht.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Maaleht 29.01.2004 ( number 05 ( 851 ) ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_aja_maaleht">header_aja_maaleht.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="ajalehenumber">
        <head> Maaleht 29.01.2004 ( number 05/2004 ( 851 ) ) </head>
        <div2 type="rubriik">
          <head> </head>
          <div3 type="artikkel"><head> Rohke Debelakk lõpetab äratamise </head>
<p> <s> <hi rend="kaldkiri"> 28.01.2004 <bibl> <author> Maarius Suviste </author> </bibl> </hi> </s> </p>
<p> <s> Kell saab kohe-kohe kümme hommikul ning Rohke Debelakil on selleks ajaks juba viis tundi aktiivset päeva seljataga . </s> <s> Ta on pealtnäha üsna värske - reibas ja rõõmsa olekuga . </s> <s> Hommikuprogramm Kuku raadios on läbi ning nüüd on ta raadiojaamaga samas majas kohvikus ja võtab puhvetipidajalt mineraalvee . </s> </p>
<p> <s> Temaga on raske lugu teha . </s> <s> Ei tea ju , millal naljamehest raadiohääl tõsijuttu räägib , millal villast viskab . </s> <s> Või ehk see polegi nii tähtis ? </s> <s> Peaasi et mõte lendab ja jutt jookseb ? </s> </p>
<p> <s> Mine võta kinni , mis ta nimi tegelikult on . </s> <s> Ta ju raadiohääl mitme nimega . </s> <s> Kuku hommikuprogrammis on ta saatejuht Rohke Debelakk , muusikuna Eino Süggu , ETV saatesarjas “ MuinasTeeVee ” Gaute Kivistik . </s> <s> See viimane on tema pärisnimi , nii vähemalt räägitakse ja nii on ka tema visiitkaardil . </s> </p>
<p> * * * </p>
<p> <s> <hi rend="rasvane"> Mis teie nimi on ? </hi> </s> </p>
<p> <s> Gaute Kivistik . </s> </p>
<p> <s> <hi rend="rasvane"> Kus see eesnimi pärit on ? </hi> </s> </p>
<p> <s> See peaks olema levinud Norra nimi . </s> <s> Aga ma kardan , et Gaute kõlab seal palju võikamalt . </s> </p>
<p> <s> Nime pani vanaema . </s> <s> Oli olnud miski Norra kirjaniku raamat , mis talle väga meeldinud , ja seal oli üks samanimeline tegelane - kidur , väike ja nõrga tervisega . </s> <s> ( Väike muie tema näol . ) </s> </p>
<p> <s> <hi rend="rasvane"> Kes on Eino Süggu ? </hi> </s> </p>
<p> <s> ( <hi rend="kaldkiri"> Hästi tõsiselt </hi> . ) </s> <s> Eino Süggu on Rakke raadiojaama asutajaliige koos oma venna Einar Sügguga . </s> <s> Nad on ka ainsad töötajad . </s> <s> Praegu seal mitu aastat juba tööd ei tehta , sest elektrit ei ole . </s> </p>
<p> <s> <hi rend="rasvane"> Ja vennad Süggud on ka ansamblis Minu Isa Oli Ausus Ise ? </hi> </s> </p>
<p> <s> Jah , nad teevad muusikat , 15 aasta jooksul on nad valmis teinud 13 laulu . </s> <s> Nii et väga tihe töö käib . </s> </p>
<p> <s> <hi rend="rasvane"> Kas esinete rohkem oma pärisnime või Rohke Debelaki nime all ? </hi> </s> </p>
<p> <s> Eks Debelakki tuntakse rohkem . </s> <s> Teine nimi on teinekord väga hea . </s> <s> Kui üks asi kukub väga halvasti välja , siis saad ju oma puhta nimega edasi minna . </s> <s> Selles mõttes on see kasulik . </s> </p>
<p> <s> <hi rend="rasvane"> Millal te Kuku raadios alustasite ? </hi> </s> </p>
<p> <s> Esimesed libauudised tegin 1994 , see oli tollases Q-raadios . </s> <s> Tükk aega tegin Kukus ainult libauudiseid , elasin Tartus ja telefonitsi andsin sealt sõnumeid eetrisse . </s> </p>
<p> <s> <hi rend="rasvane"> Millal hakkasite Kuku hommikuprogrammi tegema ? </hi> </s> </p>
<p> <s> Minu meelest saab nüüd märtsis kolm aastat täis . </s> <s> Alguses oli see kindlasti väga rabe , tegin ju aasta otsa seda üksi . </s> </p>
<p> <s> <hi rend="rasvane"> Kuidas olete jõudnud sellele valule ja vaevale vastu pidada ? </hi> </s> </p>
<p> <s> Kõik , kes on seda tööd pikka aega teinud , ütlevad , et elu läheb pikapeale tuksi . </s> <s> Täiesti . </s> </p>
<p> <s> Praegu on kell kümme ja mul on aktiivset päeva juba viis tundi seljataga . </s> <s> Päeval magan paar tundi , kui saan . </s> <s> Siis olen jälle üleval ja tahan ju õhtul ka väljas käia , asju ajada . </s> <s> Siis lähen õhtul hilja koju , magan jälle paar tundi , siis jälle raadiosse . </s> <s> Niimoodi tuigerdangi kogu aeg ringi . </s> <s> Nagu zombi . </s> </p>
<p> <s> <hi rend="rasvane"> Kuidas võita raadiokuulaja usaldust ? </hi> </s> </p>
<p> <s> Mingisugune asi peab inimeses nähtavasti vähemalt natuke meeldima . </s> <s> Mingi asjaga peab nõus olema , mida sa teed . </s> </p>
<p> <s> <hi rend="rasvane"> Kas raadiokuulajad on teid omaks võtnud ? </hi> </s> </p>
<p> <s> ( Jääb hetkeks mõttesse . ) </s> <s> Usun , et küllaltki palju inimesi lahkus toona suurte bussidega teistesse levipiirkondadesse , kui hakkasin hommikuprogrammi tegema . </s> <s> Ja eks mingi osa tuli juurde , tuli kuulama . </s> </p>
<p> <s> Arvan , et kui inimene hommikuprogrammi kuulab , ju ta on siis omaks võtnud ka . </s> </p>
<p> <s> <hi rend="rasvane"> Kuidas te saite telesarja “ Muinas-TeeVee ” saatejuhiks ? </hi> </s> </p>
<p> <s> Saatesarja autor Liisa Pakosta ja teised seal teadsid mind hästi ning pakkusid välja . </s> <s> Ma ei olnud ju kunagi varem telesaadet juhtinud ega kujutanud sellest midagi ette . </s> <s> Ei teinud me enne ka mingeid proove ega midagi . </s> </p>
<p> <s> Kõik ümber suure laua arutasid ning ütlesid lõpuks , et eks siis võttepäeval näeme . </s> </p>
<p> <s> <hi rend="rasvane"> Mis see saatesarja tegemine teile õpetas ? </hi> </s> </p>
<p> <s> Sain täiesti uskumatutes kohtades käia ning väga mõnusate inimestega kohtuda , nende elust , suhtumisest maailma teada . </s> <s> Mina ise olen väga rahul . </s> <s> Kui see rikkus , mis minusse sellest sarjast tuli , jõuab kas või natuke tele kaudu ka teisteni , siis on saate mõte täidetud . </s> </p>
<p> <s> <hi rend="rasvane"> Millal te nalja teete ? </hi> </s> </p>
<p> <s> Kui välja tuleb , siis ikka teen . </s> </p>
<p> <s> Kui sul on selline töö , et pead nalja tegema , siis ju kedagi ei huvita , et sul ei ole praegu üldse naljatuju . </s> <s> Absoluutselt ei ole . </s> <s> Aga sa pead tegema nalja . </s> </p>
<p> <s> <hi rend="rasvane"> Mis siis saab , kui nalja ei tule ? </hi> </s> </p>
<p> <s> Oled stressis ja depressioonis naljamees . </s> <s> Käid ringi , vingud ja oled kõigi peale vihane . </s> <s> Väsinud ka veel . </s> <s> Nagu meditsiinist teada , siis inimestel , kes vähe magavad , kaob huvi ümbruse vastu ning huumorimeel . </s> </p>
<p> <s> <hi rend="rasvane"> No siis peaksite teie küll väga palju magama - teil väga hea huumorimeel ! </hi> </s> </p>
<p> <s> ( Hästi rõõmsalt . ) </s> <s> Vaat kui saaks magada , siis oleks küll hea . </s> <s> Eks siin tulebki elumuutusi teha , sest ega selline tulistamine tervisele hästi mõju . </s> </p>
<p> <s> <hi rend="rasvane"> Märtsis tulebki ju teie elus suur muutus - lõpetate Kukus hommikuprogrammi juhtimise . </hi> </s> <hi rend="rasvane"> <s> Mis te siis tegema hakkate ? </s> </hi> </p>
<p> <s> Püüan hakata tegema seda , milleks mind kunagi Kukusse üldse kutsuti . </s> </p>
<p> <s> Mul tuleb ju iga päev libauudiseid produtseerida . </s> <s> Vanasti võtsid need mult terve päeva , uudised kestsid aga vaid neli minutit . </s> <s> Nüüd on läinud kiiremaks . </s> <s> Ega suurt alla kahe-kolme tunni ei lähe , kui tahad ikka korralikult teha . </s> <s> Et ise ka lõpuks enam-vähem rahul oled . </s> </p>
<p> <s> <hi rend="rasvane"> Oma saatesari ? </hi> </s> </p>
<p> <s> Nojah , et oleks selline mingi tunnike nädalas . </s> <s> See oleks siis kontsentreeritult tehtud . </s> <s> Praegu on seda mahtu suhteliselt palju ja kipub üle jõu käima . </s> <s> Paratamatult peab praegu kvaliteedi suhtes lõivu maksma . </s> </p>
<p> <s> <hi rend="rasvane"> Kes saab teie asemel teiseks hommikuprogrammi saatejuhiks Ave Marleeni kõrval ? </hi> </s> </p>
<p> <s> Seda mina nüüd küll ei tea . </s> <s> Peatoimetaja kaalub igasuguseid variante , aga Ave Marleen jääb alles . </s> <s> Noh , ega see halvemaks ikka ei lähe . </s> </p>
<p> <s> <hi rend="rasvane"> Rohke Debelakk , mis saab edasi ? </hi> </s> </p>
<p> <s> Kes seda teab . </s> <s> Võibolla kahe päeva pärast pole planeeti Maa enam olemaski . </s> </p>
<p> <s> Ise proovin kõigepealt jälgida , kuidas mõjub mulle see , et ma ei pea enam iga jumala päev hommikul kella viiest ärkama . </s> <s> Olen ju kolmandiku oma elust kell viis üles ärganud ja sedasama tööd teinud . </s> <s> Nii et väga palju võib muutuda . </s> </p>
<p> <s> Tahaksin saada suurema ühiskonnaga ühte ritta . </s> <s> Et saaksin teada , kuidas eluasjad põhimõtteliselt toimivad . </s> <s> Sest mul ei ole ju tihtilugu reaalse eluga midagi ühist . </s> <s> Olen siis üleval , kui teised magavad või ärkavad , ning magan siis , kui teised on üleval . </s> </p>
<p> <s> <hi rend="rasvane"> Mitu intervjuud olete juba andnud ? </hi> </s> </p>
<p> <s> ( Arvutab näppudel . ) </s> <s> Arvan , et kokkuvõttes saan üheteistkümnega hakkama . </s> <s> Ja see jaguneb kõik ajavahemikku 1994-2004. </s> </p>
<p> <s> <hi rend="rasvane"> Kui palju te tänase intervjuu käigus tõtt rääkisite , kui palju tegite nalja ? </hi> </s> </p>
<p> <s> Ega nali ole ju ebatõde . </s> </p>
<p> <s> <hi rend="rasvane"> Hästi . </hi> </s> <hi rend="rasvane"> <s> Aga kui palju rääkisite tõtt , kui palju valet ? </s> </hi> </p>
<p> <s> ( Ehmunult . ) </s> <s> Ega ma ei valetanud küll midagi . </s> <s> Kui lugeja loeb , siis näeb ta ju isegi , et siin pole midagi üleloomulikku - ma ei öelnud ju , et suudan ümber maja lennata . </s> <s> Rääkisin sellest , kuidas ma olen siiamaani toimetanud . </s> </p>
<p> <s> <hi rend="rasvane"> Debelakk saab teenitud vahelduse </hi> </s> </p>
<p> <s> “ Rohke on meie toimetuse raskekaaluline päikesekiir , mis ei lase meie töös huumoriküünlal kustuda , ” ütles Kuku raadio peatoimetaja Janek Luts . </s> <s> “ Tegu on tugeva meeskonnamängijaga . ” </s> </p>
<p> <s> Luts lisas , et Rohke Debelakk on staažikaim hommikuinimene elektroonilises meedias , kes suutnud juba aastaid üllatada kuulajaid libauudiste , ettearvamatute reportaažide ja mõttekäikudega . </s> </p>
<p> <s> “ Meie kokkulepe Rohkega on selline , et ta saab teenitud vahelduse , ” kinnitas Janek Luts . </s> <s> Peatoimetaja sõnul jätkab Debelakk Kukus uue saatesarjaga , mis täpsustub veebruaris . </s> <s> Raadiohääle hommikused libauudised jäävad Kuku hommikuprogrammi lahutamatuks osaks . </s> </p>
<p> <s> “ Tema eemaldumine “ Äratajast ” paneb meid raskesse olukorda , kuna väärilist tema kohale leida on raske , ” tunnistas Janek Luts . </s> <s> “ Lahendus , mille “ Äratajale ” välja pakume , ei püüa mitte Rohket asendada , vaid teha teistmoodi . </s> <s> Kuna läbirääkimised tegijatega käivad , siis jäägu see saladuseks . ” </s> </p></div3>
          <div3 type="artikkel"><head> Maalehe Raamat Eesti kaunimate edetabelis </head>
<p> <s> <hi rend="kaldkiri"> 28.01.2004 </hi> </s> </p>
<p> <s> <hi rend="rasvane"> 2. veebruaril Rahvusraamatukogus avatakse 2003. aastal ilmunud kaunimate raamatute näitus . </hi> </s> </p>
<p> <s> Eesti 25 kõige kaunima raamatu hulgas on Maalehe Raamatus välja antud Pille Vilde kujundatud “ Taimeseaded ” , mis pälvis ka kaunima tarbetrükise tiitli . </s> </p>
<p> <s> Teine Maalehe Raamatu teos - Lea Malini illustreeritud ja Jaan Tammsaare kujundatud “ Väike hiiglane ” on viie kaunima lasteraamatu seas . </s> </p>
<p> <s> <hi rend="rasvane"> Eesti 2003. aasta 25 kaunimat raamatut </hi> </s> </p>
<p> <s> • Ülle Tismus , Pille Vilde “ Taimeseaded ” kujundaja Pille Vilde , kirjastus Maalehe Raamat , Tallinna Raamatutrükikoda ( TRT ) • Juhan Maiste , Kadi Polli , Mariann Raisma “ Alma Mater Tartuensis ” Jüri Kaarma , Eesti Keele Sihtasutus , Pakett • Kalervo Hovi “ Kuld Lõwi ja Kultase ajal ” Ruth Huimerind , Jüri Lõun , Varrak , Greif • Paul Hawken , Amory Lovins , Hunter Lovins “ Looduskapitalism ” Kristjan Mändmaa , Tänapäev , Pakett • Asko Künnap “ Ja sisalikud vastasid ” Asko Künnap , Asko Künnap NÄO KIRIK , TRT • Ants Hein “ Eesti mõisaarhitektuur . </s> <s> Historitsismist juugendini ” Jüri Kaarma , Hattorpe , trükk K &amp; O Offset , köide TRT • Egon Friedell “ Uusaja kultuurilugu ” I Tarmo Puudist , Kupar , Greif • Kaja Belials “ Matemaatika 1. klassile ” I Anne Linnamägi , BIT , TRT • Õie Orav “ Tallinnfilm I. Mängufilmid 1947-1976 ” Piret Niinepuu-Kiik , Eesti Entsüklopeediakirjastus , TRT • Indrek Hirv “ Ülemlaul ” Asko Künnap , Tänapäev , Pakett • Marie Under “ Õnnevarjutus ” Endla Toots , Tänapäev , Pakett • Martti Soosaar “ Tuntud ja tundmatu Gori ” Riina Uisk , Tallinna Entsüklopeediakirjastus , TRT • Peeter Ilus “ Mõned luuletused ” Tõnis Vint , Eesti Keele Sihtasutus , Pakett • Juri Lotman “ Vestlusi vene kultuurist ” I Endla Toots , Tänapäev , Greif • Kerttu Soans “ Olivia ja esimene maailm ” Urmas Viik , Väike Vanker , Ühiselu • Käbi Laretei “ Keerised ja jäljed ” Andres Tali , SEJS , TRT • Fr. R. Kreutzwald “ Kalevipoeg ” Andres Tali , SEJS , TRT • Reeli Kõiv , Mare Joonsalu “ Lapsepõlv : laps Eesti kunstis ” Gunnar Lilles , Eesti Lastekaitseliit , Pakett • Arne Merilai “ Eesti ballaad ” Kersti Tormis , Tänapäev , Pakett • Piret Õunapuu “ Eesti pulm ” Endla Toots , Tänapäev , Greif • Jaan Kaplinski “ Isale ” Mari Kaljuste , Varrak , Greif • Barbara Juliane von Krüdener “ Valérie ” Piret Niinepuu-Kiik , Eesti Raamat , TRT • Leonhard Lapin “ Avangard ” Peeter Paasmäe , Tartu Ülikooli Kirjastus , Tartu Ülikooli Kirjastuse trükikoda • Anu Samarüütel “ Ma armastan moodi ” Anu Samarüütel ( ill. ) &amp; Kersti Tormis ( kuj . ) </s> <s> , Valgus , OÜ PAAR • “ Sõjategevuse päevaraamat ” Jüri J. Dubov , Eesti Entsüklopeediakirjastus , TRT • Okakura Kakuzõ “ Teeraamat ” Leonhard Lapin , Penikoorem , Pakett </s> </p>
<p> <s> <hi rend="rasvane"> Kaunim oma liigis </hi> </s> </p>
<p> <s> • Ülle Tismus , Pille Vilde “ Taimeseaded ” Pille Vilde , Maalehe Raamat , TRT - KAUNIM TARBETRÜKIS • Juhan Maiste , Kadi Polli , Mariann Raisma “ Alma Mater Tartuensis ” Jüri Kaarma , Eesti Keele Sihtasutus , Pakett - KAUNIM ALBUM • Kalervo Hovi “ Kuld Lõwi ja Kultase ajal ” Ruth Huimerind , Jüri Lõun , Varrak , Greif - KAUNIM DOKUMENTAALTEOS • Paul Hawken , Amory Lovins , Hunter Lovins “ Looduskapitalism ” Kristjan Mändmaa , Tänapäev , Pakett - KAUNIM TEADUSLIK TEOS • Kaja Belials “ Matemaatika 1. klassile ” I Anne Linnamägi , BIT , TRT - KAUNIM ÕPIK • Peeter Ilus “ Mõned luuletused ” Tõnis Vint , Eesti Keele Sihtasutus , Pakett - KAUNIM LUULERAAMAT • Kerttu Soans “ Olivia ja esimene maailm ” Urmas Viik , Väike Vanker , Ühiselu - KAUNIM LASTERAAMAT • Käbi Laretei “ Keerised ja jäljed ” Andres Tali , SEJS , TRT - KAUNIM ILUKIRJANDUSTEOS • Sari “ Sirbi raamat ” Tiina Tammetalu , Kultuurileht Sirp , Pakett - KAUNIM SARI </s> </p>
<p> <s> <hi rend="rasvane"> Viis kaunimat lasteraamatut </hi> </s> </p>
<p> <s> • Lehte Hainsalu “ Väike hiiglane ” Lea Malin ( ill. ) &amp; Jaan Tammsaar ( kuj . ) </s> <s> , Maalehe Raamat , TRT • Kerttu Soans “ Olivia ja esimene maailm ” Urmas Viik , Väike Vanker , Ühiselu • Fr. R. Kreutzwald “ Näkineitsi . </s> <s> Õnnemunake ” Tiina Reinsalu , Varrak , Greif • Zacharias Topelius “ Knut Pillimees ” Regina Lukk-Toompere , Varrak , Greif • Leelo Tungal “ Anna ja Aadama lood ” Edgar Valter ( ill. ) &amp; Catherine Zarip ( kuj . ) </s> <s> , BIT , TRT </s> </p>
<p> <s> <hi rend="rasvane"> Eripreemiad </hi> </s> </p>
<p> <s> • Andres Tali - “ Marko und Kaido ” By John Smith Kaasaegse Kunsti Eesti Keskus , TRT • Pärtel Eelma - “ Õhuloss ” Eesti Kunstiakadeemia ehtekunsti eriala , Print Best • Tunnustus Siima škopile elutöö eest </s> </p></div3>
          <div3 type="artikkel"><head> Jürgen Rooste trotsib iluluulet </head>
<p> <s> <hi rend="kaldkiri"> 28.01.2004 <bibl> <author> Maarius Suviste </author> </bibl> </hi> </s> </p>
<p> <s> <hi rend="rasvane"> Luuletaja ja ajalehetoimetaja Jürgen Rooste , kuidas elab noorluuletaja aastal 2004 ? </hi> </s> </p>
<p> <s> Noorluuletaja elab igas ajas alati hästi ja oivaliselt . </s> <s> Sest ta on noor luuletaja ! </s> <s> Üks kõige enesekesksem ja üllam olend üldse . </s> <s> Isegi siis , kui ta elab halvasti , elab ta hästi , sest ta eksperimenteerib enda peal , teeb inimkatseid ja siis kirjutab sellest . </s> </p>
<p> <s> Suur jagu ( noorte ) kirjandusest on taoliste inimkatsete päevikud , kirjeldused . </s> <s> Isegi närune tunne ja armastuse piinad on allikaks ideedele , sõnavoole , keelele meie sees . </s> <s> Skisofreeniline olukord ju : üks inimene , kes elab ja rõõmustab ja kannatab , teine , kes seda kõike salvestab . </s> <s> Halb elu on niiviisi võimatu , salvestajal on alati põnev . </s> </p>
<p> <s> Ja teisest küljest on noorel loojal ka rohkem aega , see tähendab : vähem seda muret , kas ma olen ikka juba midagi igavikulist ja unustamatut kirjutanud . </s> <s> Seda annab veel teha , aega veel on ... </s> </p>
<p> <s> Ja samas on ikkagi ka võimalus , et sa oled juba midagi imelist kirjutanud , parimat . </s> <s> Ma ei tea . </s> <s> Mulle mu varasemad raamatud väga meeldivad , aga nad on ühe hoopis teise inimese kirjutatud . </s> </p>
<p> <s> <hi rend="rasvane"> Kust see luule teie seest tuleb ? </hi> </s> </p>
<p> <s> Esmalt mingist pidevast armunud olekust ja trotsist sisimas . </s> <s> Ja kuulutada tahtmisest , mul on alati mingi oma sõnum . </s> <s> Edevusest ka . </s> <s> Ajuti vihast , mõnikord mingitest unenäolistest uidudest . </s> </p>
<p> <s> See tuli alguses sellepärast , et olin tavaline jobu , aga tahtsin kuidagi eriline jobu olla . </s> <s> Et ühele tüdrukule meeldida . </s> <s> Et olla nagu rokkstaar , või midagi . </s> </p>
<p> <s> Siis muutus see normaalseks , tavaliseks elu osaks , nagu hingamine . </s> <s> Kirjutamine nagu hingamine , nagu mõtlemine . </s> <s> Keelemeel põhiliselt . </s> </p>
<p> <s> <hi rend="rasvane"> Mis see luuletamine teie arvates üldse on ? </hi> </s> </p>
<p> <s> See kõige vägevamate inimlike tunnete ja mõtete vahendamine/taastekitamine kõige vahedamas , uuemas , erilisemas ja ilusamas võimalikus keeles , mis seda tunnet/mõtet kandma sobib . </s> <s> Teadlikumal tasandil ka osalemine kirjandusprotsessis , kirjanduse arengus . </s> </p>
<p> <s> Aga siin on kuskil piir , kui asi muutub literatuurseks literatuursuse pärast ; mingi intellektuaalne huvi selle vastu säilib , aga tundeelule , inimese mina-konstitutsioonile annab see vähe juurde . </s> </p>
<p> <s> Mulle ei meeldi üldse see üldeestlaslik ja järjest kultiveeritud veendumus , et luule on miski rütmis-riimis ilu- või naljaasjandus . </s> <s> Sest see osa on ennast suuresti ammendanud , midagi värsket säält enam tulema ei kipu . </s> <s> Haruharva , siis peab tõesti annet olema . </s> <s> Aga mis mõtet on hapuks läinud kirjanduslaadil ? </s> <s> Teadmatus pole siin miski relv . </s> </p>
<p> <s> <hi rend="kaldkiri"> Ta on abielus . </hi> </s> </p>
<p> <s> Ise ütleb nõnda : “ Kummalisel kombel leidub keegi , kes mind välja kannatab . </s> <s> Mul on tore tütar ka . ” </s> </p>
<p> <s> <hi rend="rasvane"> Millisena näete eesti kirjandust ? </hi> </s> </p>
<p> <s> Eesti kirjandus on üks maailma kõige põnevam pisike kirjandus , kus viimastel aegadel on esile kerkinud meeletu hulk uusi ja põnevaid kirjutajaid . </s> <s> Ainult et lugejamasse pole . </s> </p>
<p> <s> Kirjandust loetakse ju suurtel kriisiaegadel , sõdade ja revolutsioonide ajal ; siis vaadatakse otsivalt luuletaja poole , siis oodatakse prosaistilt , et ta kajastaks seda ängi ja võitlust . </s> </p>
<p> <s> Muretseda pole põhjust - küll need ajad jälle tulevad , ja siis on hää , et meil nõnda palju hingega kirjutajaid lausa varnast võtta . </s> </p>
<p> <s> <hi rend="rasvane"> Mis on üldse kirjanduse roll Eestis , just nüüd ja praegu ? </hi> </s> </p>
<p> <s> Ta on nagu selline mõtteline rahvuslik-kultuuriline absoluut . </s> <s> Teda pole otse kellelegi vaja , selleta saaks väga hästi olla . </s> <s> Ainult et see olemine sellisena oleks mõttetu ja tühi . </s> </p>
<p> <s> Kirjandus on oma keele ja vaimu kandja , isegi kui teda sel hetkel ei loeta . </s> <s> Mingist kultuurile peale maksmisest pole mõtet rääkida , sest kirjandus sellisena maksab kinni meie olemise . </s> <s> Vabandust , aga ilma igasuguse kirjanduseta ja sellesuunalise mõtlemiseta ( arutluseta , filosoofiata ) võiks olla väga tore , lihtsalt kuskil metsasalus elada , sugu teha ja toorest liha süüa . </s> </p>
<p> <s> See võibolla isegi meeldiks mulle . </s> <s> Aga kui me tahame mingit teistsugust eksistentsi , mingit kultuuri , mingit tarbijaühiskonda , siis peab selle taga olema ka vastav vaim . </s> </p>
<p> <s> <hi rend="rasvane"> Kui intensiivseks ja oluliseks peate noorte kirjanike/luuletajate pealetungi eesti kirjanduses ? </hi> </s> </p>
<p> <s> See on kapitaalne , tore ja loomulik , järjepidevuse alus . </s> <s> Paljud kõige paremad luuletajad ja prosaistid on uuest põlvkonnast : Mehis Heinsaar , Urmas Vadi , Wimberg , FranHois Serpent , Fagira D. Morti , Kristiina Ehin , Olavi Ruitlane ja nii edasi . </s> <s> Palju-palju . </s> </p>
<p> <s> See ei tähenda , et “ vana kirjandus ” kuskile kaoks . </s> </p>
<p> <s> Uus polegi veel , peale mõne üksiku erandi , oma lugejaskonda tolle täies potentsiaalis leidnud . </s> <s> Meedia tähelepanu on ka nii juhuslik . </s> </p>
<p> <s> <hi rend="kaldkiri"> Keskhariduse sai ta Tallinna Reaalkoolist , astus Pedagoogikaülikooli eesti filoloogiat õppima - seni lõpetamata . </hi> </s> </p>
<p> <s> <hi rend="rasvane"> Kui tihti te raamatupoes käite ja mida ostate ? </hi> </s> </p>
<p> <s> Käin nädalas korra-paar läbi , vaatan , mis uut on tulnud . </s> <s> Eriti ei osta . </s> <s> Avatud Eesti Fondi väljaandeid , filosoofiasarjast , olen ostnud . </s> <s> Kuidagi metafüüsiline periood on praegu , mõtlen olemise üle ja nii , siis on hea teada , kuhumaani selle mõtlemisega jõutud on . </s> </p>
<p> <s> Ja Elo Viidingu uue kogu ostan endale ka . </s> <s> Muidu käib suurem jagu häid raamatuid Sirbis mu laualt läbi , kui miski väga põnev on , jõuan lugeda ka . </s> <s> Kuigi eelmisel aastal oli küll vahepeal nii , et jõudsin lugeda ainult neid asju , millest ise kirjutama pidin . </s> <s> Ka omamoodi masendav . </s> </p>
<p> <s> <hi rend="rasvane"> Kuidas suhtute sellesse , et Eestis ilmub aastas ( ca 3500 nimetust ) nii palju raamatuid ? </hi> </s> </p>
<p> <s> Ega need kõik pole ju raamatud . </s> <s> Siin on hulk jampsi , juhutrükiseid , tekstuaalseid väljaheiteid nii ja naa . </s> <s> See vorm võib väliselt raamatut meenutada , tegelikult on posu keelelisi õnnetusi . </s> <s> Ehk pole see nii hull ka , häid raamatuid ilmub palju ... </s> </p>
<p> <s> Aga noh , arvestades seda , et lugejaid võiks heal asjal olla selle arvelt rohkem , kui jama vähem ilmuks . </s> <s> Aga mis siin aitaks ? </s> <s> Teeme jamakomisjoni või ? </s> </p>
<p> <s> <hi rend="kaldkiri"> Ta on töötanud nii mitmeski kohas ja ametikohtadel . </hi> </s> <hi rend="kaldkiri"> <s> Muusikakeskkoolis oli ta filosoofiaõpetaja . </s> <s> “ Rocca al Mare koolis on mul väike ots olnud , sellest ma nüüd edaspidi loobun - ei taha end nii katki ka rebida . ” </s> </hi> </p>
<p> <s> Kuldses Börsis oli ta kuulutuste operaator-sisestaja . </s> <s> TEA kirjastuse juures oli ta paari sõnaraamatu koostamise juures abiks , koostaja-toimetaja . </s> </p>
<p> <s> Nüüd on ta kaks aastat juba Sirbis , alul esseistika-sotsiaalia peal , hiljem kirjanduse vallas . </s> <s> Praegu ka tegevtoimetaja . </s> </p>
<p> <s> “ See on ühtpidi osalemine protsessis , vaimuteravuse hoidmine , ” põhjendab ta Sirbis töötamist . </s> <s> “ Teisalt ja peamiselt ikkagi mu põhipalk . ” </s> </p>
<p> <s> <hi rend="rasvane"> Aga ikkagi - miks meil nii palju saasta ilmub ? </hi> </s> <hi rend="rasvane"> <s> Miks seda avaldatakse ? </s> </hi> </p>
<p> <s> See käib sama asja alla , mis meil meedias toimub . </s> <s> Selle nimi võiks olla “ lapse toitmine kommidega ” . </s> <s> Väga ohtlik tegevus , lausa kriminaalne . </s> <s> Selle teenistusse on osalt rakendatud isegi raamatukogude komplekteerimise põhimõtted . </s> </p>
<p> <s> Kohus võiks lapse selliste vanemate käest ära võtta , kes tollele ainult komme söödavad . </s> <s> Tarbijat firmade käest , kodanikku riigilt ära ei võta . </s> </p>
<p> <s> <hi rend="rasvane"> Kuidas selle saasta seast väga head raamatut/luulekogu üles leida ? </hi> </s> </p>
<p> <s> Lugeda tuleb . </s> <s> Ja regulaarselt , siis on kogu pilt käpa all , tead juba , millest mida oodata . </s> </p>
<p> <s> <hi rend="rasvane"> Mis teie meelest üldse on väga hea raamat/luulekogu ? </hi> </s> </p>
<p> <s> Selline raamat , mis mind muudab , et ma pole pärast lugemist enam päris sama mees , kes ma enne olin . </s> <s> See on väga hea , parim . </s> <s> Sellist kirjandust on vähe , aga teda on . </s> </p>
<p> <s> <hi rend="rasvane"> Sõbrad Roostest </hi> </s> </p>
<p> <s> <hi rend="rasvane"> Karl Martin Sinijärv : </hi> </s> </p>
<p> <s> Jürgen Rooste on üks hull ja hell inimesepoeg . </s> <s> Mina sain temaga tuttavaks täitsa juhuslikult - Päevalehe toimetajanna Lonni heitis mulle ühe raamatu hambusse ja sõnas takka perra umbes nii : “ Vaata , Karl Martin , siin on ühe noore inimese tekstid ja tema nimeks on Jürgen Rooste . ” </s> <s> Mina vastu : “ Ei või olla päris selline nimi ! ” </s> <s> Aga oli ! </s> <s> Tekstid olid hüvad ja seda on nemad tänaseni . </s> </p>
<p> <s> Nüüdseks oleme Jürgeniga natuke liiga head sõbrad , et tohiksin ütelda miskit objektiivset ta kohta . </s> </p>
<p> <s> Aga eks ma ütle siis subjektiivset : aus ja valju häälega mees ; keerab keelt just nõnda nagu tarvis ; mõistab inimest ja mõistab iseennast ; oskab käratada valjusti ja oskab vagusi olla ; teinekord müristab nagu kahurvägi ja kolmas kord vaikib nagu nukker nukk ; siis jälle veeretab sõnakera hullemasse kassikangasse kui ükski teine kirjanduskõuts seda iial kärutanud on . </s> <s> Sellisena on Jürgen ilus , hea , ootamatu ja eeskätt kõige plahvatavam musirull . </s> </p>
<p> <s> <hi rend="rasvane"> Wimberg : </hi> </s> </p>
<p> <s> Sain Jürgeniga tuttavaks 1997. aasta suvel vanalinnas , kus liikus ringi ülimalt arvukas seltskond mässumeelse maailmavaatega noori inimesi - nii punkareid ja karvaseid kui lihtsalt humanitaarsete huvidega keskkooli- ja üliõpilasi . </s> </p>
<p> <s> Tol suvel vältas vanalinnas justkui mingi hipiajastu , valitses vendlus ja vaba loov vaim , millest haaratuna kandusime mõlemad sama aasta sügisel Pedasse eesti filoloogia I kursusele . </s> </p>
<p> <s> Jürgenit iseloomustab lärmakus , uljus , kartmatus teisiti arvata , innukus vaielda , tung võidelda ja mässata . </s> <s> Tema loomus ongi suuresti iseloomustatav sõnaga “ käratsev ” . </s> <s> Rahutu , püsimatu . </s> <s> Suured tunded süttivad temas lõginal ja põlevad terava leegiga . </s> </p>
<p> <s> Olen teda ühes intervjuus nimetanud sotsiaalseks lembelüürikuks . </s> <s> Tal on oskus ühiskonda tajuda ja sellesse tungida , märgata elu argiseid avaldusi ja muuta neid poeetiliseks üldistuseks . </s> </p>
<p> <s> Raskesti kokku võetavatel ja sõnastatavatel põhjustel õnnestus meil ülikooli ajal koos palju ära teha . </s> <s> Kuuludes Tallinna noorte kirjanike rühma TNT , korraldasime kümneid esinemisi ja muid üritusi , hakkasime silma paistma üldises kirjanduselus . </s> </p>
<p> <s> Meid seob peale sarnaste arusaamade kirjandusest ka tõmme rokkmuusika , õlle ja sportlike eluviiside poole - ehkki too viimane leiab Jürgeni puhul aset sagedases jõusaalis käimises ja minul pigem telekast suurvõistlustele kaasaelamises . </s> <s> Igatahes on meile mõlemale vastumeelt olla lötendav intelligent . </s> </p></div3>
          <div3 type="artikkel"><head> Mängukonsoolid - kas vaid noorte ajaviide ? </head>
<p> <s> <hi rend="kaldkiri"> 28.01.2004 </hi> </s> </p>
<p> <s> Kuigi inimesed erinevad nii soo , ea , silmaringi , väärtushinnangute kui ka muude omaduste poolest , võib päris julgelt väita , et enamik ei ütle ära meelelahutusest . </s> <s> Suhteliselt väheste kulutustega võib saada vahvaid elamusi oma rutiinsesse ellu . </s> <s> Just sellist ajaviidet pakuvadki mängukonsoolid . </s> </p>
<p> <s> Mõned ehk mäletavad 15-20 aasta taguseid televiisori taha ühendatud kastikesi , mille abil kuvati ekraanile mõned tänapäeva mõistes vägagi primitiivsed tegevused . </s> <s> Näiteks sai kahe kriipsuga omavahel nn palli põrgatada . </s> <s> Kes laskis palli üle otsajoone , selle vastane teenis punkti . </s> </p>
<p> <s> <hi rend="rasvane"> Sõbraga sama mäng </hi> </s> </p>
<p> <s> Sellised mängud baseerusid mustvalgetel ekraanidel , kuid värviteleviisorite kiire pealetungiga muutus ka turu nõudlus . </s> <s> Elektroonika tootjate hulgas vallandus võidujooks ning tänaseks on turul kitsas grupp suuremaid ja tuntumaid tegijaid , kes sõltuvalt innovatiiv-susest , rahakotist ning turundustegevusest omandasid teatud turuosa . </s> </p>
<p> <s> Esialgu oli nii seadmel kui ka mängudel ühine pakend ja tootja . </s> <s> Tänaseks on seadmed tehniliselt sedavõrd arenenud , et konsoolide rakendustest on saanud eraldi äri . </s> <s> Konsoolitootjad ise ei varusta enam oma seadmeid mängudega . </s> </p>
<p> <s> Kuna mängude tootjad püüavad toota maksimaalselt , siis tehakse mänge peamiselt enam levinud platvormidele . </s> <s> Seetõttu saavad ka tuntumad tootjad ja tooted pidevalt uusi täiendusi nii mängude kui ka huvitavate riistvaraliste lahenduste poolest . </s> <s> Vähemtuntutel on suuremaks saada raskem . </s> </p>
<p> <s> Kuna mänguaparaadid erinevad üksteisest , eelistavad tarbijad just selliseid tooteid , mis on ka mõnel sõbral . </s> <s> Siis saab koos mängida või mänge vahetada . </s> </p>
<p> <s> Mängukonsoolide puhul pole tegu enam lastele ja teismelistele mõeldud ajaviitega , vaid eatu meelelahutusega . </s> <s> Mängu juhtimise võtted on kergesti omandatavad ning mänge toodetakse nii eatule sihtgrupile ( karbil märge E - Everyone ) , teismelistele ( karbil märge T - Teen ) kui ka täiskasvanutele ( karbil märge M - Mature ) . </s> </p>
<p> <s> Valikut ühe või teise konsooli kasuks mõjutavad : </s> </p>
<p> <s> - toote tuntus , levik ja hinnangud sellele potentsiaalse tarbija tutvusringkonnas ; </s> </p>
<p> <s> - hind ; </s> </p>
<p> <s> - kasutusvõimaluste omapära ; </s> </p>
<p> <s> - laiendusvõimalused tulevikus - uued mängud , uued riistvaralised lahendused . </s> </p>
<p> <s> Välistootjate hulgast jõudis Eestisse ilmselt esimesena Nintendo toodang . </s> <s> Väikesed elektroonilised mängud , mida 1980ndate lõpul ja 1990ndate alguses valdavalt Soomest toodi , olid vägagi populaarsed . </s> </p>
<p> <s> Paraku oli üks seade ka üks mäng . </s> <s> Seda oli ilmselgelt vähe ja turg nõudis ühe aparaadi jaoks mängude valikut . </s> <s> Nüüdseks on Nintendo turule toonud mitmeid uusi tooteid , millistest Eesti turul on müüdavaimaks versiooniks Game Boy Advance SP ( lähemalt <gap rend="viited"/> ) . </s> </p>
<p> <s> See on väikesemõõduline ( 84x82x24 mm ) kaasaskantav ( ca 140 g ) mängukonsool värvilise TFT ekraaniga ( kuni 32 768 värvi ) . </s> <s> Mäng on varustatud liitium-ioonakuga ning töötab järjest umbes 10 tundi ekraanivalgustusega ja 18 tundi ilma selleta . </s> <s> Aku laadimine võtab aega 3 tundi . </s> </p>
<p> <s> Kuna tänapäeva mänguhuviliste nõudmised ei piirdu enam mitme mängu olemasoluga konsoolile , vaid sisaldavad ka soovi omavahel mängida , siis on seegi võimalus olemas . </s> <s> Nagu pildilt näha , saab konsoolid omavahel linkkaablitega ühendada ning nii ühte mänguruumi lisaks mängijaid tuua . </s> <s> Mäng ise piiritleb tavaliselt mängijate arvu . </s> </p>
<p> <s> <hi rend="rasvane"> Mäng suuremal ekraanil </hi> </s> </p>
<p> <s> Game Boy Advance SP ekraan on vastavuses konsooli mõõtmetega . </s> <s> Kui aga soovitakse mängida suuremal ekraanil , tuleks juurde hankida seade , mis läbi Nintendo teise konsooli GameCube võimaldab suunata mängu pildi ka suurematele ekraanidele ( TV , monitor ) . </s> </p>
<p> <s> Ka on võimalik konsooliga läbi pisikese adapteri ühendada kõrvaklapid . </s> <s> Aeg-ajalt võivad hääled mängust segada teisi ning ka vastupidi . </s> </p>
<p> <s> Mänguvalik konsoolile pole kindlasti nii lai kui näiteks tavalisele PC-le , kuid enamik mängumaailma tuntumatest nimedest sobib ka Game Boy Advance platvormiga . </s> <s> Seega ei jää konsooli omanikud ilma mängurõõmust ei uute ega ka vanemate hittide puhul , sest konsoolil saab mängida ka Nintendo pisut vanemate konsoolide Game Boy ja Game Boy Color mänge . </s> </p>
<p> <s> Viimase aja hittidest ( mida saab poest nõudma minna ) võib nimetada näiteks The Lord Of The Rings : The Return Of The King , SSX 3 , The SIMS Bustin' Out ja nii mõnedki teistelt platvormidelt tuntud tegijad . </s> </p>
<p> <s> Mängukonsooli hind poes on umbes 1800 krooni . </s> <s> Seda võib leida koos mängudega suuremate kaubamajade ning koduelektroonika kaupluste tootevalikus . </s> </p>
<p> <s> <hi rend="kaldkiri"> Järgneb </hi> </s> </p>
<p> <s> <hi rend="rasvane"> Teet Luuse , GNT Eesti ASi jaemüügikanali müügijuht </hi> </s> </p></div3>
          <div3 type="artikkel"><head> Tartus bussisõit ID-kaardi ja mobiiliga </head>
<p> <s> <hi rend="kaldkiri"> 28.01.2004 <bibl> <author> Sirje Pärismaa </author> </bibl> </hi> </s> </p>
<p> <s> <hi rend="rasvane"> Juba kolmandat nädalat saavad tartlased sõita ID-kaardil põhineva piletiga . </hi> </s> </p>
<p> <s> ID-kaardil põhineva pileti ehk m-pileti saab osta mobiiltelefoni või Interneti-panga vahendusel . </s> <s> Mobiiltelefoniga saavad piletit osta EMT ja Tele 2 lepingulised kliendid . </s> </p>
<p> <s> Radiolinja kliendid ei saa ID-kaardil põhinevat mobiilset bussipiletit hetkel kasutada , kuid läbirääkimised sellise teenuse pakkumiseks käivad , märkis Radiolinja suhtekorraldusjuht Helena Lõhmus . </s> </p>
<p> <s> Erakliendid kasutavad arveldamiseks oma EMT või Tele 2 kontot . </s> <s> Firma nimel olevat telefoni kasutades tuleb kasutada isiklikku m-kontot . </s> <s> Selleks on vaja hanza.neti või U-Neti kaudu sõlmida isikliku mo-biilikonto leping . </s> </p>
<p> <s> Telefonitsi ostes tuleb valida EMT m-kaubanduse lühinumber 1312 , pileti kood ja isikukood . </s> <s> Isikukoodi peab sisestama vaid esimese ostu puhul . </s> <s> Seejärel teatab häälsõnum , kas pileti aktiveerimine õnnestus ning kinnituseks saabub ka SMS . </s> <s> Et kogemata tehtud näpuvea tõttu reisija jäneseks ei osutuks , tuleks vastussõnum kindlasti lõpuni kuulata . </s> </p>
<p> <s> Piletit võib osta ka Hansapanga Interneti-panga vahendusel , tehes püsimaksekorralduse . </s> <s> Nii ostetud pilet pikendab kehtivust automaatselt . </s> </p>
<p> <s> Ühelt telefonilt võib osta ka mitu piletit . </s> <s> Piiranguks on vaid eraisikutest klientidele kehtestatud krediidilimiidid m-kaubanduse teenuste kasutamiseks . </s> <s> Sõltuvalt klientide staažist , kuuarve suurusest ja maksekäitumisest on limiidid 150 , 300 ja 500 kr. </s> </p>
<p> <s> Esialgu peab sooduspileti ostja tõendama oma kuuluvust soodustuse saajate gruppi veel dokumendiga ( õpilas- , üliõpilaspilet jms ) . </s> <s> Kui Tartu linnavalitsus loob sooduspiletite andmebaasi , kaob selleks vajadus . </s> <s> Pileti olemasolu kontrollib kontrolör ID-kaardi lugejaga . </s> </p>
<p> <s> Uue piletisüsteemi lõi EMT Tartu linnavalitsuse ja bussifirma Connex Tartu tellimusel . </s> <s> “ Tore , et asi sai alguse just meie linnast , ” lausus Tartu abilinnapea Hannes Astok . </s> <s> “ See on järjekordne näide , et eestlased oskavad vaimukaid , nupukaid ja tehniliselt töötavaid lahendusi teha . </s> <s> ID-kaart on leidnud lisaks isiku tuvastamise funktsioonile ka esimese praktilise rakenduse . ” </s> </p>
<p> <s> Märtsist käivitubki m-piletisüsteem ka Tallinnas . </s> <s> Millal järgnevad teised linnad , ei osanud EMT arendusjuht Kuno Peek öelda . </s> <s> “ Keegi ei taha oma väikest panust investeeringuteks teha . </s> <s> EMT ei saa lausa kingitusi tegema minna ka . </s> <s> Usun , et Pärnu tuleb siiski kaasa . ” </s> </p>
<p> <s> EMT juhatuse esimees Valdo Kalm ütles , et tulevikus võiks süsteemi laiendada ja ka rongipileteid osta telefoniga . </s> </p>
<p> <s> Tallinna postkontoritest saab osta alates 1. märtsist ühistranspordi elektroonilisi sõidukaarte . </s> <s> ID-pileti ostmiseks peab postkontori klienditeenindajale esitama ID-kaardi või ütlema selle inimese isikukoodi , kellele soovitakse sõidukaarti osta . </s> </p>
<p> <s> <hi rend="rasvane"> Pileti tüübid Tartus : </hi> 1312 <gap rend="viited"/> 101*isikukood - päevapilet 1312 <gap rend="viited"/> 130*isikukood - 30 päeva pilet 1312 <gap rend="viited"/> 160*isikukood - 30 päeva sooduspilet ( 60 kr ) 1312 <gap rend="viited"/> isikukood - 30 päeva sooduspilet ( 90 kr ) </s> </p></div3>
          <div3 type="artikkel"><head> Maapiirkondade korterite hinnad aina tõusevad </head>
<p> <s> <hi rend="kaldkiri"> 28.01.2004 </hi> </s> </p>
<p> <s> Sarnaselt suuremate linnade korterite hindadega on ka maapiirkondade ja väikelinnade korterite hinnatõus eelmise aasta teisel poolel olnud hüppeline . </s> </p>
<p> <s> Ehkki otsest seost näiteks Tallinna ja asulate või väikelinnade korterite hindadel ei ole , mõjutab kinnisvaraturu kasv lisaks suurematele linnadele teisigi piirkondi . </s> <s> Palgakasv ja soodsad laenutingimused on parandanud ka vaesemate maakondade ja valdade elanike ostujõudu . </s> </p>
<p> <s> Hinnanguliselt tõusid maapiirkondade tüüpkorterite hinnad poole aasta jooksul taas 10-15% võrra . </s> <s> Tõus jääb enam-vähem samasse suurusjärku Tallinna magalarajoonide korterite hinnatõusuga . </s> </p>
<p> <s> Näiteks Raplas maksab kahetoaline paneelmaja korter sõltuvalt seisukorrast praeguseks juba 100 000-150 000 krooni . </s> <s> Kuusalus ja Paldiskis maksab samasugune eluase umbes 200 000 krooni . </s> </p>
<p> <s> Ka Kuressaares on hinnad samas suurusjärgus tõusnud - eelmise aasta algul 270 000 krooni maksnud korter maksab nüüdseks juba 300 000. </s> </p>
<p> <s> Hinnatõus pole ühesugune mitte igas piirkonnas . </s> <s> Näiteks Haapsalus on hinnatõus olnud isegi 25-30% . </s> <s> Poole aastaga on remonditud kahetoaliste tüüpkorterite hind tõusnud 200 000 kroonilt 250 000 kroonile , varem 270 000 krooni maksnud kolmetoaline korter maksab tänaseks juba 350 000 krooni . </s> </p>
<p> <s> Tõsi , Haapsalu on oma olemuselt ka väga erandlik linn , kuna tegu on paljude soomlaste ning teiste lähivälisriikide ühe meeliskuurordiga . </s> <s> Seetõttu soovivadki paljud välismaalased sinna elamispinda soetada . </s> </p>
<p> <s> Sarnaseid hinnanäiteid võib üle Eesti tuua kokku kümneid , siiski pole tormiline kasv iseloomulik tervele Eestile . </s> <s> Näiteks Rakveres on hinnatõus olnud mõõdukam , Paides aga jäid korterite hinnad enam-vähem samale tasemele . </s> <s> Paide hinnastabiilsus on siiski tingitud eelkõige juba varem aset leidnud ülikiirest tõusust . </s> </p>
<p> <s> Üldistatult võib Eesti kinnisvaraturgu võrrelda tiigiga . </s> <s> Kui tiigi mingisse osasse visata kivi , võivad järellained ulatuda maandumiskohast väga kaugele , kusjuures mida kaugemale lainetuse tsentrist , seda väiksemaks lained jäävad . </s> </p>
<p> <s> Samamoodi toimub ka kinnisvarahindade tõus : algas Tallinnast , kandus edasi teistesse suurematesse linnadesse , nendest aga omakorda linnade lähiümbrusse . </s> <s> Mida aasta edasi , seda laiemaks linnasisestest hinnamuutustest sõltuv raadius ümber linna kujuneb . </s> </p>
<p> <s> Kuna tõusuperiood on olnud väga pikk , on peaaegu terve Eesti juba hinnatõusuga kaetud . </s> </p>
<p> <s> <hi rend="rasvane"> Peep Sooman , Pindi Kinnisvara turundusjuht </hi> </s> </p></div3>
          <div3 type="artikkel"><head> Euroraha ei tule Eestisse enne aastat 2006 </head>
<p> <s> <hi rend="kaldkiri"> 28.01.2004 <bibl> <author> Kai Simson </author> </bibl> </hi> </s> </p>
<p> <s> <hi rend="rasvane"> Euro saabudes säästud ega ostujõud ei vähene . </hi> </s> </p>
<p> <s> Eestist saab 1. mail 2004 Euroopa Liidu ( EL ) liige , kuid esialgu jääb siinseks rahaks kroon . </s> <s> Teatud aja pärast peavad liituvad riigid , nende hulgas Eesti , kasutusele võtma ühisraha euro . </s> <s> Euro võib kõige varem krooni välja vahetada 2006. aastal . </s> </p>
<p> <s> Pärast ELiga liitumist tuleb Eestil ja teistel uutel liikmesriikidel läbida vähemalt kaheaastane periood , mille käigus jälgitakse riigi majanduse vastavust nn Maastrichti kriteeriumidele . </s> <s> Riikidel tuleb täita nõuded inflatsiooni , intressitaseme , eelarve tasakaalu , riigi välisvõla ning valuuta stabiilsuse osas ( vt tabel ) . </s> </p>
<p> <s> <hi rend="rasvane"> Raha väärtus ei vähene </hi> </s> </p>
<p> <s> Eestil ei ole euro kasutuselevõtuks vajalike kriteeriumide täitmisega praeguse poliitika jätkumisel tõenäoliselt probleeme - riigieelarve on viimastel aastatel olnud tasakaalu lähedal , riigivõla tase on väga madal ja praegune vahetuskursisüsteem täidab esitatud tingimused , ütles Eesti Panga avalike suhete büroo vanemspetsialist Silver Vohu . </s> <s> Ta lisas , et probleemseks võib osutuda inflatsioonikriteerium , mis tänu kiirenevale majanduskasvule võib lähiaastatel suureneda . </s> </p>
<p> <s> “ Kuulumine üle-euroopalisse rahasüsteemi kindlustab meile suurema mõjujõu rahapoliitiliste otsuste tegemisel ning toetab Eesti stabiilse majandusarengu jätkumist ja sissetulekute lähenemist ELi tasemele , ” ütles Vohu . </s> <s> “ Eesti majandus on tänaseks tihedalt lõimunud ELi majandusega ning ühise raha kasutuselevõtt võimaldab meil valuutariski kõrvaldamisega parandada oma positsiooni veelgi . ” </s> <s> Praegu on Eesti elatustase 42% ELi keskmisest ning see vahe peaks Vohu sõnul kaduma 20-30 aasta pärast . </s> </p>
<p> <s> Eurole üleminekul kellegi säästud ega ostujõud ei vähene , sest raha vahetamisel lähtutakse väärtuse jäävuse printsiibist . </s> <s> “ Kui ühel hetkel tuleb euro kasutusele , siis me lihtsalt vahetame ühe raha teise raha vastu , ” selgitas Vohu . </s> <s> “ Üleminek kroonilt eurole toimub sellesama kindla kursi järgi , mida oleme aastaid hoidnud . </s> <s> Keegi ei kaota sellega ühtegi senti . ” </s> </p>
<p> <s> Raha ümbervahetamise protsess on tõenäoliselt samasugune nagu Euroopas 2002. aastal . </s> <s> Kroon ja euro jäävad mingil perioodil kasutusse paralleelselt ehk nii poodides , pankades kui mujalgi saab maksta mõlemas vääringus . </s> </p>
<p> <s> Nagu endisi franke , kuldnaid ja markasid , nii saab ka Eesti krooni vahetada euro-deks veel aastaid pärast selle käibelt eemaldamist . </s> <s> Seega ei pea keegi kartma , et inimese käes olevad kroonid kaotavad oma väärtuse . </s> <s> Kõik ringluses olevad kroonid vahetatakse eurodeks . </s> <s> Eesti kroon on muutumatu kursiga 1 : 15,64664 -le seotud euroga juba 1999. aastast . </s> </p>
<p> <s> <hi rend="rasvane"> Stabiilne inflatsioon </hi> </s> </p>
<p> <s> Euroopa Keskpanga rahvamajanduse peadirektoraadi juhataja Gert-Jan Hogeweg ütles , et hoolimata tõsistest majandusšokkidest , on euroala suutnud hoida inflatsiooni stabiilse . </s> <s> “ Stabiilsena püsinud tarbijahinnad on ka tõestuseks , et euro kasutuselevõtt ei soodustanud hinnatõusu , ” ütles Hogeweg . </s> </p>
<p> <s> Euro on alates 1. jaanuarist 2002 kaheteistkümne ( Austria , Belgia , Hispaania , Hollandi , Iirimaa , Itaalia , Kreeka , Luksemburgi , Portugali , Prantsusmaa , Saksamaa ja Soome ) ELi liikmesriigi ühisraha . </s> <s> Praegustest liikmesriikidest ei ole euro-piirkonnaga ühinenud Inglismaa , Taani ja Rootsi . </s> </p>
<p> <s> Euro paberrahad on kõikjal ühesugused , kuid müntidel on üks erinev pool , mille iga riik saab ise kujundada . </s> </p></div3>
          <div3 type="artikkel"><head> Tai linnugripp Eestit ei ähvarda </head>
<p> <s> <hi rend="kaldkiri"> 28.01.2004 <bibl> <author> Silja Lättemäe </author> </bibl> </hi> </s> </p>
<p> <s> Veterinaar- ja toiduameti peadirektor Ago Pärtel kinnitab , et Eestit otsene oht Tais leviva linnugripi tõttu ei ähvarda , kuna Taist pole kunagi Eestisse linnuliha sisse toodud . </s> <s> Samuti pole imporditud Eestisse linnuliha teistest Ida- ja Kagu-Aasia riikidest , kus linnugripp levib . </s> </p>
<p> <s> “ Ma loomulikult ei usu , et ükski Eesti inimene satuks praegu turistina Aasias mõnda kanafarmi , aga viitega loomatauditõrje seadusele on mis tahes farmi külastuse järel välismaal keelatud seejärel 48 tunni jooksul Eestis mõnda farmi minna , ” rõhutas Pärtel . </s> <s> Ta lisas , et Eestis on olnud küll Newcastle'i haigust , aga linnugrippi pole kunagi olnud . </s> </p>
<p> <s> Ka Eesti Linnukasvatajate Seltsi esimees Matti Piirsalu ütles , et Eesti linnud on praegu terved . </s> <s> “ Meil oli oht aasta tagasi , kui linnugripp levis Hollandis , Saksamaal ning Belgias ja üle-eelmisel aastal Itaalias , aga Tai on meist nii kaugel , et kahtlane , kas sealt üldse nakkus meieni võiks jõuda , ” ütles Piirsalu . </s> </p>
<p> <s> Tais on linnugripi tõttu hukatud farmides juba miljoneid kanu , epideemiat aitavad farmides tõrjuda nii tuhanded sõdurid kui ka vangid . </s> <s> Farmerid on hukatud kanade tõttu meeleheitel , sest nende kanakasvatus on saanud hävitava hoobi . </s> <s> Linnugripp on levinud juba ka Taiwanil , Lõuna-Koreas , Vietnamis , Kambodžas ja Indoneesias . </s> </p>
<p> <s> Samas on järsult tõusnud USA kanaliha eksport Aasia riikidesse . </s> <s> USA kodulindude ja munade ekspordi nõukogu esimees Jim Sumner ütles , et linnugripp on põhjustanud suure segaduse rahvusvahelistel turgudel , nii et USA on saavutanud linnulihakaubanduses uskumatut edu , teatas Reuters . </s> </p>
<p> <s> Nädala algul keelustas Euroopa Liit värske ja külmutatud linnuliha impordi Taist viieks kuuks . </s> <s> Nakkusohtlikest riikidest linnuliha sisseveo on keelustanud ka Hiina . </s> </p>
<p> <s> Tai valitsus on ametlikult teatanud , et linnugripp on levinud juba inimestele . </s> <s> Selle nädala alguseks on grippi surnud seitse inimest . </s> <s> Maailma Terviseorganisatsiooni WHO spiiker Dick Thompson kinnitas ohtu , et linnugripp levib ka ühelt inimeselt teisele . </s> <s> Teadlaste sõnul võib linnugripi viirus kombineeruda inimese gripiviirusega , mis teeb nakkuse inimeselt inimesele võimalikuks . </s> </p></div3>
          <div3 type="artikkel"><head> Padise poppmehe juubel </head>
<p> <s> <hi rend="kaldkiri"> 28.01.2004 <bibl> <author> Sulev Oll </author> </bibl> </hi> </s> </p>
<p> <s> <hi rend="rasvane"> 80aastase Heino Ridbecki juubel tipnes saja suudluse , enda kirjutatud ajalooraamatu ja omaloodud marsiga . </hi> </s> </p>
<p> <s> Padise valla ühe popima mehe , õpetaja , helilooja , orkestrijuhi , jahimehe ning sellest kuust ka Padise ajalooraamatu autori Heino Ridbecki juubelipidu lööb pahviks : sada inimest lillede , heade soovide , kuumade suudlustega . </s> <s> Puhkpilliorkester , naisansambel , rahvatantsurühm . </s> <s> Ja kõige tipuks veel Kiigelaulukuuik . </s> </p>
<p> <s> Heino Ridbeck ütleb aga kõige selle järel eestlase loomupärase tagasihoidlikkusega , et kavatses juubelist vaikselt mööda minna - alles viis aastat tagasi sai seda peetud ! </s> </p>
<p> <s> <hi rend="rasvane"> Rahvamees ei kuulu endale </hi> </s> </p>
<p> <s> Paraku või pigem õnneks ei kuulu mees ainult endale . </s> <s> Juubelipeol asub kõnelema Padise vallavanem Leemet Vaikmaa : “ Heino Ridbecki rollidest läbi mitme ühiskonnakorra võib rääkima jäädagi , ” ütleb ta juubeli vääriliselt . </s> <s> Ja räägib täpsemalt ühest rollist - Padise ajaloo kirjutaja omast . </s> </p>
<p> <s> Nimelt tellis vald pikki aastaid kodupaiga ajalugu uurinud Ridbeckilt Padise ajaloo raamatu . </s> <s> Andis eakale mehele selleks puhuks arvutigi . </s> <s> “ Mis see arvutiasi ära oli õppida , ” sõnab kaheksakümneaastaselt oma esimese raamatu avaldanud mees . </s> <s> “ Minu arvates on kirjutusmasinaga palju raskem hakkama saada . ” </s> </p>
<p> <s> Võibolla tuli arvutiklaviatuuri ehk rahvakeeli klaveri käsitsemise oskus eakale mehele kergemalt kätte , sest pärisklaver ammugi selge . </s> <s> Kohe nii selge , et oleks võinud või konservatooriumi klaveri erialal lõpetada . </s> <s> Kui mitte sõda poleks meest küünarnukki haavanud ja parema käe vasakust nõrgemaks jätnud . </s> </p>
<p> <s> <hi rend="rasvane"> Palju aastaid ! </hi> </s> </p>
<p> <s> Kõnekord on Padise vallavolikogu esimehe Raul Rosenbergi käes . </s> <s> “ Sa lood vallale tulevikku läbi mineviku , ” jõuavad suured sõnad valla kingitud toolile toetuva juubilari kõrvu . </s> <s> “ Oled õpetanud siin noori ja vanu , viid elu edasi . </s> <s> Soovin , et teeksid seda veel palju aastaid ! ” </s> </p>
<p> <s> Kui palju aastaid veel tuleb , ei tea Rosenberg ega Ridbeck . </s> <s> Möödunud aastaid on lihtsam lugeda . </s> <s> Pigem aastakümneid , sest nii jõuab otsitava tulemuseni kiiremini . </s> <s> Aastakümneid õpetajana , juhendajana , laulumeistrina . </s> </p>
<p> <s> “ Alustasin puhkpilliorkestris mängimist 13aastasena , ” ütleb Heino Ridbeck ja tõstab käe laval kohad sisse võtnud orkestri dirigeerimiseks . </s> <s> Kõlab “ Tervitus ” , orkestrijuhi seni viimane pala . </s> </p>
<p> <s> “ Kirjutasin selle kaks nädalat tagasi tervituseks neile , kes täna siia kogunesid , ” sõnab autor . </s> </p>
<p> <s> “ Tervituse ” järel mängiti marssi “ Vabaduse teel ” , mis Ridbeckil valmis 2001. aasta iseseisvuspäevaks . </s> <s> Ja tema lugusid võiks kõlada veelgi . </s> </p>
<p> <s> Stalini ajal oleks ta võinud kirjutada mõnegi oopuse , ütleb järgmine kõneleja , kolleeg Jaan Plees Padise kooli päevilt , karmi ja selge sõnaga mees . </s> <s> “ Siis oleks sul olnud rinnas plekki ja taskus pappi . ” </s> </p>
<p> <s> Plekki ja pappi siiski pole , kuigi juubilarile esinenud kirikukoor kiskus aegade hämarusest esile viisikese , mis Stalini kultuse järgse võltsoptimistliku vaimuga kokku käis - konkursi võitnud noorsoofestivali laulu tarvis aastast 1956. </s> </p>
<p> <s> “ Noored , õppige see laul selgeks ! ” kõlas üleskutse toonases ajalehes . </s> <s> Nüüd olidki noored seda laulu õppinud . </s> <s> Mismoodi laul juubilarile mõjus , seda üritas ta mitte välja näidata . </s> </p>
<p> <s> “ Sa oled kelkinud , et oled Padise valla vanim mees , ” jätkab Jaan Plees , kolleeg kooli päevilt ja läheb siis sujuvalt üle ladina keelele . </s> <s> “ Aga väljendi mens sana in corpore sano - terves kehas terve vaim - valguses on Padisel sinust vanemaid mehi küll . ” </s> </p>
<p> <s> Heino Ridbeck ei tundu tõesti vana . </s> <s> Astub sirge seljaga , kõneleb selge sõnaga . </s> <s> Kannatab hästi ka lugematuid käepigistusi ja kallistusi , mida on eriti varmad jagama naisansambli liikmed . </s> <s> Kollektiivseid kallistusi sel peol pole - igaüks pakub juubilarile oma . </s> </p>
<p> <s> “ Mu ümber on olnud head inimesed , ” räägib juubilar umbes sajale peolisele . </s> <s> “ Ei suudagi meenutada , millal viimati kellegagi pahuksis olin . ” </s> <s> Siis mõtleb ta veidi järele ja leiab meenutamisväärse pahanduse . </s> <s> “ See oli aastal 1936 , kui pidasin naaberküla poistega kivisõda , ” lausub ta . </s> </p>
<p> <s> <hi rend="rasvane"> Tõeotsija monument </hi> </s> </p>
<p> <s> Kõnepulti asub Kristiina Leinemann , naine Sepa talust . </s> <s> “ Sina oled tõeotsija , ” kuulutab ta kõlaval häälel . </s> <s> “ Ja meie tõeotsingute tulemus sõltub otsija sisemisest aususest . ” </s> </p>
<p> <s> Seejärel loeb naine enda kirjutatud luuletuse Padise ajaloost ja selle üles kirjutanud Heino Ridbeckist . </s> </p>
<p> <s> “ Kui kümme aastat tagasi oleks keegi öelnud , et raamatu kirjutan , oleksin ta välja naernud , ” räägib Ridbeck ise . </s> <s> Aga tunnistab siis , et huvitub ajaloost juba sellest ajast , kui Villem Raam aastatel 1936-1937 Padise kloostrit uurimas käis . </s> </p>
<p> <s> Kui Raam pärast sõda uuesti Padisele saabus , sai ka Heino Ridbecki harrastus uut hoogu . </s> <s> “ Nüüd aga tuli vallavanem ja ütles , et kirjuta raamat , ” räägib ajalookirjutaja edasi . </s> <s> “ No kuidas sa ülemusele vastu hakkad . ” </s> </p>
<p> <s> Raamat sai tõesti autori vääriline . </s> <s> Küll pehmes köites , aga see-eest suures formaadis . </s> </p>
<p> <s> Igatahes üks monumente , mis kunagi Heino Ridbecki elutööd meenutama jääb . </s> </p>
<p> <s> <hi rend="rasvane"> Kinnitus kodupaigatruudusele </hi> </s> </p>
<p> <s> “ Meie kodumere kohaval kaldal ” - naisansambel laulab oma juhendaja loodud laulu , otsekui kinnitades juubilarile tema kodupaika jäämise otsuse õigsust . </s> </p>
<p> <s> Heino Ridbeck on siit läinud vaid kooli ja sõtta ning alati naasnud . </s> <s> Ning kodukoht on teinud oma lapsest elava legendi . </s> <s> Või teistpidi oleks kodupaik jäänud ilma kõigele muule lisaks ka klaveriklassi õpetajast , rahvatantsijate klaverisaatjast ja koorijuhist . </s> </p>
<p> <s> “ 41 aastat oled sa Padisel lapsi õpetanud , ” meenutab Padise kooli emakeeleõpetaja Ene Sakjas . </s> <s> “ Oled õpetanud lapsi laulu armastama , kodu armastama . ” </s> </p>
<p> <s> Padise kool mäletab ikka muusikaklassist kostnud helisid , õpetaja tasakaalukust ja väärikust , sedagi , kuidas ta alati kurjast sõnast hoidunud . </s> <s> Ning muidugi Padise kooli laulu . </s> </p>
<p> <s> <hi rend="rasvane"> Muusika jaoks sündinud </hi> </s> </p>
<p> <s> “ Kui sellises kodus sündida , on raske muusikast mööda minna , ” ütleb isale poeg Riho Ridbeck ja laulab koos kolme kaaslasega Kiigelaulukuuikust niisugusel tasemel , et konservatooriumiharidusega isagi pead vangutab . </s> </p>
<p> <s> Samas oli just isa see , keda Rihole konservatooriumiõpingute ajal eeskujuks toodi . </s> <s> “ Su isa oli ikka töökas mees , ” visati Hortus Musicusega tihti ringi rännanud Rihole ette . </s> </p>
<p> <s> Poeg peab isa samuti töökaks ja põhjalikuks , aga tunnistab ka tema andeid . </s> </p>
<p> <s> “ Polüfoonia alal oleks ta võinud isegi konservatooriumi õppejõud olla , ” tõdeb Riho Ridbeck . </s> </p>
<p> <s> Isal endal on aga hea meel praegusestki . </s> <s> Tema sulest on tulnud avamängud puhkpilliorkestrile ja sümfooniaorkestrile , laulud segakooridele ja lastekooridele , eritellimusel trompetipala Abi Zeiderile . </s> <s> Tema laulud sega- ja lastekooridele on jõudnud laulupeolegi , puhkpilliorkester mürtsub endiselt , raamaturiiulitesse on sätitud “ Padise läbi aegade ” . </s> <s> Niisugusel puhul polegi muud teha , kui saja austajaga juubelit pidada . </s> </p></div3>
          <div3 type="artikkel"><head> Tunnuslause kütab Võrus kirgi </head>
<p> <s> <hi rend="kaldkiri"> 28.01.2004 <bibl> <author> Rein Raudvere </author> </bibl> </hi> </s> </p>
<p> <s> <hi rend="rasvane"> Kuigi Võru linnavalitsus jagas läinud aasta lõpus toimunud linna tunnuslause konkursi võitjatele 6000 krooni , on tunnuslause siiani otsustamata . </hi> </s> </p>
<p> <s> Tunnuslause on otsustamata vaatamata sellele , et linna koduleheküljel hääletusel olnud kahest variandist meeldis kolmveerandile “ Võru - armas ja avatud ” , vaid veerand eelistas tunnuslausena “ Leiad , mida otsid ” . </s> </p>
<p> <s> <hi rend="rasvane"> Võrus ei leita ühist keelt </hi> </s> </p>
<p> <s> Osa leidis , et ei kõlba kumbki ja pakkus välja uusi . </s> <s> Vähe polnud neidki , sealhulgas Võru Instituut , kes pidasid ainuõigeks üksnes võrukeelset tunnuslauset . </s> <s> Kired pole senimaani maha jahtunud . </s> </p>
<p> <s> “ Kui kõik linnad otsivad tikutulega taga oma eripära , siis Võrul on see olemas . </s> <s> Mis saab Võrule olla veel iseloomulikum kui võru keel , ” rääkis Võru Instituudi projektijuht Jan Rahman , kelle sõnul peaks Võru linn tutvustama end eeskätt võru keelega . </s> <s> Ja mitte ainult tunnuslauses , vaid ka muudes tutvustamiskampaaniates . </s> </p>
<p> <s> Võru Instituut pakkus linnavalitsusele ka mitmeid omapoolseid tunnuslause variante nagu “ Uma kiil ja lämmi süa ” , “ Hää ja illos ” ning “ Võrost ei üle ega ümbre ” . </s> </p>
<p> <s> “ Loodan , et mõistus võidab ja lõpuks valitakse siiski võrukeelne tunnuslause , ” lisas Rahman . </s> <s> Vaidluseks minekut pidas ta heaks , siis tavaliselt sünnibki kõige parem asi . </s> <s> Konkursi tingimuste järgi peab tunnuslause olema Võru linnale iseloomulik , originaalne , positiivne , emotsionaalne , teravmeelne , nüüdisaegne . </s> </p>
<p> <s> Võru linnavalitsuse arendusnõunik Tiina Hallimäe , tunnuslause konkursikomisjoni juht , ei ole löödud , et konkurss kirgi on kütnud . </s> <s> “ Peame olema õnnelikud , et see nii kuumaks teemaks on osutunud ja inimesed on hakanud kaasa mõtlema . ” </s> </p>
<p> <s> Arendusnõunik loodab , et hiljemalt tänavu kevadeks on Võrul tunnuslause olemas . </s> </p>
<p> <s> Augustis tähistab linn 220. sünnipäeva ning tunnuslauset tahetakse kasutada selleks puhuks välja antavates trükistes . </s> </p>
<p> <s> Ühe võimaliku kompromissina on välja pakutud tunnuslauset kahes keeles . </s> <s> Nii jääksid rahule ehk nii kirjakeele kui ka võru keele eestvõitlejad . </s> </p>
<p> <s> <hi rend="rasvane"> Preemia vaid asja eest </hi> </s> </p>
<p> <s> Läinud nädalal kuulutas ka Valga linnavalitsus seoses Valga 420. sünnipäevaga välja tunnuslause konkursi . </s> <s> Tunnuslause peab tutvustama linna lihtsalt ja tabavalt , sisaldama viidet piirkonna eripärale ning selles peab olema sõna Valga . </s> </p>
<p> <s> “ Erinevalt Võrust , kus žürii oli liialt ühekülgne ja koosnes enamasti linnaametnikest , tahame kaasata otsustajate sekka rohkem eri elualade inimesi , ka turismiasjatundjaid ja ajakirjanikke , ” rääkis Valga linna disainer Raivo Behrsin . </s> </p>
<p> <s> Samas ei välista ta , et neilgi ägedaks vaidluseks minna ei võiks . </s> <s> Alati on neid , kes ei pruugi rahul olla . </s> <s> Kui aga head tunnuslauset ei leita , kuulutatakse konkurss nurjunuks ja 6000 preemiakrooni jääb välja andmata . </s> <s> “ Põhiline on identiteedi otsimine , tahame teada , kuidas inimesed näevad meie linna , ” põhjendas Behrsin tunnuslause vajadust . </s> </p>
<p> <s> Tema sõnul toimib hästi Tartu tunnuslause “ Heade mõtete linn ” . </s> <s> “ Seda mainitakse igal võimalikul juhul , kas positiivselt või siis kerge irooniaga , aga ta toimib . ” </s> </p>
<p> <s> Tartus kasutatakse tunnuslauset linna kui turismiobjekti tutvustavatel trükistel , suveniiridel , üritustel , messidel , plakatitel , meedias juba 1999. aastast . </s> <s> “ Tunnuslause leiab meil sagedast kasutamist , ta on lõbusa alatooniga ja inimestele sümpaatne , ” kinnitas Tartu linnavalitsuse pressiesindaja Viljar Rääsk . </s> </p>
<p> <s> Antsla vallal Võrumaal oma tunnuslauset veel pole . </s> <s> “ Kunagi teeme selle kindlasti , see on vajalik asi , ” märkis vallavanem Tiit Tõnts . </s> </p>
<p> <s> Tõntsu sõnul ei tasu tunnuslauset ehku peale teha . </s> <s> “ Sel peab ka sisu olema , ega see lihtne asi ole . ” </s> </p>
<p> <s> Omavalitsuste tunnuslauseid : · “ Toila - aasta läbi avatud ” · “ Narva - hea energia linn ” · “ Saue - kodune linn ” · “ Kohila - väärtustades elu ” · “ Kuressaare - tervislik linn ” · “ Kärdla on linn , kus unistused saavad tõeks ” </s> </p></div3>
          <div3 type="artikkel"><head> Pavel Makarov : Maski kannab igaüks </head>
<p> <s> <hi rend="kaldkiri"> 28.01.2004 </hi> </s> </p>
<p> <s> Ajakirjanik ja telesaatejuht Pavel Makarov tutvustab kaksikraamatus “ Persona ” lugejale Eesti ja Vene kultuuri- , teaduse- , spordi- ning poliitikategelasi . </s> <s> Tallinna Prantsuse Lütseumi direktor Lauri Leesi võrdleb Pavel Makaro-vit Urmas Otiga : “ Mõlemad on portretistid , kes küsitlevad õigeid inimesi . </s> <s> Neid ei huvita hetkemood , ühepäevaliblikad . ” </s> </p>
<p> <s> Pavel Makarov on ise enda kohta öelnud , et talle ei meeldi juhtida autot , suhelda ajakirjanikega , võtta rohtu ja mõelda homsest päevast . </s> <s> Iseendasse suhtub huumoriga . </s> <s> Mida soovib kõigile . </s> </p>
<p> * * * </p>
<p> <s> <hi rend="rasvane"> Kui mõtlete viimase aja tegemiste peale , siis mis teid praegu kõige rohkem köidab , mida esile toote ? </hi> </s> </p>
<p> <s> Kui minust rääkida , siis on kõige tähtsamad - kõlab võibolla liiga ülevalt - raamatud , mis ilmuvad . </s> </p>
<p> <s> Intervjuusari “ Persona ” on ilmunud nii eesti kui vene keeles . </s> <s> Ma annan endale aru , et loetavaks teevad raamatu need inimesed , kes on intervjuudes rääkinud oma mõtetest , mis huvitavad ka teisi . </s> </p>
<p> <s> Varsti ilmub uus kogumik “ Persona ” , taas eesti ja vene keeles . </s> <s> Seal on sellised isiksused nagu Kaur Kender , Semjon školnikov , Lembit Ulfsak , Anne Veski , Ülle Ulla , Alla Pu-gatšova ja teised . </s> <s> Kõik on väga huvitavad persoonid ja nende mõtted ei ole kinni tänases päevas . </s> <s> Nagu väikesed memuaarid või tõuge sinnapoole . </s> </p>
<p> <s> <hi rend="rasvane"> Mida arvate televisioonist ? </hi> </s> </p>
<p> <s> Muidugi ka teletöö on huvitav . </s> <s> Paljud vaatavad televiisorit , tele annab tuntust . </s> <s> Televisioon on samas selline nähtus , et võtad pistiku seinast välja , ja kõik kaob ära - pilti ei ole . </s> <s> Jääb tühjus . </s> <s> Ma tahan aga ise oma elu kujundada ja suunata . </s> <s> Mulle meeldib sõltumatus ja ma tahan seda hoida . </s> <s> Raamatud annavad mulle selle võimaluse . </s> </p>
<p> <s> <hi rend="rasvane"> Kuidas sünnib intervjuu ? </hi> </s> </p>
<p> <s> Ma kohtun välja paljude inimestega . </s> <s> Sõidan palju ringi . </s> <s> Otsin kogu aeg huvitavaid inimesi . </s> <s> Pärast pakun need lood ajakirjandusele . </s> </p>
<p> <s> Selles mõttes erinen paljudest kolleegidest , kes lähevad kindla tellimuse peale lugu tegema . </s> <s> Mind see ei huvita . </s> <s> Ma arvan , et mul on õigus teha midagi , mis huvitab mind ennast ja siis pakkuda seda teistele . </s> <s> Keda see lugu huvitab , võtab . </s> <s> Kui ei , siis ei . </s> </p>
<p> <s> <hi rend="rasvane"> Kas üritate raamatutega jätta jälje ajalukku ? </hi> </s> </p>
<p> <s> Selle peale ei ole üldse mõelnudki . </s> <s> Jälg ajalukku ... </s> <s> Mind ei ole mõtet kutsuda kirjanikuks . </s> <s> Kirjanikud on Tšehhov , Dostojevski , Tolstoi , Tammsaare ... </s> <s> Mina ei kirjuta . </s> <s> Mina fikseerin hetke , intervjueeritava jutu . </s> </p>
<p> <s> <hi rend="rasvane"> Kas inimesed suhtlevad siiralt ? </hi> </s> </p>
<p> <s> Iga inimene , kes sinuga räägib , vassib alati natuke . </s> <s> See on normaalne . </s> <s> Kõik tahavad näidata enda paremat poolt . </s> </p>
<p> <s> Inimeses on ju kõike - nii head kui halba . </s> <s> Sinu pahema poole kohta võidakse sinult küsida , aga ise sa sellest ei räägi . </s> <s> Vastus sõltub aga sellest , kes küsib ja kuidas küsib . </s> </p>
<p> <s> <hi rend="rasvane"> Kas sama kehtib suhtlemisel ajakirjandusega ? </hi> </s> </p>
<p> <s> Suhtlemise üks vorm on intervjuu . </s> <s> Suhtlevad küsija ja vastaja . </s> <s> Intervjuu käigus saab selgeks , milline inimene sinu vastas istub . </s> <s> See on aus suhe . </s> </p>
<p> <s> Ajakirjanduses häirivad mind kuumad pealkirjad . </s> <s> Kontekstist välja rebitud ja pealkirjas suureks puhutud mõte annab tagajärjeks tõelise idiootsuse . </s> </p>
<p> <s> Ma mõistan ka ajalehe toimetajat - temal on vaja müüa materjali . </s> <s> See on juba mäng . </s> <s> Nagu ütles Shakespeare : “ Maailm on lava ja mehed-naised kõik vaid näitlejad . ” </s> <s> Mina ei taha oma elust teatrit teha . </s> </p>
<p> <s> <hi rend="rasvane"> Teile ei meeldi mängida ? </hi> </s> </p>
<p> <s> Ma ei taha ise mängida ja mulle ei meeldi , kui teised minu ümber mängivad . </s> <s> Ma saan aru , et mängivad , kannavad maske . </s> </p>
<p> <s> Mina ei taha kogu aeg oma nägu otsida . </s> <s> Pidevalt inimestega kohtudes pead sel juhul iga kord mõtlema , mida sa oled talle valetanud , mis mask sul eelmine kord oli . </s> <s> Teine inimene võib väga ehmuda , kui näeb sind mõnes teises rollis - erinevalt sellest , millise ettekujutuse ta sinust on loonud . </s> <s> Ta satub segadusse - oled see sina või keegi teine ? </s> </p>
<p> <s> <hi rend="rasvane"> Mis on hea intervjuu eeldus ? </hi> </s> </p>
<p> <s> Pead oskama kuulata ja rääkida . </s> <s> Väga asjalikult . </s> <s> Sa ei tohi teisel inimesel suud kinni panna ega ise suud kinni hoida - ükskõik , kas oled küsija või vastaja . </s> </p>
<p> <s> Kui juba intervjuu on kokku lepitud , peavad selleks valmistuma mõlemad . </s> <s> Poleks küsija suhtes aus , kui lased tal küsida , aga vastad ühesõnaliselt “ Jah ” , “ Ei ” . </s> <s> Iga intervjuu on kahe inimese vestlus . </s> <s> Jutt peab huvitama mõlemat . </s> <s> Muidu pole mõtet rääkida . </s> </p>
<p> <s> <hi rend="rasvane"> Mida inimestes hindate ? </hi> </s> </p>
<p> <s> Mulle meeldib väga loogika . </s> <s> Võib ju väita , et midagi head loogikast ei sünni , aga see on sofistika . </s> <s> Loogika on vajalik . </s> <s> Iseasi , kuidas seda kasutada . </s> </p>
<p> <s> Ka Hitleril oli oma loogika ja Mussolinil oma . </s> <s> Nad kannatasid oma loogika tõttu ise ja tõid õnnetuse tervele maailmale . </s> </p>
<p> <s> Üks inimese tähtsamaid omadusi on heasüdamlikkus . </s> <s> Tuleb olla tark ja hea . </s> <s> Kui pean omadused tähtsuse järgi ritta seadma , siis : armastus , heasüdamlikkus , loogika ja kindlameelsus . </s> </p>
<p> <s> Kindlameelsus on väga oluline . </s> <s> Öeldakse , et ei tohi reeta . </s> <s> Mis asi on reetmine ? </s> <s> See on väga lai mõiste . </s> <s> Inimesed reedavad tavaliselt pisiasjades . </s> <s> Pisikestest kildudest aga moodustub terve elu . </s> </p>
<p> <s> <hi rend="rasvane"> Kui tähtis on väljanägemine ? </hi> </s> </p>
<p> <s> Keep smiling on tähtis . </s> <s> Mind õpetati kodus , et pole vaja oma probleeme teiste turjale laduda . </s> </p>
<p> <s> Mulle meeldib välismaal , kus inimesed on rõõmsad . </s> <s> Venemaal on näod kurjad , siin Eestis on inimesed juba enam-vähem õppinud naerunägu hoidma . </s> <s> Nägu väljendab ju hingeseisundit . </s> </p>
<p> <s> On ka vastupidine seos . </s> <s> Väga huvitav , et inimesed ei saa sellest aru ja käivad ringi tigeda näoga . </s> <s> Kindlasti peegeldub see tigedus ka nende näost sisemusse ja mõjutab tervist . </s> </p>
<p> <s> <hi rend="rasvane"> Kuhu olete tõmmanud piiri , kellega teil on huvitav suhelda ? </hi> </s> </p>
<p> <s> Oma ala professionaalid on millegipärast alati ka head kõnelejad . </s> <s> Nad oskavad tuua oma mõtte kuulajateni . </s> </p>
<p> <s> Mõni inimene aga räägib nii , et midagi ei jõua kohale - kõige eredam näide on Mihhail Gorbatšov . </s> <s> Loogikat ei ole , ei teki sellist mõtteringi , mida on nauditav jälgida . </s> </p>
<p> <s> Sa ei pruugi küsimusele vastata kohe esimeses lauses , aga teed loogilise ringi ja jõuad jutuga vastuseni . </s> <s> See on väärt oskus . </s> <s> Seetõttu on väga tähtis alati enne mõelda , mida tahad öelda . </s> </p>
<p> <s> <hi rend="rasvane"> Teie intervjueeritavate valikus on inimesed , kes jõudnud mingisse punkti , kus on vaja teha valik . </hi> </s> <hi rend="rasvane"> <s> Näiteks sõltumatuse säilitamine konflikti hinnaga või järeleandmine . </s> <s> Ja nad on julgenud valida . </s> </hi> </p>
<p> <s> Jah . </s> <s> Konfliktidesse satuvad reeglina inimesed , kellel on vastutustunnet . </s> <s> Vastutustundetu inimene tavaliselt ei ole konfliktne . </s> <s> Konflikt on ju alati millegi pärast . </s> <s> Kui inimene on andetu , igav ja ei oska armastada , siis temaga ka ei teki konflikti . </s> <s> Milleks konflikt temaga ? </s> <s> Sel juhul ei ole millegi pärast tüli üles võtta . </s> </p>
<p> <s> Muidugi on minu intervjueeritavatel vaenlasi nagu ka minul . </s> <s> Neid ei armastata - nagu ka mind . </s> <s> Õige ka . </s> <s> Mille eest mind armastada ? </s> <s> Mul on kõik hästi . </s> <s> Istun kodus , töötan kodus , sõidan palju , mind kutsutakse - reisin mööda maailma , filmin , intervjueerin , raamatud ilmuvad , sõbrad on , armastus ka ... </s> </p>
<p> <s> <hi rend="rasvane"> Teid on kõrvutatud Urmas Otiga . </hi> </s> <hi rend="rasvane"> <s> Kuidas suhtute sellesse võrdlusse ? </s> </hi> </p>
<p> <s> Kui võrreldakse kellegagi , kes meeldib , on ju kõik hästi . </s> <s> Näiteks kui võrreldakse muusikut Bachi või Beethoveniga - suurepärane võrdlus . </s> </p>
<p> <s> Ott - see on kaubamärk , tase . </s> <s> Hullem oleks , kui võrreldaks mõne Ivanovi või Vaskiniga , keda keegi ei tunne . </s> <s> Urmas aga on superproff . </s> </p>
<p> <s> <hi rend="rasvane"> Mille poolest te erinete ? </hi> </s> </p>
<p> <s> Tema lähenemisnurk on ... kuum asi . </s> <s> Mul on rohkem elu , filosoofia , mõtted . </s> <s> Mul on kuidagi ebamugav inimeselt küsida , kui palju ta teenib . </s> <s> Aga Urmasel tuleb see suurepäraselt välja . </s> <s> Sest teda ennast huvitab see kohutavalt . </s> <s> Kui sa midagi küsid , peab see sind huvitama . </s> <s> Kuid kas see alati huvitab ka vaatajaid ? </s> </p>
<p> <s> <hi rend="rasvane"> Mis eristab teie kahe vaatajaid-lugejaid ? </hi> </s> </p>
<p> <s> Need ei kattu . </s> <s> Eestis me elame paralleelset elu - venelased ja eestlased . </s> </p>
<p> <s> <hi rend="rasvane"> Aga Venemaal ? </hi> </s> </p>
<p> <s> Ka Moskvas on mul hea töötada , olen natuke võõras inimene , ikkagi Eestist . </s> <s> Neil on isegi huvitav , et millest ta siis kirjutab . </s> <s> Siinses vene keskkonnas aga , kus olen üles kasvanud , mind ei armastata . </s> <s> Ja õige ka . </s> </p>
<p> <s> <hi rend="rasvane"> Miks ? </hi> </s> </p>
<p> <s> Kui armastataks , järelikult ei kujutaks ma endast midagi . </s> <s> Armastatakse neid , kes pole võistlusvõimelised . </s> <s> Aga kui suudad konkureerida , siis loomulikult ei armastata sind . </s> <s> Tähendab , sul on kõik väga hästi . </s> <s> Palju hullem oleks , kui armastataks . </s> <s> Kõige tähtsam on seda mõista . </s> <s> Ja ma mõistan seda . </s> <s> Seetõttu töötan üksi , juba viisteist aastat . </s> </p>
<p> <s> <hi rend="rasvane"> Kuidas mõistate suhet eestlaste ja venelaste vahel ? </hi> </s> </p>
<p> <s> Paralleelne elu , nagu ka Lätis ja Leedus . </s> <s> Venelased ja eestlased . </s> <s> Ja nad millegipärast ei klapi kokku . </s> <s> Integratsiooni ei saa tekitada , kui inimene ei taha õppida selle riigi keelt , kus ta elab , ei taha seda rääkida turul või poes . </s> <s> Väga paljud ei õpi keelt . </s> <s> Sellest ma ei saa mitte kunagi aru ja ei tahagi sellest aru saada . </s> <s> See on mingi suur puudus seal sees . </s> <s> ( <hi rend="kaldkiri"> Koputab otsaette - K. L. </hi> ) </s> </p>
<p> <s> <hi rend="rasvane"> Kuidas iseloomustate eestlasi ja venelasi ? </hi> </s> </p>
<p> <s> Miks eestlased elasid külakestes ? </s> <s> See süsteem soodustab eraldatust - kellegagi pole vaja sõbrustada . </s> <s> Sul on oma lehm , perekond , lapsed , vanemad . </s> <s> Kedagi rohkem pole vaja , mulle meeldib see väga . </s> </p>
<p> <s> <hi rend="rasvane"> Sõltumatus ? </hi> </s> </p>
<p> <s> See on sõltumatus . </s> </p>
<p> <s> Aga venelaste probleem on see , et nad on harjunud elama kolhoosis . </s> </p>
<p> <s> Ei ole vaja neid kolhoose . </s> <s> Ma olen uhke , et olen venelane , komplekside käes ei vaevle . </s> <s> Aga ma ei ole enam puhas venelane . </s> <s> Minu sees on eesti mentaliteet . </s> <s> Kui ma elanuks Hiinas , oleks mul hiina mentaliteet . </s> </p>
<p> <s> Venemaal arvavad nad , et olen Eesti spioon . </s> <s> See on haigus , vene inimesele tundub alati midagi enda ümber rohkem olevat , kui tegelikkuses leida võib . </s> <s> Samas on see ka väärikus . </s> <s> Venelased oskavad fantaseerida rohkem kui eestlased . </s> </p>
<p> <s> Külakeses on fantaasiaid vähem , siin on kõik lokaalne . </s> <s> Venelased käivad aga ringi , pea täis globaalseid mõtteid , peavalu poole maailma pärast , küll Tšetšeenia , küll Gruusia . </s> <s> Üldiselt vene inimesed armastavad väga elada võõraste probleemidega . </s> <s> Eestlased ei ole niisugused fanaatikud , et nad võõra mure endale võtaksid . </s> </p>
<p> <s> <hi rend="rasvane"> Igaüks elab endale ? </hi> </s> </p>
<p> <s> Igaüks ise . </s> <s> Igaühele jätkub oma muredest . </s> <s> Annaks jumal päeva , mil need kõik lahenevad . </s> <s> Milleks veel otsida teiste muresid ? </s> <s> See on võimatu . </s> </p>
<p> <s> <hi rend="rasvane"> Kas mõistate venelast ? </hi> </s> </p>
<p> <s> Võõra mure endaga kandmise tõttu on vene rahvas kahtlemata tugev . </s> <s> Kui palju jõudu on vaja , et lahendada kõik maailma probleemid ! </s> <s> Kahtlemata - vene rahvas peab olema tugev . </s> <s> Seepärast ka austatakse vene inimest ja mentaliteeti . </s> </p>
<p> <s> Kui panna ühele kaalukausile probleemid ja teisele kõik positiivne , mis vene inimeses head on , siis teine , andekuse kaalukauss kaalub esimese üles . </s> <s> Anne on võimeline paljust jagu saama , kuid selleks kulub aega . </s> </p>
<p> <s> Öeldakse ju , et Venemaast mõistusega aru ei saa . </s> <s> Tõepoolest , venelastest on väga raske aru saada . </s> <s> Sageli räägivad nad üht , mõtlevad teist ja teevad kolmandat . </s> <s> Sellepärast on paljudel teistel venelasega väga huvitav suhelda . </s> <s> Venelasega on huvitav juua - milline fantaasialend . </s> </p>
<p> <s> Eestlasega juua pole pooltki nii huvitav - ausalt ütlen . </s> <s> Näiteks nende eestlastega , kes mõnda aega elanud-õppinud Venemaal , on juba huvitav juua ja rääkida . </s> <s> Nendes on midagi avardunud , piirid on lahti . </s> </p>
<p> <s> <hi rend="rasvane"> Kas ei karda solvumist ? </hi> </s> </p>
<p> <s> Mulle tundub , et eestlastel on väga hästi arenenud huumorimeel . </s> <s> Kes räägib jäisest eesti temperamendist , see valetab . </s> <s> Eestlased on väga temperamentsed inimesed - nii mehed kui naised . </s> <s> Me naerame ka soomlaste üle , soomlased omakorda rootslaste üle . </s> <s> Igaüks oma naabri üle . </s> <s> Targal inimesel on oma filosoofia ja väärikus , miks peaks ta solvuma . </s> </p>
<p> <s> <hi rend="rasvane"> Elu solvunuid ei armasta . </hi> </s> </p>
<p> <s> Kuidas nii ? </s> <s> Solvutakse sellepärast , et ei saada aru . </s> <s> Solvumise võib põhjustada ka halb kasvatus . </s> <s> Näiteks oled kellegagi tülis ja ta ei vasta su tervitusele . </s> <s> See on ju halb kasvatus . </s> </p>
<p> <s> <hi rend="rasvane"> Omistate tervitamisele rohkem tähelepanu kui teistele käitumisrutiinidele . </hi> </s> </p>
<p> <s> Mulle meeldib üks omadus , mis on iseloomulik skandinaavlastele , aga ka eestlastele-lätlastele . </s> <s> Nad võivad tervitada , tundmata huvi sinu isiku ja tegemiste vastu . </s> <s> Öeldakse vaid tere , aga see ei tähenda enamat . </s> </p>
<p> <s> Aga vene inimene ütleb tere , kui oled talle oluline , lähedane . </s> <s> Küsimus “ Kuidas läheb ? ” võib areneda tunniseks vestluseks . </s> <s> Samas ei pruugi te järgmisel kohtumisel teretada , sest sa pole enam oma . </s> <s> Homme võid jälle olla parim sõber . </s> </p>
<p> <s> Skandinaavias minu meelest nii ei ole - oled kas oma või võõras , sõltumata ajast . </s> <s> Ja selline mentaliteet mulle meeldib . </s> </p>
<p> <s> <hi rend="rasvane"> Miks ? </hi> </s> </p>
<p> <s> See on ausam . </s> <s> Kasvatus lubab sul öelda tere , aga see ei tähenda sinu omaks tunnistamist . </s> <s> See on normaalne , see on hea kasvatus . </s> </p>
<p> <s> Venemaal võivad seda lubada suured inimesed . </s> <s> Läänes võivad inimesed olla ühes seltskonnas , aga see ei tähenda , et lastaks endale lähedale . </s> </p>
<p> <s> Aga Aasia - ka Venemaa on suures osas Aasia - mentaliteet on teine . </s> <s> Nemad võivad sinuga vajadusel väga lähedaselt suhelda , vajaduse muutumisel lõpetada igasuguse suhtlemise ja vajaduse taastekkides jälle väga lähedaselt suhtlema hakata . </s> </p>
<p> <s> <hi rend="rasvane"> See on mask ? </hi> </s> </p>
<p> <s> Mask . </s> <s> Puhas mask . </s> <s> Jälle jõudsime maskideni . </s> </p>
<p> <s> <hi rend="rasvane"> Seega võib järeldada , et me oleme halvad maskikandjad . </hi> </s> </p>
<p> <s> Ma loodan , et halvemad . </s> <s> Vene inimene armastab oma fantaasia tõttu palju maske . </s> <s> Eestlased on rohkem ühe maskiga . </s> <s> Milline nägu on , selline on . </s> </p>
<p> <s> <hi rend="rasvane"> Kas eestlane on salliv ? </hi> </s> </p>
<p> <s> Võtame meie võitnud eurolaulu “ Everybody ” Dave Bentoni ja Tanel Padari esituses . </s> <s> Üks tavaline Eesti poiss ja must mees . </s> <s> See oli PR . </s> </p>
<p> <s> Ameeriklased näiteks tunnetavad probleemi väga sügavalt , aga nad ei tee niisugust pulli . </s> <s> Kui Paul McCart-ney laulab Michael Jacksoni-ga - see on teine asi : laulavad kaks suurt muusikut , isiksused . </s> </p>
<p> <s> Muidugi , olgem ausad , meie eurolaul ise oli tõesti hea . </s> <s> See on medali üks pool , aga on ka teine . </s> </p>
<p> <s> Laulu niimoodi müüa , et vaadake , me oskame ka musta inimese kõrval laulda . </s> <s> See ei ole väärikas . </s> <s> Müüdi ju seda , et meil on demokraatia . </s> </p>
<p> <s> Sellest ei ole kusagil kirjutatud ega räägitud . </s> <s> Võibolla sellel teemal on keelatud rääkida , võibolla inimesed lihtsalt ei mõtle selle peale . </s> <s> Aga see oli tavaline müük . </s> </p>
<p> <s> <hi rend="rasvane"> Tänapäeva maailmas on müük olulisem kui toode ise . </hi> </s> </p>
<p> <s> Muidugi . </s> <s> Me elame maailmas , kus tuleb osata müüa kõike : annet , iseennast . </s> <s> Arvan , et põhiosa inimesi ei müüks ennast , kui neil oleks võimalused rahuldada oma vajadused muul moel . </s> </p>
<p> <s> Müük - see on turg , kapitalism - see on turg . </s> <s> Aga sõna ise on halva kõlaga . </s> <s> Turg - see on natuke valetamine . </s> <s> Sa ütled , et see on värske , aga ta ei ole päris värske . </s> </p>
<p> <s> Äri - see on suur valetamine . </s> <s> Vaid tugev inimene suudab tunnistada , et on ärimees , sest äri - see on legaalne võimalus valetada , legaliseeritud vale . </s> <s> Täpselt . </s> <s> See ei ole kõige ilusam . </s> <s> Paljud ei taha seda lihtsalt endale tunnistada . </s> </p>
<p> <s> Võib olla ma eksin , aga see on minu nägemus . </s> <s> Veenge mind vastupidises . </s> </p>
<p> <s> <hi rend="rasvane"> Defineerite samal kombel poliitika ? </hi> </s> </p>
<p> <s> Poliitika on veel suurem valetamine kui äri . </s> <s> Veel suurem . </s> <s> See on mäng . </s> <s> Poliitikutel on maskid . </s> <s> Nad on väga head mängijad , kõik on rahvakunstnikud , Jüri Järvetid või Jack Nicholsonid . </s> <s> Üks paremini , teine halvemini , aga mängivad kõik . </s> </p>
<p> <s> Hea , et me sellest mängust siiski kaugel oleme . </s> <s> Nad mängivad siiski oma väljal . </s> <s> Aga kui ilmuvad juba bin Ladenid või Husseinid või Hitlerid ja mängivad - see on õudne . </s> <s> Siis on maailm katastroofi äärel . </s> </p>
<p> <s> <hi rend="rasvane"> Miks inimene valib selle tee ? </hi> </s> </p>
<p> <s> Inimest juhib raha ja egoism . </s> <s> Kõik tahavad vallutada Everesti . </s> <s> Jumal annab võimaluse valida . </s> <s> Valiku küsimus , kes millega tegelema hakkab : kes poliitika , kes kunstiga . </s> </p>
<p> <s> Miks inimene teeb valiku - hakata poliitikuks ? </s> <s> Sest tal on egoismi rohkem , teisel jätkub egoismi vaid saiakeste valmistamiseks . </s> </p>
<p> <s> <hi rend="rasvane"> Lugu isast ja kolmest pojast . </hi> </s> <hi rend="rasvane"> <s> Töökas ja tark hakkas pankuriks , töökas ja rumal läks sõjaväkke , tark ja laisk maandus poliitikas . </s> </hi> </p>
<p> <s> Selles on oma iva , rahvatarkus . </s> <s> Poliitikud on paljuski sellised inimesed , kes mujal pole midagi saavutanud . </s> <s> Ja juhivad teisi . </s> <s> Meenutame endisi aegu - komsomoli- ja parteitöötajad olid need , kes mujal halvasti töötasid . </s> </p>
<p> <s> <hi rend="rasvane"> Kas see on põhjus , miks teie intervjueeritavate hulgas pole poliitikuid ? </hi> </s> </p>
<p> <s> Nad ei huvita mind . </s> <s> Ainsana huvitavad mind presidendid . </s> <s> Nende lend on olnud nii kõrge . </s> <s> Milline peab olema tarkus ja võistlusvõime , et tõusta esile sadade teiste seast ! </s> <s> Väga põnev on rääkida võitjaga . </s> </p>
<p> <s> <hi rend="rasvane"> Kas oluline on hetk , kui inimene on presidenditoolil ? </hi> </s> </p>
<p> <s> Inimene avaneb rohkem pärast seda , kui ta on ametist lahkunud . </s> <s> Seetõttu on huvitav võrrelda inimeste vaateid elule ametiajal ja hiljem . </s> <s> See on põhjus , miks olen intervjueerinud Arnold Rüütlit , Gei-dar Alijevit , Mihhail Gorbatšovi . </s> </p>
<p> <s> Või Vladimir žirinovski , kellega vestlesin mitte kui poliitiku , vaid näitlejaga . </s> <s> Ta on ju filmides mänginud , estraadil laulnud , küllap ta näitlejana ajalukku lähebki . </s> <s> Kogu tema valimiskampaania on üles ehitatud tsirkuse põhimõttel . </s> <s> Peaasi et oleks huvitav , lõbus ja hirmus . </s> </p>
<p> <s> <hi rend="rasvane"> Annate inimestele võimaluse endast rääkida . </hi> </s> <hi rend="rasvane"> <s> Kas loete ka ise elulugusid ? </s> </hi> </p>
<p> <s> Loen . </s> <s> Mulle meeldib , kui inimene ise endast kirjutab . </s> <s> Ka kirjutades valetab natuke , aga seda peab oskama teha . </s> <s> Ja kui sa väga palju loed , siis saad pildi kokku , mis inimesega on tegu . </s> <s> Valetada ei saa kunagi sajaprotsendiliselt . </s> <s> Lihtsalt ei tule välja . </s> </p>
<p> <s> <hi rend="rasvane"> Koit Luus </hi> </s> </p></div3>
          <div3 type="artikkel"><head> Kose ja Kõue vald alustasid liitumisläbirääkimisi </head>
<p> <s> <hi rend="kaldkiri"> 28.01.2004 <bibl> <author> Imbi Raikna </author> </bibl> </hi> </s> </p>
<p> <s> Mullu novembris tegi Kose vald Harjumaal Kõue vallale ettepaneku alustada liitumisläbirääkimisi . </s> <s> Kõue vastas “ jah ” . </s> </p>
<p> <s> Nüüdseks on jõutud töögruppide moodustamise järku , kus selgitatakse ühiselt liitumise plussid ja miinused , piirkonna arengu valupunktid ja vajakajäämised . </s> </p>
<p> <s> Kui rahvaküsitlus positiivse tulemuse annab , algab aastaid ühinemismõtteid mõlgutanud ja korra juba ühele kaardile kokku joonistatud valdade piir Saula Siniallikate juurest ja lõpeb alles Saarnakõrvega . </s> <s> Kokku saab uut valda üle 53 000 hektari . </s> </p>
<p> <s> Liitujate näol on tegu üsna erinevate valdadega . </s> <s> Kõue vallas on 1749 elanikku ja Kosel 5742. </s> <s> Kolm korda väiksema elanike arvuga Kõue valla territoorium on aga Kosest 5818 hektarit suurem . </s> <s> Asustustiheduse poolest on Kose aga jälle Kõuest ees , suhe üks neljale . </s> </p>
<p> <s> Ettevõtjaid oli möödunud aasta alguses Kõuel 67 ja Kosel 215 ning üksikisiku tulumaksu laekus 2002. aastal Kõue valda 4,3 miljonit , Kosele aga 18,4 miljonit . </s> </p>
<p> <s> Nii imestaski Kõue vallavolikogu esimees Tiiu Jalg , kui Kose läbirääkimisteks ettepaneku tegi . </s> <s> “ Kui aga uuringud leiavad positiivse tulemuse ja elanikkonna elujärg liitumise tagajärjel paraneb , on kõik hästi , ” sõnas Jalg . </s> <s> “ Tähtsaim on , et tulemuseks oleks jätkusuutlik omavalitsusüksus . ” </s> </p>
<p> <s> Kose vallavolikogu esimehe Uno Silbergi sõnul ühinemiseks karjuvat põhjust pole , sest Kose on rahvaarvult Eesti esikümnesse kuuluv vald . </s> <s> “ Eks see ühinemine on meil nagu katsepolügoon , et teistele teed näidata , ” sõnas Silberg . </s> <s> “ Kajastame kõike ka oma valla kodulehekülgedel , et rahvas oleks toimuvaga kogu aeg kursis . </s> <s> Läbipaistvus on tähtis . ” </s> </p>
<p> <s> Rahvaküsitlus on plaanis korraldada aasta pärast veebruaris-märtsis . </s> <s> Selleks ajaks on käidud tutvumas teiste liitunud valdadega , tehtud uuringuid , selgunud töögruppide poolt välja töötatud piirkondlikud vajadused ning koostatud ühine arengukava , mille põhjal saab Kose ja Kõue elanik oma otsuse teha . </s> </p>
<p> <s> “ Kui kogu protsess lõpuks ühinemiseni ei viigi , on see siiski väga positiivne . </s> <s> Uuringute tulemusena selgunud häid mõtteid püüame sellest hoolimata koos ellu viia , ” sõnas Silberg . </s> </p>
<p> <s> Mida liitumise korral ühendvalla heaks ette võetakse , on mõlema volikogu esimehe sõnul veel vara ennustada . </s> <s> “ Ootame kõigepealt uuringud ära , siis räägime täpsemalt . </s> <s> Praegu on see teema liiga hell , ” ütles Jalg . </s> <s> Samas mainis ta , et kindlasti proovitakse parandada tööhõivet , säilitada nii palju kui võimlik demograafilist olukorda ja panustada haridusse ning teistesse vajalikesse valdkondadesse . </s> </p>
<p> <s> “ Kindlasti puudutab ühinemine ka külatasandit , ” sõnas Silberg . </s> <s> “ Püüame muuta külakeskkonda nii köitvaks , et need , kes muidu Tallinnas tööl käivad , näeksid , et kodukülas on muudki teha , kui ainult magamas käia . ” </s> <s> Et vilgas töö selles suunas juba käib , näitab kas või asjaolu , et poolteist aastat tagasi polnud Kose vallas ühtegi külavanemat , nüüd on neid aga seitse . </s> </p></div3>
          <div3 type="artikkel"><head> Hea kogemusega Märjamaa </head>
<p> <s> <hi rend="kaldkiri"> 28.01.2004 </hi> </s> </p>
<p> <s> “ Ühinemine oli tookord meie ainus õige otsus , ” sõnas Märjamaa vallavanem Eero Plamus , kommenteerides praeguse valla moodustamist 2002. aastal Märjamaa alevi , Märjamaa valla ja Loodna valla alusel . </s> </p>
<p> <s> Esmakordselt Eestis kolme omavalitsuse ühinemisel sündinud Märjamaad on ühinemisjärgselt käinud külastamas kuus Järvamaa omavalitsust , Põltsamaa linn ja vald ning Vändra alev , et heast kogemusest õppida . </s> </p>
<p> <s> Riik toetas ühinenud Märjamaa valda 370 krooniga inimese kohta , mis tegi toetussummaks 7788 elanikuga vallas 2 881 560 krooni . </s> </p>
<p> <s> Ühinemise üheks võiduks peab Eero Plamus suuremat eelarve mahtu , mis oli möödunud 2003. aastal ligi 75 miljonit . </s> </p>
<p> <s> See tagas konkurentsivõime , võimaldas ressursse loogilisemalt jagada ja andis valmisoleku vajaduse ilmnedes Euroopa Liidu tõukefondide abil suurprojektide läbiviimiseks . </s> </p>
<p> <s> Vallavanemat rõõmustab ka eelarvest kadunud mittevajalik rahaline käive , sest nüüd on kõik valla lapsed omad . </s> <s> Põhikoolis on nüüd tasuta toit , ühesugune hind kehtib muusika- ja kunstikoolis õppijaile . </s> <s> Koolide ja lasteaedade pedagoogide ning kultuuri- ja spordivaldkondade töötajate palgad ühtlustati . </s> </p>
<p> <s> Vallal on siiski ka murenoote . </s> <s> “ Kahe või kolme vaese valla ühinemisel ühte rikast ei saa , ” väitis Plamus . </s> <s> “ Ka takistab Eestis kehtiv tööseadusandlus vallavalitsusse parimatest parimaid ametnikke valimast ning suur vald peab sageli täitma rohkem ülesandeid , kui ta suudab . ” </s> </p>
<p> <s> Lisaks sellele on Plamuse sõnul ühinemisjärgselt oodata “ kapist kukkuvaid luukeresid ” ehk tahtmatuid prohmakaid . </s> </p></div3>
          <div3 type="artikkel"><head> Üle 40 omavalitsuse tahab ühineda </head>
<p> <s> <hi rend="kaldkiri"> 28.01.2004 <bibl> <author> Imbi Raikna </author> </bibl> </hi> </s> </p>
<p> <s> <hi rend="rasvane"> Kuigi haldusreformi ideid on korduvalt peetud läbikukkunuks , soovib Eestis altpoolt tuleva tahte korras ühineda rohkem kui 40 omavalitsust . </hi> </s> </p>
<p> <s> Järgmisest aastast võib haldusreformiga seotud hirmudest ja kõhklustest hoolimata saada viimase kümnendi suurim ühinemisaeg . </s> <s> Kui aastal 2002 vähenes omavalitsuste arv 2,3% , siis aastal 2005 võib see protsent olla viis korda kõrgem ehk 11,6% . </s> <s> Praegu on Eestis 241 omavalitsust . </s> </p>
<p> <s> Mitmed omavalitsused kavatsevad lihtsalt paaridesse võtta , aga on ka kolme ja rohkema omavalitsusega ühinemispesasid . </s> </p>
<p> <s> Ühinemismõtetega viisik asub Lääne-Eestis , kus Kaisma vald tegi läbirääkimisteks ettepaneku Vändra vallale , Vändra alevile ja Tootsi vallale Pärnumaalt ning Järvakandi vallale Raplamaalt . </s> <s> “ Ühinemise korral oleks palju lihtsam omavalitsuse logistikat paika panna ja inimestel oleks lihtsam tööl käia , ” põhjendas ühinemisläbirääkimisteks ettepaneku teinud Kaisma vallavanem Andres Metsoja . </s> </p>
<p> <s> <hi rend="rasvane"> Viiendikul linnadest ühinemissoov </hi> </s> </p>
<p> <s> Eestimaa 39 linnast 7 on alustanud ühinemisläbirääkimisi , Lääne-Virumaa Tamsalu linna ja valla volikogud on jõudnud aga lõpp-punkti ning koostavad ühinemisteemalist dokumendipakki maavanemale . </s> </p>
<p> <s> Jõhvi vallavanema Raimo Kivimäe sõnul oli Jõhvi linnal ja vallal plaanis ühineda juba eelmiste valimiste ajal. “ Siis aga haldusreform soikus , kuigi üle 90% elanikkonnast oli ühinemise poolt , ” ütles Kivimäe . </s> </p>
<p> <s> Kolme ühineja - Tõrva linna , Helme valla ja Põdrala valla - deviisiks on Tõrva linnapea Üllar Möldri sõnul “ Läbi koostöö ühinemisele ! ” . </s> <s> Selle juhtmõtte all on peetud kolm ümarlauda . </s> <s> “ Meil on juba ammu raske aru saada , kus lõpeb valla ja kus algab linna piir , ” lausus Mölder . </s> </p>
<p> <s> Mitu valda koondab enda ümber ka Türi linn . </s> <s> “ Türi linn on Türi valla süda . </s> <s> Kõigest , mis linnas toimub , on valla inimesed väga huvitatud . </s> <s> Ühinemise puhul oleks neil võimalik kõiges oma sõna sekka öelda . </s> <s> Praegu nad seda teha ei saa , ” rääkis Türi vallavanem Enn Mäger . </s> <s> “ Õisu ja Kabala vallad soovivad Türi linna ja vallaga ühineda seetõttu , et väikeste valdadena ei suuda nad Eesti Vabariigi seadusandlust nõutaval määral täita . ” </s> </p>
<p> <s> “ Praegu on Eestis põnev olukord , nimetan seda “ suurte isade sündroomiks “ , ” rääkis Rapla maavanema kohusetäitja Silvi Ojamuru . </s> <s> “ Mitmed väiksed vallad vaatavad imetlusega suuremaid , kes on pärast ühinemist paremad ja tublimad . </s> <s> Näiteks Kohilale ja Märjamaale on ühinemisega uus hingamine sisse tulnud . ” </s> </p>
<p> <s> Saaremaa Omavalitsuste Liidu büroo direktori Jüri Pärteli sõnul on neil veebruari alguses arutelu teemal “ Saaremaa , kas üks omavalitsus ? ” . </s> <s> Praegu 16 omavalitsusega maakonda sunnib ühinemismõtteid mõlgutama ebakindlus tuleviku ees . </s> <s> “ Me ju ei tea , mis Saaremaast edasi saab , sest riigi toetust pole . </s> <s> Kui kaks aastat tagasi kaarte joonistasime , tuli meil selline ühinemise mõte pähe . </s> <s> Võõraga ei lähe ju keegi kokku , küll aga omaga , ” arutles Pärtel . </s> </p>
<p> <s> Kuigi saarlaste mõte lendab kõrgelt , on praeguseks läbirääkimisteni jõudnud 1999. aastal Kuressaare vallaga edukalt ühinenud Kaarma vald ja Kärla vald . </s> <s> “ Kärlale on ühinemine väga kasulik , sest ta on end ammendanud ja üksi pole enam kuskile areneda , ” põhjendas Pärtel . </s> </p>
<p> <s> Hoolimata sellest , et Eestis leidub praegu , rohkem kui poolteist aastat enne liitumisi võimaldavaid kohalike omavalitsuste valimisi , entusiastlikke ja ühinemist pooldavaid valdu , jääb enamik neist ettevaatlikuks , jälgides pingsalt valitsuse samme . </s> </p>
<p> <s> Ühinemine on nende jaoks kui õrn jää , kuhu on löönud mõrasid varasematele ühinejatele maksmata jäetud toetussummad ning aastaid kestnud kemplus maavanemate ümber . </s> <s> “ Meie maakonnas ei mõtle ühinemisele tõsiselt üksi vald . </s> <s> Värskelt on meeles Antsla valla ja linna ühinemine 1999. aastal , mille riik jättis toetuseta , ” rääkis Võrumaa Omavalitsuste Liidu esimees Ülo Tulik . </s> <s> “ See 300 000-400 000 , mis oli juba ära planeeritud , tuli tookord mujalt võtta . </s> <s> Kuigi valitsus on lubanud raha tagantjärgi anda , pole Antsla seda tänini saanud . ” </s> </p>
<p> <s> “ Kui ei tea , mis maavanematest ja maakondadestki saab , mis siis veel ühinemisest rääkida , ” ohkas Meeksi vallavanem Boriss Rõžov , kinnitades siiski , et kui Räpina vald peaks hakkama kunagi jälle Tartumaale kuuluma , siis oleks ühinemisel mõtet ja kaasa haarataks veel nii mõnigi naaberomavalitsus . </s> </p>
<p> <s> Sama mure on ka Valgamaa Omavalitsuste Liidu esimehel Madis Krossil . </s> <s> “ Mõtleme küll ühinemismõtteid , aga kes teab , mis maakondadest üldse saab . </s> <s> Kui lüüakse terve Eesti neljaks regiooniks , tuleb ka meil teha suuremad omavalitsused , ” rääkis ta . </s> <s> “ Samas , kui Valgamaale peaks tekkima kolm omavalitsust - Tõrva , Otepää ja Valga - , siis mis maakond me kolme vallaga enam oleksime . ” </s> </p>
<p> <s> <hi rend="rasvane"> Valitsus peab ütlema kindla sõna </hi> </s> </p>
<p> <s> Läänemaa Omavalitsuste Liidu tegevdirektori Vello Haaviste sõnul tuleks riigil enne omavalitsuste ühinemisele õhutamist ka tulubaasid selgeks teha . </s> <s> Nii ei üllatagi Haavistet , et Läänemaa on üks vähestest maakondadest , kus pole veel ükski omavalitsus uute valimiste eel ühinemissoovi avaldanud . </s> </p>
<p> <s> Jõgevamaa Omavalitsuste Liidu aseesimehe Heldur Lääne meelest on riiklik ühinemistoetus kitsivõitu . </s> <s> “ Maakondades saavad suuremad piimatootjad iga-aastast lehmatoetust samas suurusjärgus , mis valitsus pakub ühinemiseks , ” lausus Lääne . </s> </p>
<p> <s> Valitsus pole veel 2005. aastal ühinemiseks antavat summat kindlaks määranud ja iga omavalitsus ootab hinge kinni pidades 1. aprilli , kui peab valmima Eesti territoriaalse haldusjaotuse seaduse ( ETHS ) muutmise seaduse eelnõu , mis hõlmab ka täpseid juhiseid valdade vabatahtliku ühinemise kohta . </s> </p>
<p> <s> “ Vaatame , mis aprillis juhtub , ” ütles Madis Kross . </s> <s> “ Kuigi meile on ammu selgeks saanud , et rahalist kokkuhoidu ühinemisest ei tule . </s> <s> Rääkida võib vaid paremast kvaliteedist . ” </s> </p>
<p> <s> Heldur Lääne kardab aga ühinemisega kaasnevat riigi survet . </s> <s> “ Tahtsime ühineda juba eelmiste valimiste ajal , aga valitsuse suur pressing võttis isu ära ja eesmärk kadus silme eest , ” rääkis Lääne . </s> <s> “ Väide , et te olete väikesed ja ei saa hakkama , tõi kaasa olukorra , kus igaüks püüdis oma olemasolu õigustada . </s> <s> Öelda , et ta ei ole väike , nõrk ja kehv . </s> <s> Alles nüüd hakatakse krambist üle saama . ” </s> </p>
<p> <s> <hi rend="rasvane"> Võimalikud ühinejad aastal 2005 </hi> </s> </p>
<p> <s> HARJUMAA : Kose vald ja Kõue vald Lehtse vald : kas Aegviidu valla Jäneda piirkond või Tapa linn , Saksi vald ja Kadrina valla Ridaküla . </s> <s> Loksa vald ja Kuusalu vald </s> </p>
<p> <s> IDA-VIRUMAA : Jõhvi linn ja Jõhvi vald </s> </p>
<p> <s> JÕGEVAMAA : Nelikuks : Põltsamaa linn , Põltsamaa vald , Puurmani vald , Pajusi vald </s> </p>
<p> <s> JÄRVAMAA : Nelikuks : Türi linn , Türi vald , Oisu vald , Kabala vald </s> </p>
<p> <s> LÄÄNE-VIRUMAA : Tamsalu linn ja Tamsalu vald </s> </p>
<p> <s> PÕLVAMAA : Värska vald ja Mikitamäe vald Räpina vald ja Meeksi vald </s> </p>
<p> <s> PÄRNUMAA : Viisikuks : Kaisma vald , Vändra vald , Vändra alev , Tootsi vald , Järvakandi vald Raplamaalt </s> </p>
<p> <s> RAPLAMAA : Juuru vald ja Kohila vald </s> </p>
<p> <s> SAAREMAA : Kärla vald ja Kaarma vald </s> </p>
<p> <s> VALGAMAA : Kolmikuks : Tõrva linn , Helme vald , Põdrala vald Nelikuks : Õru vald , Tõlliste vald , Sangaste vald , Puka vald </s> </p>
<p> <s> VILJANDIMAA : Kolmikuks : Suure-Jaani linn , Suure-Jaani vald , Olustvere vald </s> </p>
<p> <s> <hi rend="rasvane"> Miks soovitakse ühineda </hi> </s> </p>
<p> <s> · Väikesed omavalitsused ei suuda täita riigi esitatud nõudeid . · Ühinenud ja suuremal omavalitsusel on lihtsam valla arenguprojekte rahastada . · Piirkondliku ettevõtluse hõlpsam arendamine . · Elukvaliteedi paranemine . </s> </p>
<p> <s> <hi rend="rasvane"> Miks ei soovita ühineda </hi> </s> </p>
<p> <s> · Kurb näide oma maakonnast , kus liitunud vallad jäid riigi lubatud rahast ilma . · Puudub ühine liitumisalus . </s> <s> Valla keskused on välja kujunenud ja vald saab majanduslikult hakkama . · Hirm ühinemise ees . </s> <s> Ühinemises ei nähta midagi positiivset ja kardetakse ühinemisega kaasnevaid probleeme . · Ei soovita kiirustada . </s> <s> Oodatakse ära tänavu aprillis valmiv ETHSi muutmise seaduse eelnõu ja valitsuse kindlaid seisukohti . </s> </p></div3>
          <div3 type="artikkel"><head> Toetust saab see , kes maad tegelikult harib </head>
<p> <s> <hi rend="kaldkiri"> 28.01.2004 </hi> </s> </p>
<p> <s> <hi rend="rasvane"> Ligi 2 mld krooni eurotoetusi saavad vaid need , kes on 15. märtsiks oma põllu- ja rohumaad PRIAs deklareerinud . </hi> </s> </p>
<p> <s> “ EList hakatakse põllumeestele andma ligi 2 mld krooni ja just deklareeritud maa on alus , et neid toetusi saada , ” ütles põllumajandusminister Tiit Tammsaar teisipäeval . </s> </p>
<p> <s> Ta lisas , et kõik maakasutajad ja -omanikud peaksid kiiresti PRIA oma piirkonna büroodesse pöörduma . </s> <s> Kes pole 15. märtsiks maad deklareerinud , kaotavad võimaluse EList üldse toetusi saada . </s> </p>
<p> <s> <hi rend="rasvane"> Andmeid vähe </hi> </s> </p>
<p> <s> Ehkki maa deklareerijaid peaks olema umbes 22 000 , olid teisipäevase seisuga PRIAsse laekunud vaid 4000 tootja põllumaa andmed . </s> </p>
<p> <s> Eesti arvestab deklareeritavaks maaks ca 800 000 ha . </s> <s> Ühtset pindalatoetust hakatakse andma 417 krooni hektarilt . </s> <s> Deklareerida saab alates 0,3 ha suurustest maatükkidest . </s> <s> Isegi need , kes lihtsalt oma maalappi niidavad ja tahavad kunagi tulevikus maa maha müüa , peavad kindlasti maa deklareerima . </s> <s> Sest kui põllu- või karjamaa 15. märtsi seisuga kirjas pole , ei saa ka tulevane ostja sellelt tulevikus eurotoetust taotleda . </s> <s> Seetõttu on maa deklareerimine vältimatu lisatingimus maa väärtuse tõstmiseks . </s> </p>
<p> <s> Põllumaade deklareerimine ei too automaatselt kaasa toetusi . </s> <s> See on eeltingimus , et alates 15. maist oleks võimalik taotlusi ELi toetuste saamiseks esitada . </s> </p>
<p> <s> PRIA peadirektori asetäitja Ahti Bleive soovitas ettevõtlikel tootjatel aidata ka oma naabritel - nt vanematel inimestel , kel asjaajamisega raskusi - maatükid deklareerida . </s> <s> Sest kui naaber deklareerimisega hiljaks jääb , ei saa ka ettevõtja , kes kunagi tahab naabri maatüki ära osta , sellelt eurotoetust taotleda . </s> </p>
<p> <s> Deklareerida saab vaid seda maad , mis oli kasutuses 2003. aasta seisuga . </s> <s> Arvesse võetakse põllumaad , viljapuuaiad , püsirohumaad , kasutamata põllumaa , püsikultuuride all olev maa . </s> </p>
<p> <s> Kõik tootjad peavad pöörduma maakondlikesse PRIA büroodesse , kus saab blanketid täita . </s> <s> Samuti tuleb PRIAst saadud ortofoto väljatrükilt üles otsida oma põllumaad , mitmeaastased karja- ja heinamaad , kuni 5 aastat mitte kasutuses olevad põllumaad ning püsikultuuride all olevad maad . </s> <s> Nende piirjooned tuleb , soovitavalt värviliselt , ortofo-tole joonistada . </s> <s> Kaarti on võimalik PRIA koduleheküljelt ka välja printida , kui valida põldude register ja sisestada oma äriühingu nimi , ärikood või põllumassiivi ID-number . </s> </p>
<p> <s> “ Enne kui joonistate kaardil välja oma heina- ja põllumaad , soovitan igaks juhuks kontrollida maid ka looduses , et hiljem vigu vältida , ” soovitas Bleive . </s> </p>
<p> <s> Kes maa õigeaegse deklareerimisega hiljaks jääb ( kuid hilinemine on piisavalt põhjendatud , nt haigus või pikaajaline väliskomandeering ) , võib ka hiljem dokumente täita . </s> <s> Samuti on jäetud mõningad võimalused neile , kel maa ei olnud kasutuses 2003. aastal , aga kes tahaksid uusi maid kasutusse võtta . </s> </p>
<p> <s> <hi rend="rasvane"> Lõpetage vaidlemine ! </hi> </s> </p>
<p> <s> Ka siis , kui maaomanik ja maakasutaja omavahel kokku ei lepi ning tahavad mõlemad sama maatükki deklareerida , saab toetust ikkagi üks inimene . </s> <s> “ Ainult tööd tuleb ametnikel juurde , ” ütles Ahti Bleive . </s> <s> “ Toetuse saaja on maa tegelik kasutaja , olgu ta siis omanik või rentnik . </s> <s> Aga ta peab maad harima või hooldama . ” </s> </p>
<p> <s> Maaomanikul , kes ise maid ei hari , on võimalus oma kasu välja võtta rendituluna . </s> <s> “ Kui maaomanik arvab , et ta on võimeline ise maa korrashoiuga teenima , siis ta võib ju seda üritada , aga ka tema saab deklareerida ainult neid maid , mis olid kasutuses 2003. aasta 30. juuni seisuga , ” ütles riigikogulane Tiit Niilo . </s> </p>
<p> <s> “ Kui vaidlejad kokku ei lepi , jääb maa sööti ja toetust ei saa kumbki , ” rõhutas minister Tiit Tammsaar . </s> <s> Põllumajandusministeeriumi osakonnajuhataja Mai Talvik aga soovitas vaidlejatel rendilepingusse täpselt kirja panna , mis tingimustel maa rendile antakse . </s> </p>
<p> <s> Põllumajandusminister kir-jutas 27. jaanuaril alla mää-ruse muudatusele , mis teeb põllumassiivide deklareerimise kohustuslikuks ja määrab deklareerimise lõpptähtajaks 15. märtsi 2004. </s> </p>
<p> <s> <hi rend="rasvane"> Soovitusi maa deklareerimisel </hi> · Oluline ei ole see , kes maa deklareerib , vaid see , et kirja saaks kogu põllumajandusmaa , millele edaspidi soovitakse toetust taotleda . · Deklareerida saab põllumaad , püsirohumaad , kasutamata põllumajandusmaad , püsikultuuride alla jäävat maad . · Deklareerimine ei too automaatselt kaasa mingeid toetusi . </s> <s> Toetuse saamiseks peab maad hooldama ja esitama PRIA-le eraldi taotluse , mida saab teha alates mai keskpaigast . · Toetusi hakkab saama maa kasutaja , s.t omanik , kui ta seda maad harib või hooldab ettenähtud korras , või rentnik , kes kasutab seda maad rendilepingu alusel , mille ta on eelnevalt omanikuga sõlminud . · Maaomanikel ja rentnikel tuleb omavahel kokku leppida , kes maa deklareerib . </s> <s> <hi rend="kaldkiri"> Allikas : PRIA </hi> </s> </p></div3>
          <div3 type="artikkel"><head> Iirimaa ootab töökäsi </head>
<p> <s> <hi rend="kaldkiri"> 28.01.2004 </hi> </s> </p>
<p> <s> <hi rend="rasvane"> Maikuust avaneb Eesti ning teistegi uute liikmesriikide kodanikele võimalus leida tööd viies Euroopa Liidu praeguses liikmesriigis . </hi> </s> <hi rend="rasvane"> <s> Üks neist viiest on Iirimaa , kus vajadus uue tööjõu järele olemas . </s> </hi> </p>
<p> <s> Iirlased ei tee saladust sellest , et enim oodatakse uusi töökäsi põllumajandusse ning teenindajaid restoranidesse ja hotellidesse . </s> </p>
<p> <s> Kui siinkirjutaja Dublini lennujaama piirivalveametnikule passi ulatas , lõi too sellesse templi ilma pikemalt mõtlemata ning küsis sõbralikult muiates : “ Kas tuled nelja kuu pärast tagasi ? ” </s> </p>
<p> <s> Nagu selgus hilisemate Dublinis toimunud kohtumiste käigus , on uute riikide peatselt saabuv tööjõud mitte ainult aktsepteeritud , vaid ka oodatud . </s> <s> Ilmselt soodustab lahket suhtumist Iirimaa praegugi üsna avatud tööturg . </s> <s> Saareriigi ettevõtlus- , kaubandus- ning tööhõiveameti andmetel on umbes 40% võõrtööjõust ELiga liituvate riikide kodanikud . </s> <s> Tööloaga töötas Iirimaal mullu novembris 977 eestlast , lätlasi ning leedulasi on mitme tuhande võrra rohkem . </s> </p>
<p> <s> Iirimaa asepeaministri pressiesindaja Gerry Donnelly ei osanud ennustada , kui suur hulk eestlasi võiks 1. maist tööluba vajamata Iirimaal tööd leida , kuid arvas , et laiemad võimalused avanevad lihttööl põllumajanduses ja aianduses ning teenindustöötajaile hotellides , restoranides ja baarides . </s> <s> Ehkki Donnelly sõnul pole välistatud mis tahes riigi kodanike värbamine spetsiifilisemaid oskusi-teadmisi nõudvatesse sektoritesse , on ilmne tööjõudefitsiit just ülalmainitud sektorites . </s> </p>
<p> <s> <hi rend="rasvane"> Välismaalased lihttööle </hi> </s> </p>
<p> <s> Põhjus on lihtne : 1990ndate keskpaigast hüppelise kasvu teinud Iirimaa majandus on taganud kodanikele piisava heaolu , mille tulemusena suur osa põlisrahvast lihttööde tegemise vastu huvi ei tunne . </s> </p>
<p> <s> Lisaks vajadusele uute liikmesriikide tööjõu järele on tööturu piiranguteta avamine iirlaste vaatevinklist ka põhimõtteline otsus . </s> <s> Iirimaa asepeaminister Mary Harney rõhutas Dublinis toimunud usutluses , et tööturu avamine tulevaste liikmesriikide kodanikele ei tekitanud Iiri parlamendis sisulisi diskussioone . </s> </p>
<p> <s> Iirimaa ei kavatse sisse viia mingeid tehnilist laadi piiranguid , eristudes sellega Taanist , mis samuti avab uutele liikmesriikidele tööturu , kuid otsustas rakendada ajalisi piiranguid ning jätta suletuks teatud sektorid . </s> </p>
<p> <s> “ Jättes kõrvale Iirimaa tööturu vajadused , leiame , et uutele liikmesriikidele peavad põhimõtteliselt avanema samad võimalused mis Iirimaale minevikus , ” kinnitas Iirimaa tööhõive , kaubanduse ning ettevõtluse eest vastutav asepeaminister Mary Harney . </s> <s> “ Meie inimesed ning majandus on ELis praktiseeritavast tööjõu vabast liikumisest võitnud ning me soovime , et seda saaksid kogeda ka liituvad riigid . </s> <s> Meile on tähtis , et Iirimaale saabuv tööjõud saab siin omandada uusi ja teistlaadseid kogemusi ning ühel hetkel siirduda tagasi oma päritoluriiki , et kogetut seal ehk ellu rakendada . ” </s> </p>
<p> <s> Harney kirjeldatud protsess toimus Iirimaal aastaid tagasi . </s> <s> Kasutades ELi liikmestaatuse ja sellega kaasnenud tööjõu vaba liikumise võimalust , siirdusid iirlased tööle peamiselt Suurbritanniasse ning Saksamaale , pöördusid aga teatud aja möödudes tagasi koju uute ideede ning teadmistega . </s> </p>
<p> <s> <hi rend="rasvane"> Seiklejaid ei oodata </hi> </s> </p>
<p> <s> Uute liikmesriikide tööjõudu koheldakse Iirimaal võrdselt praeguste liikmesriikide kodanikega . </s> <s> “ Kindlasti ei talu me mingit vahetegemist rahvuse , päritolu ega tasustamise tasandil . </s> <s> Kõik peavad saama vähemalt kehtestatud miinimumpalka , 7 eurot tunni eest , ning omama õigust kehtivatele sotsiaalsetele garantiidele , ” kinnitas ühenduse eesistujariigi minister Mary Harney . </s> </p>
<p> <s> Ministri pressiesindaja Gerry Donnelly sõnul pole siiski mõtet Iirimaale tööleidmislootuses uitama tulla , töökoht tuleks leida kindlasti varem n-ö kodutöö tulemusena . </s> </p>
<p> <s> Et elukallidus on Iirimaal üks ELi kõrgemaid , pole ilma reaalse sissetuleku tagatiseta saareriigis lihtne hakkama saada . </s> <s> Ühetoalise lihtsamat sorti korteri hind on pealinnas umbes 500€ , odav pole ka söök ega vaba aja veetmine . </s> </p>
<p> <s> Donnelly möönis siiski , et Dublinist eemal ning eriti maapiirkondades võib eluaseme üür osutuda tunduvalt soodsamaks . </s> <s> Samas on aga palgad põllumajanduses mõnevõrra madalamad kui tööstuses , kus keskmine palk umbes 26 000€ aastas . </s> <s> Teadjate sõnul võiks reaalne sissetulek põllumajanduses või aianduses töötajate puhul jääda pisut alla 20 000€ . </s> </p>
<p> <s> Üsna atraktiivne on Iirimaa maksusüsteem , mille põhjal tulumaksuvabastuse alla kuuluvad need , kelle aastasissetulek jääb alla 18 000€ aastas , ülejäänuid maksustatakse sissetulekust sõltuvalt 27-42% vahemikus . </s> </p>
<p> <s> Mõistagi on keeruline ennustada , kuivõrd võiks 1. maist piiranguteta avanev Iirimaal töötamise võimalus kellegi haljale oksale aidata . </s> <s> Samas võiks Iirimaal töötamine kujuneda värskendavaks alternatiiviks neile , kes eneseteostamiseks uusi võimalusi otsivad . </s> </p>
<p> <s> Lisaks soodsale teenistusele on Iirimaa plussiks ka saareriiklaste avatus ja sõbralikkus , mis peaks aitama võõras keskkonnas paremini kohaneda . </s> <s> Eesti suursaadik Iirimaal Simmu Tiik märkis , et Eesti ja eestlaste maine on Iirimaal seni üsna hea . </s> <s> Küll aga soovitas suursaadik kõigil tööletulijatel osata vähemalt algtasemel inglise keelt , selleks et tööülesannetest selgelt aru saada ning ümbritsevas tervikuna paremini orienteeruda . </s> </p>
<p> <s> <hi rend="rasvane"> Marko Saaret , Dublin-Brüssel </hi> </s> </p></div3>
          <div3 type="artikkel"><head> Stardiabi sai 200 algajat </head>
<p> <s> <hi rend="kaldkiri"> 28.01.2004 <bibl> <author> Viio Aitsam </author> </bibl> </hi> </s> </p>
<p> <s> <hi rend="rasvane"> Ettevõtluse Arendamise Sihtasutuse kaudu makstava stardiabi saanute arv kasvas mullu tublisti . </hi> </s> </p>
<p> <s> Kõige suurem arenguhüpe oli Tartumaal , kus riigi abiga ettevõtjaks startinute arv kasvas kaheksalt 29ni . </s> <s> Üks stardiabi tulemus ilustas näiteks suusatamise MK Otepää etapi tele- ja vaatepilti - puidust kümblustünn . </s> <s> “ Otepääl olime siiski Emajõe kümblusklubiga , mitte tehasega , ” täpsustas stardiabi kasutanud Tartu Tünnitehase OÜ osanik Meelis Michelson . </s> </p>
<p> <s> <hi rend="rasvane"> Ettevõtjad tünnis </hi> </s> </p>
<p> <s> Stardiraha saab tootmise-teeninduse-ettevõtte käivituseks , mitte otseseks tegevuseks . </s> <s> Näiteks kõikvõimalikke puitesemeid valmistav Tartu tünnitehas taotles stardiraha tööpinkide ostuks . </s> </p>
<p> <s> Samas rõhutas Meelis Mi-chelson , et peale turunõudluse olemasolu ja teiste majanduslikku laadi näitajate tuleb stardiabiraha üle otsustajaid n-ö mõjutada hea ideega , kas või kümblustünniga . </s> <s> “ Ja kui ka ise sellesse usud , on kõik võimalik , ” ütles ta . </s> </p>
<p> <s> Läänemaa loomaarst Rita Saviir , kelle abikaasa Jüri Saviir FIEna koerte hotelli ja koolituskeskuse rajamiseks stardiabi sai , ütles , et nendel oli idee olemas peaaegu kümme aastat . </s> <s> “ Kaalusime kõiki variante . </s> <s> Lõpuks leidsime , et stardiabi on tegelikult ainus variant , ” lausus Rita Saviir . </s> </p>
<p> <s> Huvitavaid ettevõtmisi toetati veelgi . </s> <s> Näiteks Harjus uuritakse stardiabi toel puude säsi , Viljandimaal toodetakse biodiislit , Ida-Virus põlevkivipulbrit , Võrus katuselaastusid , Tartumaal jalatsitaldasid . </s> <s> On sündinud mitu sepikoda ja käsitööaita . </s> <s> Stardiabi sai ka põhust ja lubjamördist valmistatavate ökomajade ning kivist mööbli ja ehitusdetailide tootmine . </s> </p>
<p> <s> Põhja-Eestis on stardiabi taotlemisel rõhk olnud teenindusel , juuksureil-ilusalongidel või otsesel tootmisel , Lõuna- ja Lääne-Eestis turismil - majutusel , matkadel , käsitööl . </s> </p>
<p> <s> Turism on rahataotluste üle otsustamisel tegelikult üks EASi eelistusi , lisaeelisena arvestatakse äriidee eripära . </s> <s> “ Turisminduses paistab aga originaalsetest ideedest puudus olevat , ” nentis Pärnumaa ettevõtlus- ja arenduskeskuse ettevõtluskonsultant Indrek Jürgenstein . </s> <s> Turisminduse kõrval levivad ka puidutöötlus ja rookasutus . </s> </p>
<p> <s> <hi rend="rasvane"> Lehma asemel koerad </hi> </s> </p>
<p> <s> Alustavate ettevõtjate motiivid erinevad . </s> <s> “ Meil oli laudas kolm lüpsilehma , pullid , lambad . </s> <s> Kui pukipiim ära kadus , polnud lehmapidamisel enam mõtet , ” rääkis Rita Saviir . </s> <s> “ Siis tekkis tühjaks jäänud lauda ja oma rotveilerite pinnalt koerte koolituskeskuse mõte . ” </s> </p>
<p> <s> Tekkinud mõtet pangalaenude abil ellu viia poleks olnud võimalik , väike maamaja poleks laenu katnud . </s> <s> Rita Saviiri sõnul oli lõpuks kaks võimalust : kas riskida stardiabi teega või jääda lihtsalt virelema . </s> <s> “ Inimene on ju loomu poolest laisk . </s> <s> Nüüd , kui tead , et vaja on ka omarahastuse tarbeks võetud võlg ära maksta , on see nagu ora , mis lihtsalt sunnib rohkem rabelema , ” ütles ta . </s> </p>
<p> <s> Stardiabi on maakondlike ettevõtlus- ja/või arenduskeskuste kaudu saada kõikjal üle Eesti , vaid Tallinna ettevõtlust selle toetuseliigiga ei toetata . </s> <s> Ka tavapärased maaettevõtlusvaldkonnad nagu põllu- või metsamajandus EASi stardiabi ei saa . </s> </p>
<p> <s> <hi rend="rasvane"> Stardiabiks stardivalmis </hi> </s> </p>
<p> <s> Eelmisel aastal oli stardiabi maksimumiks 100 000 krooni , kusjuures vähemalt 25% projektist tuli ise maksta . </s> <s> Viimase tarvis saab ka näiteks laenu võtta või panustada see tööna . </s> </p>
<p> <s> Stardiabi on olnud võimalik saada kaks aastat . </s> <s> “ Vara veel öelda , kui hästi on läinud , aga üldiselt on see programm õnnestunud , ” ütles Läänemaa arenduskeskuse ettevõtluskonsultant Saima Mänd . </s> <s> “ Eelmine aasta näitas , et info läks liikuma . </s> <s> Tavaliselt käib see aeglaselt . </s> <s> Räägid ja kirjutad ajalehes , aga inimesed ei pruugi aru saada , et see ka neid otse puudutab . ” </s> </p>
<p> <s> Ettevõtlus- ja arenduskeskuste töötajad soovitavad järgmistel stardiabi taotlejatel olla stardivalmis . </s> <s> ELiga seoses muutub tänavu rahastusallikas ja mõnevõrra ka toetuse saamise tingimused . </s> </p>
<p> <s> Taotluste esitamise aeg selgub esimese kvartali jooksul , ent juba on teada , et esitamisaega on siis vaid kaks nädalat . </s> </p></div3>
          <div3 type="artikkel"><head> Maaülikool jagab jõud ümber </head>
<p> <s> <hi rend="kaldkiri"> 28.01.2004 <bibl> <author> Sirje Pärismaa </author> </bibl> </hi> </s> </p>
<p> <s> <hi rend="rasvane"> Põllumajandusülikooli rektor Alar Karis tahab oma reformikavas muuta asutuse struktuuri . </hi> </s> </p>
<p> <s> <hi rend="rasvane"> Rektor Alar Karis , mida ja miks tahate muuta ? </hi> </s> </p>
<p> <s> Põllumajandusülikooli struktuur on liiga killustunud : meil on 6 teaduskonda , 8 teadusarendusasutust . </s> <s> Väikese ülikooli jaoks on seda liiga palju : inimesi ei jätku ja teadmised on killustunud teadusasutuste vahel . </s> </p>
<p> <s> Näeme viit uut alaüksust : taimekasvatus ja agrotehnoloogia , veterinaarmeditsiin ja loomakasvatus , metsandus ja inseneriasjandus , keskkonnakaitse ja ökoloogia ning majandus ja sotsioloogia . </s> <s> Nende moodustamisel on aluseks meie ülikooli missioon . </s> </p>
<p> <s> <hi rend="rasvane"> Kas teaduskonnad ja instituudid ühendatakse ? </hi> </s> </p>
<p> <s> Jah . </s> <s> Kui omal ajal reform toimus ja teadusarendusasutused ühendati ülikooliga , jäi asi pooleli . </s> <s> Instituudid toodi küll ülikooli alla , kuid pole ära kasutatud nende teaduspotentsiaali ega võimalusi instituutides õppetööd korraldada . </s> </p>
<p> <s> Kui ollakse ühes struktuuris , on võimalik jõudu ümber jagada - õppetööst vabaneb osa inimesi ja nad saavad pühenduda rohkem teadustööle , samuti saab teadlasi panna rohkem õppetööd tegema . </s> <s> On ju ainuke võimalus järelkasvu saada , kui ise õpetad noori inimesi ja nende hulgast valid . </s> </p>
<p> <s> <hi rend="rasvane"> Kas see toob muutusi ka üliõpilaste vastuvõttu ? </hi> </s> </p>
<p> <s> Ei , üliõpilaste vastuvõtt käib nagu siiani . </s> <s> Kuid püüame õppekavasid üle vaadata , need on liiga killustunud , eriti doktoriõppe omad . </s> <s> Õppetöö korralduslik külg muutub aga tsentraalsemaks . </s> <s> See tähendab , et teaduskonnad-instituudid vabanevad lisakohustusest ja aega jääb rohkem põhitegevusele . </s> </p>
<p> <s> <hi rend="rasvane"> EPMÜ on mööda linna laiali . </hi> </s> <hi rend="rasvane"> <s> Kas koondute nüüd Tähtverre ? </s> </hi> </p>
<p> <s> Meil on tõesti palju ruumi ja pinda , mida on vaja kütta . </s> <s> Seepärast töötame ka ruumilis-territoriaalse arengukava kallal . </s> <s> Iga teadlane , struktuuriüksuse juht vaatab , milliseid pindu vaja . </s> <s> Näiteks kas on mõistlik tuua agronoomid Eerikalt Tähtverre . </s> </p>
<p> <s> Ideaalis võiks kõik olla siia koondunud , sest niimoodi puutuvad teadlased tihedamalt kokku ja tekib sünergia , kus võimalik saavutada uusi väärtusi . </s> </p>
<p> <s> <hi rend="rasvane"> Muudatused põhjustavad alati vastuseisu . </hi> </s> </p>
<p> <s> Igas dokumendis , ükskõik kui hästi see on kirjutatud , hakkab inimene otsima iseennast . </s> <s> Ja kui ta ei leia end sellisel kujul , nagu arvas , hakkab mõtlema , et äkki pole mind vajagi . </s> </p>
<p> <s> Sellepärast ei piirdu me vaid dokumendi laialisaatmisega . </s> <s> Selgitasime seminaril seisukohti . </s> <s> Edasi arutatakse kava töökohtadel ja mõeldakse , kuidas programmi ellu viia . </s> </p>
<p> <s> Usun , et kollektiiv tuleb kaasa , see on ju meie tulevik . </s> <s> Esitatud kava on alles alus , kuidas ülikooli ümber kujundada . </s> <s> Ülejäänu on inimeste enda käes . </s> <s> Veebruari lõpuks peaksid alused vastu võetud olema . </s> <s> Siis hakkab tõsine töö , et 1. jaanuaril 2005 töötada uutel alustel . </s> </p>
<p> <s> <hi rend="rasvane"> Miks viivitasite reformiga ? </hi> </s> <hi rend="rasvane"> <s> Paljud andsid aasta eest teile hääle just seetõttu , et lubasite muutusi . </s> </hi> </p>
<p> <s> Kuna tulin väljastpoolt , siis alustada muudatustega esimesel kuul olnuks ennatlik . </s> <s> Aasta on paras aeg , olen pildi saanud . </s> <s> Mõtted , mida toona välja ütlesin , on süvenenud ja see annab kindlust reform läbi viia . </s> </p>
<p> <s> <hi rend="rasvane"> Majandus- ja sotsiaalteaduskonna dekaan Tiiu Ohvril : </hi> Viime kava oma instituutide töötajateni , kelle mõtteleiud võtame kokku teaduskonna nõukogus . </s> </p>
<p> <s> Analüüsime , kas meil reformiga midagi paraneb . </s> <s> Oleme nõus , et EPMÜ on tänu liitumistele kujunenud raskesti hallatava struktuuriga ülikooliks . </s> <s> Idee järgi peaksid kõik töötama ühes rusikas . </s> </p>
<p> <s> Võibolla saab ühistöö parem olema , kuigi keegi pole ka siiani seda takistanud : meie teaduskond on osalenud agronoomia- ja loomakasvatusinstituudi projektides . </s> </p>
<p> <s> <hi rend="rasvane"> Taimebiotehnoloogia uurimiskeskuse EVIKA vanemteadur Viive Rosenberg : </hi> Rektor käis lennukalt ideed välja , aga meiesugustest kaugemal asuvatest struktuuridest ( Harjumaa - toim ) pole eriti juttu . </s> </p>
<p> <s> Siiani pole liitumine EPMÜga loodetud tulemust andnud . </s> <s> Tundub , et varem oli koostööd veel rohkemgi . </s> <s> Kuue aasta jooksul pole olnud ka investeeringuid . </s> <s> Muret teeb ka see , et EPMÜ on põllumajandusest liiga palju kõrvale kaldumas . </s> <s> Ülikooli buklettidel pole enam lehma või ristikheina piltigi . </s> </p>
<p> <s> <hi rend="rasvane"> Praegused teaduskonnad : </hi> •Agronoomiateaduskond •Loomaarstiteaduskond •Maainseneriteaduskond •Majandus- ja sotsiaalteaduskond •Metsandusteaduskond •Tehnikateaduskond </s> </p>
<p> <s> <hi rend="rasvane"> Teadus- ja arendusasutused : </hi> •Agrobiokeskus •Eksperimentaalbioloogia instituut •Keskkonnakaitse instituut •Loomakasvatusinstituut •Metsanduslik uurimisinstituut •Polli aianduse instituut •Zooloogia ja botaanika instituut •Taimetehnoloogia uurimiskeskus EVIKA </s> </p></div3>
          <div3 type="artikkel"><head> Vald meelitab õpetajat rahaga </head>
<p> <s> <hi rend="kaldkiri"> 28.01.2004 <bibl> <author> Merike Pitk </author> </bibl> </hi> </s> </p>
<p> <s> <hi rend="rasvane"> Lihula vald maksab noorele õpetajale 10 000 krooni boonust aastas . </hi> </s> </p>
<p> <s> Läänemaa Lihula vallavolikogu võttis eelmise aasta lõpus vastu otsuse maksta sellest aastast valda elama ja tööle tulevatele pedagoogilise kõrgharidusega kuni 35aastastele õpetajatele lisatasuna 10 000 krooni , seda viie aasta vältel . </s> <s> Nii on vallakooli tööle tulevatel pedagoogidel võimalik viie aasta jooksul teenida 50 000 krooni lisaraha . </s> </p>
<p> <s> “ Olukord sunnib , tahame nooremaid õpetajaid , noort verd , ” põhjendas Lihula vallavanem Tiit Madisson volikogu otsust . </s> </p>
<p> <s> Madissoni sõnul lahkus eelmisel suvel Lihula gümnaasiumist kuus õpetajat , ka direktori kohale kuulutatakse selle õppeaasta lõpul uus konkurss , sest praeguse direktoriga , kes on pidevalt haiguslehel , polevat rahul ei vallavalitsuse töötajad ega õpetajad . </s> </p>
<p> <s> <hi rend="rasvane"> Tulumaksu ligi miljon krooni enam </hi> </s> </p>
<p> <s> Juba eelmise aasta algusest makstakse Lihula valda elama ja tööle tulnud kuni 26aastastele kõrgharidusega noortele 5000 krooni ühekordset lisatasu . </s> <s> Selle raha saavad edaspidi Lihula kultuurimaja noorsootöö juhiks tulnud Viljandi kultuurikolledžit lõpetav noormees ja pärast aastast töötamist ka muuseumi direktoriks asunud Tartu ülikooli lõpetanud noormees . </s> </p>
<p> <s> Madissoni sõnul võimaldab noortele soodustusi teha see , et eelmisel aastal lisandus valda umbes 50 uut töökohta ja tulumaksu laekus planeeritust 904 935 kr rohkem ( 3100 elanikuga Lihula valla 2003. a eelarve oli umbes 21 mln kr ) . </s> </p>
<p> <s> Õpetajate ja üldse kõrgharidusega noorte spetsialistide puuduse üle kurdavad teisedki vallad . </s> <s> Ehkki sama maakonna Kullamaa vallas volikogu otsust noortele õpetajatele boonuste tegemiseks pole , ütles vallavanem Einar Pärnpuu , et seda pole vajagi . </s> </p>
<p> <s> “ Kui me juba tunneme kõrgharidusega inimese lõhna , siis soodustame teda niikuinii , ” kinnitas Pärnpuu . </s> <s> Seda on vallavanema sõnul võimalik teha kas ühekordse toetusena vallavalitsuse reservfondist või küsida raha volikogult . </s> <s> Nii Lihula kui Kullamaa vald saavad õpetajaid kindlustada ka korteritega . </s> </p>
<p> <s> <hi rend="rasvane"> Noored eelistavad suuri linnu </hi> </s> </p>
<p> <s> Tallinna Pedagoogikaülikoolis põhikooli matemaatikaõpetajaks tudeeriv Maarika Kivi ütles , et kindlasti leidub ülikoolilõpetajaid , kellele on kümme tuhat krooni piisav motivatsioon minna maakooli , kuid neid on vähe . </s> <s> “ Osa tudengeid valib töökoha soovitud elukoha järgi , enamik ei tea õppimise ajal veel sedagi , kas nad üldse tahavad õpetajaks saada . </s> <s> Neile pole kümme tuhat krooni kindlasti motivatsioon , ” lausus ta . </s> </p>
<p> <s> Küll aga avaldas Kivi arvamust , et suuremaks motivatsiooniks oleks 10 000kroonine lisaboonus nende noorte jaoks , kes alles lõpetavad keskkooli ja kel pole eelistus elukutse ja elukoha suhtes veel tehtud . </s> </p>
<p> <s> Maarika Kivi tuttavad pedagoogikatudengid eelistavad minna tööle suurematesse linnadesse - Tallinna , Tartusse või Pärnusse . </s> <s> “ Soov , kuhu elama ja tööle minna , tekib tavaliselt juba lapsepõlves ja siis püüeldakse pigem selle poole , kui minnakse mingi toetuse pärast kuhugi umbropsu . ” </s> </p>
<p> <s> Ida-Virumaalt pärit ja Lüganuse keskkooli lõpetanud Maarikat väike koht ei häiriks , kuid ta ütles , et kõigepealt tahab ta minna tööle mõnda Tallinna kooli , et selle kõrvalt saaks veel õpinguid jätkata . </s> <s> “ Ainult põhikooliõpetaja kutsega pole mul edaspidi midagi peale hakata , pean edasi õppima , et võiksin tunde anda ka gümnaasiumis , ” ütles kolmandal kursusel õppiv Kivi . </s> </p>
<p> <s> Ka Tartu Ülikooli bioloogiadoktorandi Jaana Salujõe arvates võiksid vallad meelitada eelkõige oma kooli lõpetajaid õpetajakutset valima ja pärast kõrgkooli lõpetamist kodukohta tööle tulema . </s> <s> Praegu lähevad maakohta pigem need , kes pole pärast kõrgkooli mingi aja jooksul endale linnas küllalt head töökohta leidnud . </s> <s> “ See oleks siis teise ringi valik , ” ütles Salujõe . </s> </p>
<p> <s> <hi rend="rasvane"> Rahast üksi ei piisa </hi> </s> </p>
<p> <s> Lääne maavalitsuse haridus- ja kultuuriosakonna juhataja Peep Susi ütles , et Lihula vallavolikogu otsus näitab eelkõige valla head tahet , ehkki pakutav summa on tuntav ka rahakotis . </s> </p>
<p> <s> “ Kümne tuhande krooni eest saab Läänemaal mõnes maapiirkonnas juba ühetoalise korteri osta , ” sõnas Susi . </s> <s> Tavaliselt annavad vallad õpetajatele korteri tasuta , ainult kommunaalkulud tuleb ise kanda . </s> </p>
<p> <s> Küll on aga Peep Susi sõnul maakoolidesse tööle minek pisut riskantne , sest keegi ei tea , mis neist koolidest õpilaste arvu langedes edasi saab . </s> <s> Läänemaa puhul võib Susi sõnul kindlalt rääkida ainult sellest , et Haapsalust koolid ei kao . </s> </p>
<p> <s> Kullamaa keskkooli direktor Meelis Välis juhtis tähelepanu sellele , et lisaboonusega meelitamisest üksi jääb väheseks , kui õpetajale pole võimalik tema erialal täiskohta pakkuda . </s> <s> Kullamaa keskkoolis on näiteks füüsikaõpetajal ainult kümme tundi , mis ei taga poolt kohtagi . </s> </p>
<p> <s> Praegu on füüsikatunnid jagatud matemaatika- ja keemiaõpetajate vahel . </s> <s> Kõiki aineid aga omavahel sobitada ei saa . </s> <s> “ Kui kool vajab nii füüsika- kui kunstiõpetuse õpetajat , siis sellise professiooniga inimesi , kes on võimelised andma mõlemaid aineid , on võibolla ainult mõni üksik kogu Eestis , ” nentis Välis . </s> </p>
<p> <s> Kullamaa vallavanema Einar Pärnpuu sõnul peaks maakooli õpetajate probleemi lahendama riik , sest riik maksab nende koolituse kinni . </s> <s> “ Vanasti oli riiklik suunamine nii koolidesse kui majanditesse ja keegi polnud sellepärast solvunud , ” rääkis Pärnpuu . </s> <s> “ Ka praegu peaks nii olema , et kui õpid riigi kulul , siis töötad pärast näiteks viis aastat õpetajana seal , kus sind kõige rohkem vajatakse . ” </s> </p>
<p> <s> Haridus- ja teadusministeeriumi andmeil läheb ülikoolis õpetajaks õppinutest kooli tööle 60-80% , kahjuks pole teada , palju neist maale , edastas ministeeriumi suhtekorraldustalituse nõunik Marja Kuusk . </s> </p></div3>
          <div3 type="artikkel"><head> Harjumaa haridus õitseb </head>
<p> <s> <hi rend="kaldkiri"> 28.01.2004 </hi> </s> </p>
<p> <s> Kui mujal seistakse silmitsi õpilaste vähesusega , siis Harjumaale on lapsi viimasel ajal nii palju juurde tulnud , et on tarvis koole lisaks ehitada . </s> </p>
<p> <s> Saku vald plaanib 2005. aastal gümnaasiumi laiendada ja Kurtnale uue põhikooli rajada . </s> <s> Rae vald ehitab uue kooli Peetri külla ning kavandab juurdeehitust Jüri gümnaasiumile . </s> </p>
<p> <s> Kui maa-amet loa annab , hakkab Viimsi vald juba tänavu Haabneeme külje alla 1200 õpilasele mõeldud kooli rajama . </s> <s> Randvere külla on kavandatud 360 õpilasele mõeldud algkool ja 120kohaline lasteaed . </s> </p>
<p> <s> Nissi vallas saab kevadeks valmis Turba gümnaasiumi uhiuus võimla . </s> <s> Peagi hakatakse ehitama Nissi põhikooli uut hoonet ( vana ei kõlba lasteasutuseks oma tuleohutusklassi tõttu ) . </s> </p>
<p> <s> Kose valla põhikoolis on aastatel 2006-2008 õpilaste vähenemist oodata . </s> <s> Samal ajal on aga Kose gümnaasiumis ruumipuudus . </s> <s> “ Peame otsustama , kas rajada juurdeehitus või kasutada suletava Kose teeninduskooli ruume , ” täpsustas vallavanem Vello Jõgisoo . </s> <s> “ Lisaks peame liitumisläbirääkimisi Kõue vallaga , üritame koostada ühist koolivõrku . ” </s> </p></div3>
          <div3 type="artikkel"><head> Koolide sulgemisel on vaherahu </head>
<p> <s> <hi rend="kaldkiri"> 28.01.2004 <bibl> <author> Anneli Sihvart </author> </bibl> </hi> </s> </p>
<p> <s> <hi rend="rasvane"> Tänavu pole Eestis maakoolide sulgemise lainet oodata - peaaegu kõik koolid , mida sulgeda andis , on kas juba suletud või suurematega liidetud . </hi> </s> </p>
<p> <s> Kui viimase kolme aastaga suleti või korraldati Eestis ümber 54 kooli , siis uus kooliaasta tuleb vähem kurb . </s> <s> “ Tänavu ei sulge me ühtegi kooli , vaid katsume säilitada elu maal , ” sõnas Tartumaa Kambja vallasekretär Reet Kiuru . </s> <s> Samasse maakonda jäävatel Puhjal ega Ülenurmel pole põhjust õpilaste vähesuse üle kurta , laste arv suureneb Laeva põhikoolis . </s> </p>
<p> <s> <hi rend="rasvane"> Lapsi tuleb juurde </hi> </s> </p>
<p> <s> Rannu keskkoolis on laste arv samuti tasapisi suurenema hakanud . </s> <s> Vallavanem Uno Rootsmaa sõnul on kool olnud Rannus üle 300 aasta ning lõppu ei paista . </s> <s> “ Rannu kooli lastel on palju eeliseid , näiteks tasuta koolilõuna kõigile , tasuta töövihikud , tasuta huvialaringid , ” kinnitas vallavanem . </s> </p>
<p> <s> Ka Ida-Virumaal jätkakse vähemalt väliselt senise hooga . </s> <s> “ Mingit sulgemist me ette ei näe , ” kinnitas Lüganuse vallavanem Indrek Saluvee . </s> <s> “ Koolil valmib arengukava aastani 2013 , näeme ette kooli laiendamise . </s> <s> Laste arv suureneb . ” </s> <s> Illuka valla projektijuht Alvi Karp tõdes aga , et kuigi Illuka põhikoolis õpib 88 last , kooli sulgemist esialgu plaanis ei ole . </s> </p>
<p> <s> Võrumaa Antsla vallavalitsus ei saa enam sulgeda ühtegi kooli , tõdes vallavanem Tiit Tõnts . </s> <s> “ Oleme juba sulgenud kaks väikest maakooli - Kaika ja Vana-Antsla - ja sellest peaks piisama , ” lausus ta . </s> </p>
<p> <s> Järvamaa Roosna-Alliku valla volikogu on siiski sunnitud sulgema Vodja algkooli , kuhu 1. septembril tuleks vaid 8 õpilast . </s> <s> Vallavalitsus on korraldanud õpilaste veo kümne kilomeetri kaugusele Roosna-Alliku põhikooli . </s> </p>
<p> <s> Koolide sulgemise kurb rida saab edaspidi täiendust . </s> <s> Kuna lähema kümne aasta jooksul õpilaste arv Eestis pea poole võrra väheneb , siis on karta , et nii mõnigi kool sai vaid paar aastat armuaega juurde . </s> </p>
<p> <s> Torma vallas Jõgevamaal tuleb aastaks 2007 vastu võtta otsus , mis saab Sadala põhikoolist . </s> <s> Üks võimalikke variante on viia Torma ja Sadala põhikoolid ühe juhtimise alla , tõdes vallavanem Riina Kull . </s> <s> Oskusainete õpetamise ruumid oleksid ühe kooli juures , vald korraldaks õpilaste veo ( vahemaa 8,7 km ) . </s> </p>
<p> <s> Sama maakonna Voore kooli aga Saare vallavalitsus sulgeda ei soovi , kuigi praegu on seal vaid 128 õpilast ja vallal tuleb leida lisavahendeid , et õpetajatele väärilist palka maksta . </s> <s> Ka asub kool mõisamajas ning ülalpidamiskulud on küllaltki suured . </s> </p>
<p> <s> “ Saare põhikooli sulgemine kahe aasta eest viis niigi juba hulga õpilasi naabervaldade koolidesse . </s> <s> Hea on see , et vähemalt kõik esimesse klassi astujad tulid Voore põhikooli , ” sõnas Saare vallavanem Jüri Morozov . </s> </p>
<p> <s> “ Nüüd esitasime taotluse õpilaskodu rajamiseks Voore põhikooli juurde . </s> <s> Ehitus käib , sügisel hakkab õpilaskodu tööle . </s> <s> Selle tulemusena loodame naabervaldadest lisanduvat kuni 30 last , ” lisas ta . </s> </p>
<p> <s> <hi rend="rasvane"> Miinumumistki jääb vajaka </hi> </s> </p>
<p> <s> Rahanappus mõjutab haridust mujalgi . </s> <s> “ 2004. aasta tasandusfondi jaotuse eelnõu kohaselt ei suuda kaks Läänemaa põhikooli - Vormsi ja Nõva - tagada õpetajatele isegi palgamiinimumi , ” tõdes maakonna haridus- ja kultuuriosakonna juhataja Peep Susi . </s> <s> “ Tänavune puudujääk on 288 000 krooni . ” </s> </p>
<p> <s> Mõlemad koolid on oma vallas ainsad , kummaski on juba liitklassid . </s> <s> Piirkondade muust maakonnast eraldatuse tõttu pole aga võimalik sulgeda ei koole ega ka vanemaid kooliastmeid . </s> </p>
<p> <s> Palgatõusu pole Susi sõnul loota ka Hanila , Lihula ja Taebla valla koolides , sest õpilaste arv väheneb üha . </s> <s> “ Me ei kavatse praegu sulgeda ühtegi oma kolmest koolist , kuigi neid ei saaks jätkusuutlikuks nimetada , ” oli Hanila vallavanem Arno Peksar kindel . </s> <s> “ Vatla põhikooli me juba tegime kuueklassiliseks . </s> <s> Kolme aasta jooksul ei ole ükski sealt seitsmendasse klassi läinutest meie valda Virtsu põhikooli suundunud . ” </s> </p>
<p> <s> Laste mujale suundumine tähendab , et Hanila vald ei saa koondada laste pearaha valla ainsasse põhikooli . </s> </p>
<p> <s> “ Jäime ilma pearahast ja maksame lisaks naabervaldadele meie laste koolitamise eest , ” lausus vallavanem . </s> <s> “ Kui kaotaksime veel mõne kooli , läheksid lapsed ja raha taas naabervalda . </s> <s> Praegune vähenegi koolipersonal jääks tööta , ilus hoone vandaalide lõhkuda . ” </s> </p>
<p> <s> <hi rend="rasvane"> Taganeda pole kuhugi </hi> </s> </p>
<p> <s> Ka Haanja vald ei kavanda sel aastal koolide sulgemist . </s> <s> “ Aga arvestades sündivust , muutub õppetöö säilitamine kahes põhikoolis üha raskemaks , ” tunnistas vallavanem Juri Gotmans . </s> <s> “ Kui riik ei anna enam reservist palgaraha , tuleb Läti piirist 5 km kaugusel asuv Ruusmäe kool tõenäoliselt nelja- või kuueklassiliseks muuta . ” </s> </p>
<p> <s> “ Värska vallal on kaks kooli - Värska gümnaasium ja Saatse põhikool , ” ütles vallavanem Rein Järvelill . </s> </p>
<p> <s> “ Väga raske on vallal pidada Saatse põhikooli , kus õpilaste arv on väike ja kooli ülalpidamise kulud õpilase kohta suured . </s> <s> Siiski püsib kool Saatses ilmselt ka järgmisel õppeaastal , kuna selline on vallavolikogu poliitiline otsus : säilitada kaugel äärealal kool , tagamaks piirkonna elujõulisust . ” </s> </p>
<p> <s> Räpina vald muudab Ruusa põhikooli tõenäoliselt paari aasta pärast 6klassiliseks , Naha algkooli püütakse säilitada . </s> <s> Räpina ühisgümnaasiumiga seoses peetakse aga hoopis suuremaid plaane , renoveerimist , mis maksaks 36-39 miljonit krooni . </s> <s> “ Ühisgümnaasiumis õpib 805 päevaõppe ja 56 kaugõppe õpilast , ” sõnas vallavanem Inge Hirmo . </s> <s> “ Aastal 2010 on gümnaasiumis valla prognoosi kohaselt umbes 600 õpilast . ” </s> </p>
<p> <s> <hi rend="rasvane"> Pessimistlik tulevik </hi> </s> </p>
<p> <s> Samas on Hirmo maakoolide tulevikku prognoosides pessimistlik . </s> <s> “ Praeguse haridusvõrgu juures me ei suuda oma riigis koole pidada . </s> <s> Kindlasti tuleb neid juurde ehitada Tallinna-äärsetesse valdadesse , aga mujal Eestis ei päästa paljusid koole ka sündivuse järsk kasv , ” lausus ta . </s> </p>
<p> <s> Sulgemise eest pole kaitstud linnakoolidki . </s> <s> Tartus ja Pärnus suletakse kummaski üks kool ( vastavalt Annemõisa kool ja Niidupargi gümnaasium ) ning ka Kohtla-Järvel on haridusasutuste võimalikust vähendamisest ääri-veeri juttu tehtud . </s> </p>
<p> <s> Millised koolivõrgu muudatused neil eeloleval õppeaas-tal plaanis on , peavad omavalitsused haridus- ja teadusministeeriumile teada andma 1. märtsiks . </s> </p>
<p> <s> <hi rend="rasvane"> Kolme aastaga suletud koolid </hi> </s> </p>
<p> <s> <hi rend="rasvane"> 2001. aastal suleti 24 kooli </hi> </s> </p>
<p> <s> 2002. aastal suleti või reorganiseeriti 20 kooli 1. </s> <s> Päinurme lasteaed-algkool Järvamaal 2. </s> <s> Hageri lasteaed-algkool Raplamaal 3. </s> <s> Kõpu algkool Hiiumaal ( liitklass I-IV jätkas Lauka põhikooli koosseisus ) </s> <s> 4. Kõrgessaare algkool Hiiumaal ( neli klassi jätkab Lauka põhikooli koosseisus ) </s> <s> 5. Anija algkool Harjumaal 6. </s> <s> Taritu lasteaed-algkool Saare maakonnas 7. </s> <s> Lõõla algkool Järvamaal 8. </s> <s> Hulja lasteaed-algkool Lääne-Virumaal 9. </s> <s> Tallinna Tondi lasteaed-algkool 10. </s> <s> Hellamaa algkool Saare maakonnas 11. </s> <s> Paadrema algkool Pärnumaal 12. </s> <s> Tartu Puiestee kool ( vaimupuudega õpilased said õppimisvõimaluse Tartu Kroonuaia koolis , õpiraskustega õpilased Tartu slaavi gümnaasiumis ) </s> <s> 13. Kopli vene põhikool 14. </s> <s> Tallinna 11. õhtukeskkool 15. </s> <s> Ravila lasteaed-algkool Harjumaal reorganiseeriti lasteaiaks 16. </s> <s> Sangaste lasteaed-algkool Valgamaal muutus Sangaste lasteaiaks 17. </s> <s> Peedu lasteaed-algkooli algkooli osa Tartumaal liideti Elva gümnaasiumiga 18. </s> <s> Elva algkool Tartumaal liideti Elva gümnaasiumiga 19. </s> <s> Leevi põhikool Põlvamaal muutus Leevi algkooliks 20. </s> <s> Tartu Raadi gümnaasium liideti Tartu Puškini gümnaasiumiga </s> </p>
<p> <s> <hi rend="rasvane"> 2003. aastal suleti või reorganiseeriti 10 kooli </hi> 1. </s> <s> Käravete algkool Järvamaal 2. </s> <s> Käru algkool Lääne-Virumaal 3. </s> <s> Kanaküla algkool Pärnumaal 4. </s> <s> Vahastu lasteaed-algkool Raplamaal 5. </s> <s> Ulvi põhikool Ida-Virumaal 6. </s> <s> Narva Vanalinna kool 7. </s> <s> Tõrvandi algkool Tartumaal liideti Ülenurme gümnaasiumiga 8. </s> <s> Patküla põhikool Valgamaal liideti Tõrva gümnaasiumiga 9. </s> <s> Leisu algkool Hiiumaal liideti Emmaste põhikooliga 10. J. V. Veske nimeline Maarja keskkool Jõgevamaal muutus põhikooliks </s> </p>
<p> <s> <hi rend="kaldkiri"> Allikas : haridus- ja teadusministeerium </hi> </s> </p></div3>
        </div2>
        <div2 type="rubriik">
          <head> Uudised </head>
          <div3 type="artikkel"><head> Koolipiima toetusega korras </head>
<p> <s> <hi rend="kaldkiri"> 28.01.2004 </hi> </s> </p>
<p> <s> Kolmandal õppeveerandil said PRIA jagatavat koolipiimatoetust 234 valla ja linna 53 549 õpilast . </s> <s> Ilma jäid vaid kolme omavalitsuse lapsed . </s> </p>
<p> <s> Saarde vallas ei esitatud koolipiima raha kasutamise aruannet õigeks ajaks ning Saare vallas Voore põhikoolis ja Tartu Puškini gümnaasiumis osteti tooteid , mida osta ei tohi . </s> <s> Eelmise aasta samal ajal jäi nendel põhjustel toetusest ilma 38 omavalitsust . </s> </p>
<p> <s> Saarde valla sotsiaalnõuniku Mare Kurri sõnul seisis asi kooli taga , tema käis enda väitel Tihemetsa põhikoolile kogu aeg peale , et nad aruande ära teeksid . </s> <s> Kooli direktor Priit Anton ütles , et tema kuulis asjast alles viimasel päeval . </s> <s> Lapsed piima siiski saavad , sest direktori kinnitust mööda saadakse hakkama ka tavalise sööklaeelarvega . </s> </p>
<p> <s> Õigeks ajaks jätsid aruanded esitamata ka Martna ning Tarvastu vallad , kuid PRIA pidas hilinemise põhjust mõjuvaks ja toetab omavalitsusi . </s> </p>
<p> <s> Koolipiimatoetus on omavalitsuste kaudu koolidele antav raha Eestis toodetud piimatoodete ostmiseks . </s> <s> Järgmine aruande esitamise tähtaeg on 8. märts . </s> </p></div3>
          <div3 type="artikkel"><head> Vilma võib omanikku vahetada </head>
<p> <s> Viljandis asuva leivatööstuse nõukogu esimees Arnold Kimber lubas , et kui ettevõte müüakse , siis sellele , kes leivaga edasi tegeleb ja töökohad säilitab . </s> </p>
<p> <s> Seni on neid , kes Vilmat edaspidigi leivatööstusena näevad , 75% huvilistest . </s> <s> “ Ülejäänud on mingid offshore'id , kes Vilma ilmselt edasi müüksid , ” sõnas Arnold Kimber , kommenteerides pärast euroreferendumi “ jah-i ” tekkinud ostuhuvi . </s> <s> Küsimusele , kes need kosilased on , vastas Kimber : “ Väga palju tahate teada saada . ” </s> </p>
<p> <s> Kimber möönis , et paar-kolm töökohta võib siiski kaduda seoses töö automatiseerimisega vms. </s> <s> Praegu tehakse Vilmas väga palju käsitsi . </s> </p>
<p> <s> Pikas plaanis on firma müük Kimberi sõnul just see , mis töökohti juurde tekitab . </s> <s> Seda sellepärast , et nagu Soomeski pärast ELiga liitumist , võivad ka Eestis keskmise suurusega ettevõtted nagu Vilma ajale jalgu jääda . </s> <s> Kellegi suuremaga koos aga võimalused avarduvad , saab tootmist laiendada . </s> </p>
<p> <s> Kimber kinnitas , et Vilma juhatuse esimehe vahetamine detsembris võimaliku omanikuvahetusega seoses ei ole . </s> <s> “ See oli puhtalt poliitiline kokkulepe , endine juht pidi minema abilinnapeaks . ” </s> </p>
<p> <s> Konkreetseid läbirääkimisi Vilma müügi üle siiski veel ei peeta . </s> <s> Kimber ei öelnud ka , millisest hinnast alates pakkumisi tõsiselt võetakse . </s> <s> Ka on mitmed leivatööstusega kokku puutunud inimesed müügijutu suhtes skeptilised . </s> <s> “ See jutt on reklaamimaiguline , ” ütles leivatööstust toorainega varustava ASi Vilmix juhataja Marge Tirgo . </s> <s> Nii Tirgo kui ka Eesti Leivaliidu president Neeme Raig leidsid , et praegu käiakse kõigi tootjate juures väikest viisi flirtimas - Baltikum on nüüd huvipakkuv piirkond . </s> <s> Aga see ei tähenda veel müümist . </s> <s> “ Ärimehena võin vaid seda öelda , et ärimees tahab oma investeeringut tagasi , ” lisas Raig . </s> </p></div3>
          <div3 type="artikkel"><head> Elektri hinda ootab tõus </head>
<p> <s> <hi rend="kaldkiri"> 28.01.2004 </hi> </s> </p>
<p> <s> Eesti Energia ( EE ) juhatuse esimees Gunnar Okk ütles , et elektri kavandatav hind avalikustatakse siis , kui vastav taotlus antakse üle Energiaturu Inspektsioonile . </s> </p>
<p> <s> Okk ei kinnitanud ega lükanud ümber spekulatsioone teemal , et elektri hind võib tõusta 15% - läinud nädalal peetud EE nõukogu koosolekul seda ei arutletud . </s> <s> Küll kinnitas EE nõukogu esimees Urmas Sõõrumaa , et hinnatõus jääb taskukohaseks nii eratarbijatele kui tööstustele . </s> </p>
<p> <s> EE nõukogu kinnitas aga pikaajalise investeerimiskava põhimõtted aastani 2018. </s> <s> Selle aja jooksul investeeritakse 46 miljardit krooni . </s> <s> Suuremat tähelepanu pööratakse elektrivõrgu arendamisele . </s> <s> “ Eesti elektrivõrk on vana ja seega haavatav , ” märkis Sõõrumaa . </s> <s> “ See tuleb korda teha , arvestades tehnilisi ja rahalisi piiranguid . ” </s> </p>
<p> <s> EE tehnikadirektor Lembit Vali märkis , et praeguses olukorras on 23 000 kliendil lubatust madalam pinge ning aastas ühtekokku 30 000 katkestust . </s> <s> “ Rohkem kui pooled võrkudest on üle 30 aasta vanad ehk kriitilise ea lähedal , ” sõnas Vali . </s> <s> Põhiinvesteering suunatakse Tallinna , kus enim probleeme . </s> <s> Investeeringute rahastamine saab Gunnar Oki sõnul toimuda kolmel alusel : hinnatõus , välislaen või riigi toetus . </s> </p>
<p> <s> Küll tõusis sel nädalal ja tõuseb veelgi bensiiniliitri hind Eesti tanklates . </s> <s> Esialgu tõusis bensiini 95 liitri hind 20 senti , edaspidi võib see aga veelgi tõusta . </s> <s> Analüütikud näevad isegi krooni lisandumist kütuseliitri hinnale . </s> </p>
<p> <s> Järsk hinnatõus jääb ootama 1. maid , mil autokütuse aktsiis tõuseb krooni võrra , lisades koos käibemaksuga bensiiniliitri hinnale automaatselt 1 krooni ja 18 senti . </s> </p></div3>
          <div3 type="artikkel"><head> Piimarallil lõppu ei paista </head>
<p> <s> <hi rend="kaldkiri"> 28.01.2004 <bibl> <author> Heino Laiapea </author> </bibl> </hi> </s> </p>
<p> <s> <hi rend="rasvane"> Eesti piimatöötlejate hinnakruvimine jätkub veebruaris , odavamat piima tuuakse Lätist . </hi> </s> </p>
<p> <s> Veebruarist pakuvad tööstused piimakilo eest suurematele tootjatele juba üle nelja krooni , samal ajal ostetakse lisaks odavamat piima Lätist . </s> <s> ASi Võru Juust tootmisdirektor Aivar Ungerson ütles , et Lätist tuuakse päevas 21 tonni pastöriseeritud piima ja 21 tonni lõssi , mida kasutatakse juustu valmistamisel . </s> </p>
<p> <s> <hi rend="rasvane"> Lätlaste endi otsus </hi> </s> </p>
<p> <s> “ Kui Läti tööstused leiavad , et nendel on momendil õigem müüa piima , kui sellest ise tooteid valmistada , siis nad seda ka teevad , ” kinnitas E-Piima juhatuse esimees Jaanus Murakas . </s> <s> E-Piim ise praegu Lätist piima ei varu . </s> </p>
<p> <s> Aivar Ungersoni sõnul on Võru Juustu miinimumhind toorpiima eest 3.80 krooni . </s> <s> “ Sellele tulevad juurdearvestused valgu ja rasva pealt , ” lisas ta . </s> <s> Eestist varub Võru Juust 117 tonni piima päevas . </s> </p>
<p> <s> Vastuseks küsimusele , kas osa piimast viiakse ka Laeva Meiereisse , kes piimasõjas esimesena kannatada sai ja seni ostetud piimast ilma jäi , ütles Ungerson , et Võru Juustul ja Laeva Meiereil on ühised omanikud ning muidugi käib kahe ettevõtte vahel koostöö . </s> </p>
<p> <s> Laeva Meiereil tekkis piimapõud jaanuaris , kui AS Kalev Paide Tootmine tõmbas temalt ära suurkliendi , Laeva Ühistu piima . </s> <s> Paide Tootmine maksis seni Laeva Meiereisse piima müünud Laeva Ühistule esimesena Eestis piimakilo eest 4 krooni . </s> <s> Seejärel olid ka teised tööstused sunnitud tootjatele , eriti suurematele partneritele , makstava piima hinda tõstma . </s> </p>
<p> <s> Kui kaua maksavad piimatööstused üle mõistliku kõrget hinda , otsustavad tööstuste omanikud . </s> <s> Jaanus Muraka sõnul kavatses E-Piim tõsta piima hinda selle aasta maikuus , kui Eestis rakenduvad ELi toetusskeemid ja tururegulatsiooni mehhanismid . </s> <s> “ Nüüd tuleb aga meil hinnatõus veebruarist , et emotsionaalsel piimaturul kaasa minna , ” ütles Murakas , kelle ettevõte maksis seni piimakilo eest 3.50. </s> </p>
<p> <s> Samas on piimatööstuste viimase kümne aasta piimahinnarallid enamasti lõppenud mõne piimatööstuse pankrotiga ja suurteks kaotajateks on jäänud piimatootjad . </s> <s> “ Tootjad peaksid olema arukad ja tähelepanelikud ning ettenägelikud hinnarallis osalemises , ” soovitas Murakas . </s> </p>
<p> <s> Töötlejate sõja üks eesmärke on ennast Eesti piimatoodete turul kindlustada või turuosa suurendada . </s> <s> AS Tallinna Piimatööstuse ostudirektori Tarmo Toomela sõnul on tööstusel linnapiimatoodete osas hinnanguliselt ligi 50protsendiline turuosa ja seda on plaanis kasvatada . </s> </p>
<p> <s> “ Tallinna Piimatööstus loobus keskmise hinna avaldamisest , sest see ei ole korrektne ning annab turule vale signaali , ” lausus Toomela . </s> <s> “ Meil on ligi sada lepingulist partnerit . </s> <s> Kokkuostuhind lepitakse tootjatega kokku individuaalselt nagu ka hinna kehtivuse periood . ” </s> </p>
<p> <s> <hi rend="rasvane"> Turg on paigas </hi> </s> </p>
<p> <s> Praegu varub Tallinna Piimatööstus ligi 86% toorpiimast suurtootjatelt , väiketootjatelt ostetakse umbes 14% päevasest vajadusest . </s> <s> Praegu ollakse Eesti siseturul suurim piimatöötleja , töödeldes päevas 200 tonni ( 31% ) kogu Eestis varutavast toorpiimast . </s> <s> “ Lähiajal on plaanis suurendada tootmismahtu kuni kolmesaja tonnini päevas , ” sõnas Toomela . </s> </p>
<p> <s> E-Piima juhatuse esimehe Jaanus Muraka hinnangul pole aga lihtne turuosa Eestis suurendada . </s> </p>
<p> <s> “ Turg on paigas ühe piimapaki kaupa , ” rääkis ta . </s> <s> “ Kui nüüd ühelt poolt tõstetakse varutava piima hinda ja teiselt poolt langetatakse turuosa suurendamiseks piimapaki hinda poes , saavad sellest kahju tööstused . </s> <s> Kuna Eestis on piima hind ekspordikeskne , on piimapaki hind poes hetke piimaekspordi võimaluste peegeldus . </s> </p>
<p> <s> Vaatamata kõrgele piimahinnale , kurdavad mitmed väiketootjad , et nendele makstakse 50 senti vähem kui ühistutele . </s> </p>
<p> <s> “ Öeldakse , et sul on nii vähe piima , aga selle eest on transport tasuta . </s> <s> Tegelikult maksan ma ju piimaveo ise kinni , sest saan vähem raha , ” ütles üks tundmatuks jääda sooviv tootja . </s> <s> Mõni tööstus ei hakka tootjaga üldse rääkima , kui tal päevas vähemalt tonni piima müüa pole ja järjest rohkem tekib valdasid , mille küladest ükski piimaauto tööstusele piima ei vii . </s> </p></div3>
        </div2>
        <div2 type="rubriik">
          <head> Arvamus </head>
          <div3 type="artikkel"><head> Mis lännu , see lännu . Ka õiglustunne </head>
<p> <s> <hi rend="kaldkiri"> 28.01.2004 <bibl> <author> Heiki Raudla </author> </bibl> </hi> </s> </p>
<p> <s> “ Rikkad tõllas , vaesed võllas . ” </s> <s> Ikka ja jälle sähvab see kulunud ütlus peast läbi , ja vägisi tundub , et see peab paika . </s> <s> Nagu ka eelmise nädala kõige jaburama uudise puhul : 8,5 miljonit krooni kultuuriraha oma taskusse ( või kasiino kassasse ) toppinud majandusgeenius saab kohe-kohe trellide tagant välja ja hakkab õppejõuks . </s> </p>
<p> <s> Juba see , et 8,5 miljoni riigi krooni oma tasku pistmise eest saab vaid paar aastat , kõlab absurdselt . </s> <s> Aga see , et suurvaras ennast traataia tagant välja küsib ja ülikoolis loenguid pidama hakkab , paneb õhku ahmima . </s> </p>
<p> <s> Tegelikult , ega minu suppi see kõik lahjemaks tee . </s> <s> Ning ega varga puuris hoidmine raha kultuurile tagasi too . </s> <s> See on kadunud kui hundi kurku , sest vaevalt mees nii kaua elab , et seda oma palgast tagasi jõuab maksta . </s> </p>
<p> <s> Aga õiglustunde ajab see sassi küll . </s> <s> Ka õigusteadlikkuse , mis maalib pildi inimese õigustest ja vastutusest ühiskonna ees . </s> </p>
<p> <s> Muidugi , õigus pole kunagi õiglane , sest inimesed kipuvad õigussüsteemi õigluse kasuks idealiseerima . </s> <s> Ning pettuvad , kui lõhe nende kahe sõna vahel liiga suureks käriseb . </s> </p>
<p> <s> Aga avalik kursus üliõpilastele “ Kuidas 8,5 miljonit kõrvale panna ja sellest puhtalt välja tulla ” muudab naeruväärseks loosungi , et kuritegu ei tohiks end ära tasuda . </s> </p>
<p> <s> Tasub kuhjaga , nagu näha . </s> <s> Mis tähenduse annab see sõnale “ preventsioon ” ? </s> </p></div3>
          <div3 type="artikkel"><head> Nädala nägu </head>
<p> <s> <hi rend="kaldkiri"> 28.01.2004 </hi> </s> </p>
<p> <s> <hi rend="rasvane"> Maret Ani jõudis Austraalia lahtistel meistrivõistlustel naiste paarismängus koos tšehhitar Libuše Prušovaga poolfinaali . </hi> </s> </p>
<p> <s> <hi rend="kaldkiri"> Kui servides saatus ei hanita , pea Wimbledon vilets on Anita . </hi> </s> <s> <hi rend="rasvane"> A. Itskok </hi> </s> </p></div3>
          <div3 type="artikkel"><head> Rannad kinni-lahti ? </head>
<p> <s> <hi rend="kaldkiri"> 28.01.2004 </hi> </s> </p>
<p> <s> <hi rend="rasvane"> Juhan Telgmaa Eesti Looduskaitse Seltsi esimees </hi> </s> </p>
<p> <s> <hi rend="rasvane"> Tiheasustust randades pole mõtet täielikult keelata . </hi> </s> </p>
<p> <s> Kõik tuleb omal ajal või natuke hiljem . </s> <s> Ka poleemika randadele ehitamise või mitteehitamise üle tuli “ natukene hiljem ” . </s> <s> Ja nagu pahatihti samuti , asetub poleemika mingitesse aegunud raamidesse . </s> </p>
<p> <s> Meil on ikka meeles kenad ajad , kus istusid rongi või bussi või jalgrattale ja läksid peesitama , kuhu ligi pääsesid . </s> <s> Ei pääsenud just igale poole , aga jätkus kohti , kuhu võis lihtsalt minna ja kõiki mõnusid nautida . </s> </p>
<p> <s> Tahaks , et kõik oleks jälle nii . </s> <s> Aga ei ole . </s> <s> Rannad on suures ulatuses eraomandisse tagastatud , kus igaühe voli viibida ei ulatu kaugemale kui 10 meetrit veepiirist . </s> <s> Pole vahet , kas sel maatükil on maja 20 või 200 meetrit merest või pole seda üldse . </s> <s> Kellegi omandil suvitada on nagunii ebamugav tunne . </s> </p>
<p> <s> <hi rend="rasvane"> Võtmeroll on valdadel </hi> </s> </p>
<p> <s> Rong ja buss enam ei käi . </s> <s> Lähen autoga , aga 100 või 1000 inimest tulevad ka millegipärast autodega . </s> <s> Nendega täidetakse metsaalune või sõidetakse kas või vette . </s> <s> Kõhutühjust on tore ravida piknikuga . </s> <s> Nälg kaob jälgi jätmata , aga pakend ja ühekordne grill jäävad randa . </s> <s> Enda lõbustamiseks sobivad mängud , millest üks levinumaid on täpsusvisked . </s> <s> Au lahkub rannast koos võitjaga , aga killud jäävad . </s> </p>
<p> <s> Teine häda on ehitistega . </s> <s> Elame õigusriigis , järelikult on korra aluseks seadus . </s> <s> Aga seadusest üksi ei piisa , sest elu on alati mitmekesisem , kui seadustesse kirja panna suudetakse . </s> <s> Tühemiku saab täita ainult ühiskonna moraal . </s> </p>
<p> <s> Siin oleme alles seisus , mida kõige ilmekamalt iseloomustab näiteks advokatuuri suhtumine - kuni miski pole otseses karjuvas vastuolus seaduse tõlgendamise kogu võimaliku ja võimatu laiuse viimase millimeetriga , on kõik korras ja teisiti arvajad olgu vait . </s> <s> Moraalile lootvad inimesed ei suuda vastukaaluks olla , sest sageli ei teata oma võimalusi ja õigusi , millele demokraatlike seadustega riigis saaks toetuda . </s> </p>
<p> <s> Võtmeroll on valdade käes . </s> <s> Seadusi on piisavalt , kui tahetakse kaunimaid rannamaastikke paremini hoida ja teha nii , et seda jumalast antud hüve võimalikult paljud nautida saaksid . </s> <s> Hädad tulevad siis , kui mingil tugeval põhjusel otsivad vallavõimud pigem auke seadustes või veeretavad süü eelkäijaile . </s> </p>
<p> <s> Ei usu , et aitaks ka suurem lammutuskampaania . </s> <s> Kurikuulsal advokaadihärral on kindlasti kõik paberid korras . </s> <s> Seadust rikkus umbisikuline vald , kes peaks omanikule maja lammutamisest tuleneva kahju hüvitama . </s> <s> Loe : tegelikult maksame sina , mina ja teised kodanikud . </s> <s> Ei taha ! </s> <s> Küsimus on selles , kas leitakse konkreetsed vastutajad vallategelaste hulgast ja kas neile isiklikult ka paras “ palk ” määratakse . </s> <s> Kui karistus ei võta isu edaspidi seadusevastaseid lubasid välja anda , võib tekkida vaid väike hinnalisa ehitajale , et valeotsuse tegijale karistus kinni maksta . </s> </p>
<p> <s> Kohe tuleks uuesti üle vaadata planeeringud . </s> <s> Elada linna lähedal looduskaunis kohas on inimeste normaalne püüe . </s> <s> Anda neile nõu , et jääge surmani oma Lasnamägedele , ei leia mõistmist . </s> <s> Seega peab kusagil olema koht ka tiheasustusele . </s> <s> Ei saa seda keelata randades üleüldse , kuid igal juhul tuleb pingsalt jälgida , et see ei ulatuks üle mõistlikkuse piiri . </s> <s> Ja tiheasustusega alale ehitamisele saab ja tuleb ka eramaadel detailplaneeringuga sellised tingimused seada , et hooned sobiksid miljööse ning oleks välditud looduse kahjustamine . </s> </p>
<p> <s> <hi rend="rasvane"> Riigi vastutusest </hi> </s> </p>
<p> <s> Et loodust ei kahjustataks ja seadusi järgitaks , kannab peamist vastutust riik . </s> <s> Keskkonnaminister on lõpuks üritamas midagi ette võtta , et katkestada omavolini ulatuv isevool seal , kus surve kõige suurem - s.o tiheasustusalade määratlemisega . </s> <s> See on igati asjakohane . </s> <s> Keskkonnaministeerium peab planeeringutega aktiivselt tegelema , kuni kord lõpuks majja saab . </s> <s> Selleks on vastav osakond , mille otsene kohustus on peale järelevalve ka planeerimise korraldamine ja koordineerimine . </s> <s> Planeeringutega tuleb seadustada ka kunagine roheline vöönd , millel pole praegu mingit ametlikku staatust . </s> </p>
<p> <s> Maailmapraktika näitab , et kapitalil on rahvus . </s> <s> Kui praegu on Eestis kapitaliste , kes on valmis selleks sobivatele rannaaladele elamuid rajama , tuleks neile see võimalus anda . </s> <s> Pärast maikuud tulevad rikkurid mujalt ja ostavad rannamaad kokku nagunii . </s> <s> Ehk piirab nende isu see , kui neile jäävad ostmiseks ainult ehituskeeluga alad . </s> </p></div3>
          <div3 type="artikkel"><head> Kartmatuse geen </head>
<p> <s> <hi rend="kaldkiri"> 28.01.2004 </hi> </s> </p>
<p> <s> <hi rend="rasvane"> Toomas Paul </hi> </s> </p>
<p> <s> Tänapäeval arvab enamik inimesi , et nad on iseenda isandad . </s> <s> Seda on meile lapsepõlvest peale pähe taotud . </s> <s> Paroolid on varieerunud , ent sisu on sama . </s> </p>
<p> <s> Igaüks on oma õnne sepp , Eestis . </s> <s> Baleriiniks või kosmonaudiks , kõik teed on lahti , Nõukogude Liidus . </s> <s> Ajalehepoisist miljonäriks , Ameerikas . </s> </p>
<p> <s> Paraku , kõigi inimeste võimaluste võrdsus on ideoloogiline utoopia . </s> <s> Jah , võib teha plastilise operatsiooni ja kongus nina asemele saada nöpsnina . </s> <s> Ent kui ei ole linnuluid , ei võeta sind balletikooli . </s> <s> Asteenilise skeletiga noormees võib küll oma lihaseid kasvatada , aga ta ei anna ikka machomehe mõõtu välja . </s> </p>
<p> <s> Ei saa muuta kehaehitust ega temperamenti . </s> <s> Mis keegi geenide poolest on , selleks ta ka jääb . </s> <s> Võib vaid sünniga saadut siluda . </s> <s> Tänapäeva psühholoogia ei räägi enam inimese ümberkasvatamisest . </s> <s> See , et raamatupoodides on kõikmõeldavaid eneseabiõpikuid lademes , näitab vaid , kui osavasti kasutatakse ära lihtsameelsete ostjate rahulolematust iseendaga . </s> <s> Tahtejõu treenimiseks peab juba eeldusena olema meeletu tahtekindlus . </s> </p>
<p> <s> Mis mõtet on siis manitseda inimesi paremaks hakkama , kui nad on ? </s> <s> Ega sel suurt mõtet ei ole , kui loodetakse , et koleerikust saab teha vagusa tallekese . </s> <s> Aga muutumise võimalus siiski on olemas . </s> <s> Ponnistamise asemel ennast sutikene sündsamaks disainides tuleks kaasa võtta just see , mis kaasa antud . </s> <s> Suunda muutes . </s> </p>
<p> <s> Üks hassid kaebas rabi Wolfile , et mõned nende kogukonna juudid mängivad öö läbi kaarte . </s> <s> Rabi vastas : see on hea ! </s> <s> Kõik inimesed tahavad Jumalat teenida , aga nad ei tea , kuidas seda teha . </s> <s> Kui nad õpivad öid ärkvel olema ning suure püsivusega üht asja tegema , on neil vaja ainult pöörduda . </s> <s> Millised innukad palvetajad neist küll saavad ! </s> </p>
<p> <s> Geeniajastu saabudes asuti kriminaalsust põhjustavaid või vähemalt soosivaid geene otsima . </s> <s> Mõeldi välja programm , mis võimaldas teha vägivallale kalduvaid lapsi kindlaks juba viieaastasena . </s> <s> Avalikkuse vastuseisu tõttu jäi selle preventiivne rakendamine siiski katki . </s> </p>
<p> <s> Sest “ kartmatuse geeni ” olemasolu ei tähenda ju veel seda , et sellest lapsest peab tingimata kurjategija saama . </s> <s> Kui poistes puuduks paras annus agressiivsust ja hüperaktiivsust , oleks tegu mökudega . </s> <s> Suurenenud agressiivsus , mis mõne mehe vanglasse viib , tõstab - paremini kanaliseerituna - teise tippu muul alal . </s> </p>
<p> <s> Kriminaali ja tippjuhi geneetilisel taustal ei pruugi suurt vahet olla . </s> <s> Võimekate juhtide vaegus osutab ehk sellele , et potentsiaalsed liidrid on leidnud sobimatu rakenduse . </s> <s> Saanud rüütlite asemel röövliks . </s> </p>
<p> <s> Meie manööverdamisruum on kasin , kuid mitte olematu . </s> <s> Isiksuse sünnipärasuse tunnistamine ei ole kohtuotsus , vaid stardipositsiooni teadvustamine . </s> <s> See , mida me nimetame isiksuseks , on suurel määral ajukeemia küsimus . </s> <s> Inimesed erinevad üksteisest selle poolest , kuidas nad reageerivad neuromediaatorite vahendatud sotsiaalsetele stiimulitele . </s> <s> Geenide ja keskkonna suhted ei ole ühesuunaline determinism , vaid labürint , mis on moodustatud nendevahelistest keerukatest vastasmõjudest . </s> </p>
<p> <s> Kui Saulusest sai Paulus , ei teisenenud tema temperament . </s> <s> Samasuguse hooga , nagu ta oli jälitanud ristiusku , asus ta seda nüüd levitama . </s> <s> Pööre oli täielik , kuid mees ise sama . </s> <s> Ta oli siiralt ja kõigest hingest teeninud tõde . </s> <s> Noorusest peale . </s> <s> Kui talle Damaskuse teel selgus suurem tõde , ei pidanud ta oma teadmisi maha salgama , vaid võis nad kaasa võtta . </s> <s> Nagu oma kartmatuse geenid ja kompromissitu iseloomu . </s> <s> Ja temast sai Kristuse suurim apostel . </s> </p>
<p> <s> Oma mineviku unustamine on elukogemuste aknast välja viskamine . </s> <s> Inimesed tahavad muutuda paremaks ja teiseks . </s> <s> Aga nad ei paista aru saavat sellest , et kui sa tahad muutuda , siis pead armastama seda inimest endas , keda sa muuta tahad . </s> <s> Pead mõistma seda , mida ta valesti tegi . </s> <s> Ja mõistma , et ta ei teinud seda valesti , sest siis , kui ta seda tegi , oli see tema kõige õigem samm , sest kui ta teadnuks õigemat sammu , siis ta valinuks selle . </s> </p>
<p> <s> Võibolla üks kartmatuse geeni antud võimalusi on ka julgus oma elu kapitaalselt ümber hinnata . </s> <s> Kui see geen ikka olemas on . </s> </p></div3>
          <div3 type="artikkel"><head> Maade mõõtmisest ja piiridest </head>
<p> <s> <hi rend="kaldkiri"> 28.01.2004 </hi> </s> </p>
<p> <s> <hi rend="rasvane"> Jaan Liira </hi> </s> </p>
<p> <s> <hi rend="rasvane"> Katastrikaart ja koordinaadid on nihkes . </hi> </s> </p>
<p> <s> Kui tahame oma maa-asjad lihtsalt ja kiirelt toimetada , siis plaanimaterjali järgi tagastamise kord võimaldab seda . </s> <s> Vallaametnik tõmbab tagastatava maa piirid katastrikaardi väljavõttele ja määrab ligilähedase pindala ning vallavalitsus teeb tagastamise otsuse . </s> <s> Maaomanikuks saamisel ongi olemas õiguslik alus . </s> <s> Tähtajad enam ei kummita . </s> </p>
<p> <s> <hi rend="rasvane"> Raskused katastriga </hi> </s> </p>
<p> <s> Sellega , kuidas uus paberil moodustatud kasutusüksus kinnistamist leiab ja millal maataotleja päris omanikuks saab , on omajagu tegemisi . </s> <s> Maakataster registreerib selle üksuse juba koordinaatide esitamisel . </s> <s> Kust need veel võetakse , kui mõõdistamiseks pole sihtegi raiutud ja piirimärke asetatud ? </s> </p>
<p> <s> Väidetakse et katastrikaardilt , aga seal pole koordinaatide võrkugi , mille järgi neid määrata . </s> <s> Maainfosüsteemi avalikud teenused ja nende kaudu saadav andmestik on aga informatiivne ega ole ametlik . </s> <s> Riikliku võrguga seotud naaberkatastriüksuse piiriandmetega ei pruugi need ühtidagi . </s> <s> Nii võidakse väita : “ Ei ole võimalik katastrisse kanda ! ” ja maaomandi vormistamine ongi peatatud . </s> </p>
<p> <s> Kõige segasem on , kui naaberüksuse piir on plaanimaterjali järgi katastrisse kantud , kuid ei ühti kuidagi looduses olevate ( hoonete , teede , kraavide jne ) elementide ja endiste piirikividega . </s> </p>
<p> <s> Pauk tuleb sealt , kust seda ei ootagi - plaanimaterjali järgi tagastatud ja riigi omandisse jäetud katastriüksuse piir lõikub seniseid maakasutusi ja ka valla piiri , jättes maakorraldusseadusega vastuolulisi lõike . </s> <s> Jälle sandisti . </s> </p>
<p> <s> Villu sai oma metsapiirid katastrisse , aga talumees peab oma piirikive nüüd selle järgi nihutama või kuidas ? </s> <s> Riik ei finantseeri plaani järgi tagastamist mingilgi moel . </s> </p>
<p> <s> Tahetakse kohe orasest saia saada , arvestamata , et enne tuleks ikkagi tera ka kasvatada . </s> <s> Ei tohiks ju olla ametnikele uudiseks , et katastrikaart ja riikliku süsteemi koordinaadid on nihkes . </s> <s> Kui lihtsamalt seletada , siis tee laiuselt võib naabri kapsapõllult päid korjata , ilma et katastrikaardi järgi võõrale maale roninud oled . </s> </p>
<p> <s> Halvem on see , et selle lihtsustatud korras ja kiirelt tagastatud segaduse peavad aitama lahendada seni tagastamata maa ootel olevad maaõiguslikud vanurid ja küllaltki rasketes majanduslikes tingimustes olevad kodanikud . </s> </p>
<p> <s> Vabariigi valitsuse 2002. aasta 11. juuni määrusega nr 189 on kehtestatud õigustatud subjektidele maa tagastamise menetluse lõpetamiseks tähtajad . </s> <s> Nendele , kellele maa tagastatakse lihtsustatud korras maasaaja kulul , oleks süsteem tegus , täpse mõõdistamise nõudel aga tekivad plaanimaterjali järgi tagastatud ja mõõdistamisandmete võrdlemisel maaüksuste vahelised vabad ribad või koguni kattumised . </s> </p>
<p> <s> Et neid kattumisi või vahelejäämisi vältida , tuleks kellelgi naabrite plaanimaterjali järgi tagastatud katastriüksuste piirid ikkagi looduses määrata , alles siis saab asuda tagastamistöödeks piiride ja pindala määramisele . </s> <s> Kentsakas , aga tõsi , ja kes selle kinni maksab , sellele puudub vastus . </s> <s> Vanur , kes seni maasaamise aega edasi lükanud ja lootis , et piirisihte raiuvad ka naabrid ja paigaldatakse märgid , on rängalt eksinud . </s> <s> Nüüd tuleb temal veel ka naabrite märgid paigaldada , piirisihid raiuda , et talu piirimärk naabertalu piirisirgele maha märkida . </s> </p>
<p> <s> Seadus kohustab küll omanikke piire kätte näitama naaberomanikule , aga õigustatud subjektile või maa erastajale mitte . </s> <s> Ei kohusta ka piirimärkide paigaldamist ega sihtide raiumist . </s> </p>
<p> <s> Loodetakse , et maamõõtja selle ilma vähempakkumiseta korda ajab . </s> <s> Riik ei leia raha , tähtaeg aga tiksub . </s> <s> Euroabist ei tasu unistadagi , sest maakorraldusega seonduvaid toiminguid ja piiride korrastamist siin ei tunta . </s> <s> Kui ei saa , siis kuidagi ikka saab . </s> <s> Nii peavad õigustatud subjektid omal kulul naabrite piirid looduses tähistama ja alles siis saavad tellida oma maa mõõdistamise tagastamiseks riigi finantseerimisel . </s> </p>
<p> <s> <hi rend="rasvane"> Segadus müümisel </hi> </s> </p>
<p> <s> Segane arutelu , nagu see plaanimaterjali järgi tagastaminegi . </s> <s> Maamõõtja peab ilma mõõtandmeteta plaani või piiriprotokolli järgi , juba katastrisse kantud , naabrite maa piirid looduses tähistama enne , kui asub uut katastriüksust mõõdistama . </s> <s> Peavad olema väga targad inimesed , kes umbes-täpselt asju toimetavad . </s> <s> Segasemaks muutub olukord , kui plaanimaterjali alusel moodustatud katastriüksus edasi müüakse . </s> <s> Uus omanik pole vahel võimeline selle asukohtagi näitama , rääkimata piirist ja piirimärkidest . </s> </p>
<p> <s> Kunagi oli riigis kehtestatud kord , mille järgi kõik tsiviilkäibesse minevad ( ost-müük jne ) kinnistud tuli piiristada ja mõõdistada . </s> <s> Väga asjalik oli ka metsameeste nõue , et enne ei lange metsas ükski puu , kui piirid ei ole tähistatud ja sihid sisse raiutud . </s> <s> Olgem praegugi sama arukad , sellega jõuame kiirendada maaomandite vormistamist , väldime mõttetuid piirivaidlusi ja vabaneme segadustest katastriüksuste moodustamisel . </s> </p></div3>
          <div3 type="artikkel"><head> Suiste kalossidega lumisel teel </head>
<p> <s> <hi rend="kaldkiri"> 28.01.2004 <bibl> <author> Lembit Remmelgas </author> </bibl> </hi> </s> </p>
<p> <s> <hi rend="rasvane"> Miks veoautodel talvekummide kasutamist ei nõuta ? </hi> </s> </p>
<p> <s> Jõulueelne lumetorm pani vägeva paugu Põhja-Eesti ja eriti Tallinna liiklusele . </s> <s> Uurisin hiljem ajalehti , seal oli pealinnast väljaspool juhtunud avariidest esile tõstetud vaid koolilapsi vedanud bussi kraavivajumist kusagil Haljala kandis . </s> </p>
<p> <s> Meedia tähelepanu oli kinnistatud Tallinnale ja sellele , kuidas õigeaegselt õigetele ristmikele jõudnud ja abitult kumme vilistanud rekkad pikkadeks tundideks kogu pealinna liikluse seisma panid . </s> <s> Peatustes paigalvonklevatest bussidest rääkimata . </s> <s> Muidugi sooviti kohemaid linnavalitsuse tagasiastumist , et need midagi ette ei võtnud . </s> </p>
<p> <s> <hi rend="rasvane"> Tahan elusalt koju </hi> </s> </p>
<p> <s> Kogu selle korraliku kaose põhjus on mujal . </s> <s> Kõrgemal ja kaugemal . </s> </p>
<p> <s> Vaadake , minu kui väikese neljarattalise sõiduauto omaniku tarvis kehtib seadus , et talvisel ajal pean ma talvekummidega sõitma . </s> <s> Peenemalt talverehvidega . </s> <s> Politsei luurab värki usinasti ja teeb karmid trahvid neile , kes suiste kalossidega lumisele teele tulevad . </s> <s> Pole mul selle seaduse vastu midagi . </s> <s> Panen ikka talvised alla ja naeltega ehk naastudega koguni , sest tahan oma autoga kohalt ära saada , õigel ajal pidama saada ja elusalt koju jõuda . </s> <s> See on loomulik . </s> </p>
<p> <s> Kujutage ette , et ma ühel talvel seadust eiraksin ja oma kiilaste suvekummidega maanteele roniksin . </s> <s> Sõidan näiteks Pärnu poole , sada rauas . </s> <s> Pärast Kernut , seal , kus ikka suuremaid matse tehtud , panen minagi libedaga kurvist välja ja puusse . </s> <s> Saan surma . </s> <s> See on tragöödia minu perele ja lä-hikondsetele . </s> <s> Satun mõne teise samasuguse masinaga ninapidi kokku kihutama , on see tragöödia ka sellele teisele perele . </s> <s> Lehtedes ilmuvad veeru-uudistena teated , et niisugune asi juhtus ja kogu lugu . </s> </p>
<p> <s> Nõnda et talvisel ajal on ikka mõistlik talvekummidega sõita . </s> </p>
<p> <s> Suure hämmastusega lugesin lehest , et veoautodel ja bussidel meie maal talvekummide kasutamist seadusega ei nõuta . </s> <s> Kas tõesti oli seadusandjail silme ees pilt sõjajärgsest metsalangetusest , kus kettidega varustatud ratastega Studebaker kommunismi hüvanguks lumisest metsast okaspalki välja veab ( Pilt ja Sõna , 1949 ) . </s> </p>
<p> <s> Tegelikult arvan ma , et tegemist on vägeva lobitööga . </s> <s> Kujutan vaimusilmas ette , kuidas vabanemisest alates on läbi aastate meie asjaomastele seadusemeistritele pubides , restoranides ja muidu kaunites kohtades väikese õlle või viski juures rekkameeste ja bussipealike poolt vaikselt , mõnusalt , aga tungivalt sisendatud , et talvekummide kasutamine viib veoste hinnad nii ja nii kõrgele ja et bussisõit hakkab nii ja nii palju maksma . </s> <s> Lubadused sinna juurde : me garanteerime , et sohvrid libedaga kihutama ei kuku ja nii edasi . </s> </p>
<p> <s> Öelge mulle , kus on siin loogika ? </s> <s> Suurema ohu allikas saab aasta ringi suvekummidega ringi uhada ning ega neidki enne vahetata , kui muster maas ja traadid küljelt väljas . </s> </p>
<p> <s> <hi rend="rasvane"> Hirmus pauk </hi> </s> </p>
<p> <s> Meie kliimas , kus ööpäeva jooksul võib ilm kolm korda muutuda , on selline suhtumine kuritegelik . </s> <s> Aga ma olen ka kindel , et ega midagi enne ei muutu , kui Eestimaa pinnal üks korralik autotranspordialane Estonia hukk ära on olnud . </s> </p>
<p> <s> Kujutame ette , et sealsamas Kernu taga Pärnu maanteel läheb üks rahvast täis reisibuss sileda kummiga tatisel talveteel lohale , keerab külje ette ja libiseb otsa vastutulnud rekkale , mis ei saa ka pidama , kuna lohiseb sama mõõtu siledatel suvepasteldel . </s> </p>
<p> <s> Rekka sõidab bussi pooleks , neljakümnest inimesest hukkub kohapeal 20 , mõned hiljem haiglas . </s> </p>
<p> <s> Või kui vastu tuleb kütuseveok . </s> <s> Siis käib ilmatu uhke pauk ja pääsu pole kellelgi . </s> </p>
<p> <s> Lisaks põleb maha paarkümmend hektarit lähedalasuvat metsa ja paar talu koos elanike ja pudulojustega . </s> </p>
<p> <s> Kuna meie varakapitalistlikus ühiskonnas pole ühistranspordiga liiklejail ka fikseeritud hambakaarte , ei saa kedagi hukkunuist tuvastada ja nendest jäänud söed maetakse Kernu ühishauda . </s> <s> Peaminister ja presidendi esindaja toovad pärjad . </s> </p>
<p> <s> Järgmisel päeval lähtub Stenbocki majast nii mõnigi telefonikõne auto- ja bussimeeste firmade pealikutele : “ Kuule , värk on sitt , kutsu nüüd oma ämm Tenerifelt koju ja plikad ka sealt Oxfordist või kus kurat nad õpivad . </s> <s> Lao papp välja ja säti oma künadele naelad alla , muidu hakkab rahvas mässama ! ” </s> </p></div3>
          <div3 type="artikkel"><head> Isiksused on Eestis liigne luksus </head>
<p> <s> <hi rend="kaldkiri"> 28.01.2004 </hi> </s> </p>
<p> <s> <hi rend="rasvane"> Jaanika Kressa ajakirjanik </hi> </s> </p>
<p> <s> <hi rend="rasvane"> Vanemuine ei vääri Jaan Toomingat enam ammu . </hi> </s> </p>
<p> <s> Jaan Tooming , lavastades möödnud aastal “ Ugalas ” G. B. Shaw näidendit , kirjutas : “ Teise inimese kaudu võime kohata Jumalat . </s> <s> Kui me seda ei näe , siis oleme kasutud raiped , kelle elu on möödunud asjatult , sest Armastuseta elu on inimkonna ummiktee . ” </s> </p>
<p> <s> “ Miski ei jää enam endiseks , ” ennustas ta lavastuse valmides . </s> <s> “ Eriti armetuks on muutunud meie elu siin maal , kus politikaanid äritsevad maade ja rahvastega , meediakära lukustab kõrvad , kunst on pelk eneseväljendus , mitte hinge pidupäev ja kultuur on tyhine sõnakõlks systeemi teenistuses . ” </s> </p>
<p> <s> <hi rend="rasvane"> Keskpärasus toodab iseennast </hi> </s> </p>
<p> <s> Jälgides , kuidas koheldakse Eestis neid , kes peaksid olema teenitult ausse tõstetud , tundub , nagu oleks liiga palju isiksusi ühele rahvale liigne luksus . </s> <s> Ilmekas näide on Vanemuise teatri suhtumine Raine Loosse ja Jaan Toomingasse . </s> </p>
<p> <s> Suvel ilmus Sirbis Toominga mõistujutt meie teatrite olukorrast . </s> <s> “ Lavastajad olid kiindunud muusikalidesse - need tõid raha sisse ning neid oli kerge lavastada . </s> <s> Yks postmodernist ytles , et ega ta eriti nooti tunne , tema ylesanne olevat vaadata ainult , et näitlejad yksteisele otsa ei tormaks . </s> <s> Teised näitejuhid armastasid vaatajat ehmatada õudustega - see olevat praegu trend . </s> <s> Kolmandad rahuldasid enda ja rahva himu farssidega . </s> <s> Ja peanäitejuhid ning direktorid põhjendasid seda kõike sellega , et siis võib ka “ tõsist kunsti ” teha , kui rahva itsitamise isu on rahuldatud ja kassa täidetud . ” </s> </p>
<p> <s> Vanemuine reageeris ootuspäraselt , koondades tülika lavastaja . </s> <s> Nüüd , ilma Toomingata , on palju kergem teatrit Kontserdimajaga ühendada ja teatritegelaste avalik protesteerimine lavastaja elukutse devalveerimise ja kolleegile tehtud ülekohtu vastu ( jällegi Sirbis ! ) jääb kahjuks vaid ajaloodokumendiks . </s> </p>
<p> <s> Hukatuslik tendents ei ilmuta ennast üksnes teatris , vaid riigis tervikuna . </s> <s> Ühiskonnas toimuvaid muutusi ei määra enam isiksused , liidriteks on saanud suvalised tegelased , eeskujuks on keskpärasus , mis mõistagi tekitab juurde ikka iseennast . </s> </p>
<p> <s> Näitleja , muusiku ja kunstniku amet on isegi liiga populaarne , kuid talendid tõrjutakse kõrvale ja karjeristid püsivad pinnal . </s> <s> Pingid tunduvad olevat liiga lühikesks jäänud , tõeliselt pühendunutele vabu kohti pole . </s> <s> Peale teatri ka kirikus , poliitikas ja igal pool . </s> <s> Inimeses on vaim kaduma läinud ja ta ei oska enam jumalat otsida . </s> </p>
<p> <s> <hi rend="rasvane"> Vaim on kaduma läinud </hi> </s> </p>
<p> <s> Eesti rahvuslik vaimne potentsiaal ja meie tegelikud liidrid on varjus . </s> <s> Missioonitundelised ja andekad on troonilt tõugatud , asemele on tõstetud masstoode , koopia , mis teeb kõik , et tema originaal iialgi pinnale ei kerkiks , vaid ikka ainult tagaplaanil püsiks . </s> </p>
<p> <s> Rahvusena oleme taganenud sajandeid püsinud väärtushinnangutest . </s> <s> Me ei oska eksponeerida Mart Saare majamuuseumit Hüpassaares , laseme laguneda ja tahame lammutada unikaalse Koidu Seltsimaja Viljandis . </s> <s> Ühistegevusel pole eestlaste maailmapildis enam mingit kohta . </s> </p>
<p> <s> See kõik toimub rahuajal meie omas Eesti Vabariigis , mitte sõjaolukorras või mõne vaenuliku riigi okupatsiooni all . </s> <s> Oma osa saab ka Sirp , see sõnakuulmatute häälekandja : leitakse , et ta peaks oma sisu muutma selles suunas , et lumpen ka teda lugeda tahaks . </s> </p>
<p> <s> <hi rend="rasvane"> Eesti teatrit pole sündinud </hi> </s> </p>
<p> <s> Toomingal , kes on püüdnud Eestis teatrit teha teistmoodi ; kes on teinud ausalt oma tööd , mille tulemus on rõõmustanud nii teda kui näitlejaid , ei jää üle muud , kui korrata Albert Üksipi sõnu : tõelist eesti teatrit pole sündinud . </s> </p>
<p> <s> Eeskuju võetakse vaheldumisi Venest ja Läänest , meelelahutus vallutab teatrimaailma . </s> <s> Mitte Toominga , vaid iseenda pärast on põhjust mures olla eestlastel , rahval , kes oma suurvaime ära ei tunne ja hinnata ei oska . </s> </p>
<p> <s> Kindlasti pole Toomingal tarvis , et me teda surematuna kummardama hakkaksime . </s> <s> Tema , kelle vaim on kasvanud kõiksusest läbi , ei pruugi isegi mitte põgeneda mägedesse , et mitte enam tagasi tulla . </s> <s> Tooming võib taoistliku mustri järgi elada ka kommerts-Tartus . </s> </p>
<p> <s> Jaan Toomingale oleks mõistlik määrata riiklik loomestipendium , sest Vanemuine ei vääri teda enam ammu . </s> <s> Maailm on aga oma kõikuma löönud tões sedakorda jälle kinnitust saanud - selleks et lihtsalt ära elada , pole tarvis sündida inimesena . </s> </p></div3>
          <div3 type="artikkel"><head> 50 000 krooni maa soolale </head>
<p> <s> <hi rend="kaldkiri"> 28.01.2004 </hi> </s> </p>
<p> <s> Lõpuks ometi on hariduspõllult ka häid uudised . </s> <s> Nii võib tõdeda tänast Maalehte lugedes . </s> </p>
<p> <s> Alanud aastal ei tulegi ilmselt paljude väikeste maakoolide sulgemise lainet - vähemalt ajutiselt on suudetud peatada see kurb tendents , millega oleme viimastel aastatel kahjuks juba harjunud . </s> </p>
<p> <s> Muidugi võib siinjuures pessimistlikult tõdeda , et paljude koolide edasine tulevik on ikkagi tume , kui kooliskäivate laste arv aina väheneb . </s> <s> Aga siiski on hea teada , et vähemalt selle aasta elab enamik praegusi maakoole üle . </s> </p>
<p> <s> Hea uudis on ka Lihula vallast , kus huvitavate mõtete poolest tuntud vallavanema Tiit Madissoni eestvõttel otsustati , et igale noorele valda tööle tulevale õpetajale makstakse viie aasta jooksul 50 000 krooni . </s> </p>
<p> <s> Lihula algatus on märgina kindlasti tähelepanuväärne ja paneb loodetavasti ka teiste valdade juhid kui mitte kohe sama tegema , siis vähemasti mõtlema noorte õpetajate maale toomise ja nende maal hoidmise võimaluste üle . </s> </p>
<p> <s> Siia võib tuua analoogi laste sünnitoetustega . </s> <s> Algul maksid oma eraldi sünnitoetust vaid mõned suuremad ja jõukamad linnad-vallad , tänaseks aga toetavad oma valda sündinud lapsi mitme tuhande krooniga juba väga paljud omavalitsused . </s> <s> Kusjuures sugugi mitte ainult sellised , kel raha nagunii küll , vaid paljud vaesemadki vallad pingutavad , et laste sünnitoetuse oma kõhnast rahakotist ikkagi määrata saaks . </s> </p>
<p> <s> Sama peaks toimuma ka maakoolide ülalpidamise ja sinna heade pedagoogide saamisega . </s> <s> Mis saab ühe valla jaoks veel tähtsam olla ! </s> </p>
<p> <s> Lihulas algatatut ei pea mujal tingimata kopeerima , sest eks teid on mitmeid , kuidas omavalitsus saab oma kooli head taset kõige paremini toetada . </s> <s> Võibolla on vallavanem Madissoni algatusel ka oma küsitavad küljed , sest kui toetada ainult uusi maale tulijaid , siis võivad end puudutatuna tunda need , kes juba kohapeal on . </s> <s> See võib viia ohuni , et hakatakse maale meelitatud noorte õpetajate peale senises kogukonnas viltu vaatama . </s> <s> Samas tuleb loota , et nii ei lähe , kuna kõik lapsevanemad on ju huvitatud , et lapsed oma koolis head õpetust saaks . </s> <s> Laste hea hariduse küsimuses ei tohi väiklusel ega mis tahes poliitilisel krillimisel kohta olla . </s> </p></div3>
        </div2>
        <div2 type="rubriik">
          <head> Tarbija </head>
          <div3 type="artikkel"><head> Ego kaardi lepingutingimused muutuvad </head>
<p> <s> <hi rend="kaldkiri"> 28.01.2004 </hi> </s> </p>
<p> <s> Alates 1. veebruarist muudavad Hansapank ja Hansa Liising Eesti Ego järelmaksukaardi lepingu tingimusi . </s> <s> Muutmise eesmärk on teha senisest arusaadavamad ja lühemad pangalepingud . </s> </p>
<p> <s> Lepingu muudatuste kohaselt lähevad nüüd kõik Ego kaardi lepingust tulenevad liisingu õigused ja kohustused üle pangale . </s> <s> Kaardilepingu sõlminud klientidele see ühtegi sisulist muudatust kaasa ei too . </s> </p>
<p> <s> Uue lepinguga täpsustatakse nõudeid kaartide ning nende turvaparoolide hoidmisele ja kasutamisele . </s> <s> Samuti seletatakse lahti kliendi omavastutuse piirsumma mõiste ning selle rakendumise põhimõtted . </s> </p>
<p> <s> Uute tingimuste kohaselt ei rakendata püsimakse võlgnevuse korral klientidele võlgnevuse menetlemise tasu ja viivist . </s> <s> Klientidelt , kes jäävad püsimaksega võlgu rohkem kui 35 päeva , arvestatakse leppetrahvi . </s> <s> Samuti kohaldatakse leppetrahvi , kui klient ei täida maksekohustust ja pank lõpetab seetõttu lepingu . </s> </p>
<p> <s> Uute tingimustega saab tutvuda pangakontorites ja panga kodulehel . </s> </p></div3>
        </div2>
        <div2 type="rubriik">
          <head> Turg </head>
          <div3 type="artikkel"><head> Balti jaama turul Vene tuletikud </head>
<p> <s> <hi rend="kaldkiri"> 28.01.2004 <bibl> <author> Heino Laiapea </author> </bibl> </hi> </s> </p>
<p> <s> Juba detsembrist on avatud Balti jaama turul uus juur- ja puuvilja müügisaal . </s> <s> Neliteist avarat müügikohta on just parasjagu , et kaup hästi nähtav oleks ja ostjatel ruumi liikuda . </s> </p>
<p> <s> Müüja sõnul ei märka aga inimesed sageli , vaatamata turuväravas olevale reklaamile , siia sisse astuda . </s> <s> “ Ostjad käivad lainetena - hommikul , lõuna ajal ja õhtu eel . ” </s> </p>
<p> <s> Ühel juurviljasaali müügikohal on teade : müüa või rendile anda . </s> <s> Müügikoha rent on ligi 4000 krooni kuus ja võib arvata , et koha päriseksostminegi odav pole . </s> </p>
<p> <s> Kartul maksab siin 3.50 kr/kg ja kapsas 2.50 kr/kg . </s> </p>
<p> <s> Välismaised puuviljad paistavad olevat küll veidi räsitud , kuid ega keegi neid vägisi paku . </s> <s> Kui ei meeldi , ära osta . </s> <s> Juurviljasaal on avatud kl 8.30-18. </s> </p>
<p> <s> “ Kas te ei unustanud osta tikke ! ” ütleb ühe kioski juures olev silt nii vene kui ka eesti keeles . </s> <s> Selgub , et tikutopsid on pärit Vologda oblastist Tšerepovetsi linnast ja maksavad 3 krooni 10 topsi . </s> </p>
<p> <s> Lihasaali ukse taga laadivad mehed kaubikust sealiha kaalule . </s> <s> Korraga läheb liharaiujatele neli seakülge . </s> </p>
<p> <s> “ Kord tahavad väiksemaid sigu , teinekord suuremaid , kunagi ei või teada , ” kurdab mees . </s> <s> Kaubikusse jääb veel kümmekond tembeldatud lihakeha . </s> </p>
<p> <s> Lihamüüjad on hinda 2-3 krooni alla lasknud . </s> <s> Müüjate sõnul on see tavapärane aasta esimese kuu seis . </s> <s> Inimestel pole lihtsalt liha ostmiseks raha . </s> </p>
<p> <s> Et ostjaid hõredalt , kasutavad müüjad leti taga aega liha lõikamiseks . </s> <s> Ikka pekk ja kamar eraldi ja taisemad lõigud omaette . </s> </p>
<p> <s> Üllatab , et Balti jaama juurde Rohelisele turule ajutiste ja talveks lahtivõetavana mõeldud müügiletid on endiselt püsti . </s> <s> Mis näitab taas , et ajutised asjad ongi kõige püsivamad . </s> <s> Ega neid polegi lihtne lammutada . </s> </p></div3>
        </div2>
        <div2 type="rubriik">
          <head> Ilm </head>
          <div3 type="artikkel"><head> Ilma Harju keskmine </head>
<p> <s> <hi rend="kaldkiri"> 28.01.2004 </hi> </s> </p>
<p> <s> <hi rend="rasvane"> Mida tehakse kaheksa korda ööpäevas ja ühel ajahetkel üle maailma ? </hi> </s> </p>
<p> <s> Et Harju keskmine on kõvasti kõrgem Hiiu , Põlva või Võru keskmisest - palga poolest - , seda teatakse kõikjal . </s> <s> Provintslane saab end lohutada teadmisega : olgu ärikliima pealinna kandis pealegi soodsam , ilmastiku poolest on mujal Eestis paiku palju paremaid . </s> </p>
<p> <s> <hi rend="rasvane"> Kraadiklaasi loeti pikksilmaga </hi> </s> </p>
<p> <s> Ilma saab võrrelda mitmel viisil , mõõtes kas või sademete kogust ja õhu temperatuuri . </s> <s> Laialt kasutatakse ka pikaajalise keskmise ehk nn kliimanormi mõistet . </s> <s> Kuidas aga rehkendatakse seda “ normi ” ? </s> </p>
<p> <s> Instrumentaalsete ilmamõõtmiste algul , poolteise sajandi eest , valitses vaatlusaegades täielik korralagedus : mõnes meteoroloogiajaamas teostati vaatlusi vaid üks kord , teistes kolm-neli korda ööpäeva jooksul , mõnes koguni ülepäeviti . </s> <s> Üks vaatleja kirjutas päevikusse , et mõõtmised tehti hommikul , keskpäeval ja õhtul , teine märkis , et vaatlused viidi läbi suvel kõige soojematel ning talvel kõige külmematel tundidel ! </s> </p>
<p> <s> Üks näide . </s> <s> Kui nüüd mõõdetakse õhutemperatuuri vaid erilistes meteoroloogilistes onnides , siis 1894. aastal saadi Tartu soojanäidud maja aknast välja torgatud ligi nelja meetri pikkuse lati otsa riputatud kraadiklaasi abil . </s> <s> Ja seda tuli lugeda pikksilmaga ! </s> </p>
<p> <s> Säärastel eri aegadel hangitud andmetel puudus teaduslik väärtus - nad polnud üldse võrreldavad . </s> </p>
<p> <s> 1872 lepiti kokku , et ilmaelemente tuleks mõõta kõikjal vähemalt kolm korda ööpäevas ja võimalikult ühel kellaajal ( kohaliku aja järgi ) . </s> <s> Sellest ajast alates kehtestati Venemaal vaatlusaegadeks 7 , 13 ja 21 keskmise kohaliku päikeseaja järgi , 1936. aastast lisati veel öine vaatlus kell 1 ( vaatlusajad 1 , 7 , 13 ning 19 ) . </s> </p>
<p> <s> Selline kord hakkas ka Eesti territooriumil kehtima aastail 1940-1941 ja pärast sõda . </s> </p>
<p> <s> Veelgi täpsemaid ööpäeva keskmisi saab arvutada mõõtmistest , mida tehakse alates 1966. aastast kaheksa korda ööpäevas ning täpselt ühel momendil üle kogu maakera . </s> </p>
<p> <s> Sellised , nn sünoptilised ( üheaegsed ) vaatlused teevad elu kergemaks just ilmaennustajail ( täpsemalt - ilma rehkendavail arvuteil ) . </s> </p>
<p> <s> Selle kandi ööpäeva keskmine õhutemperatuur saadakse Tallinn-Harku ilmajaama kaheksa vaatluse andmete aritmeetilise keskmisena . </s> <s> Sarnaselt toimitakse ka teiste ilmaelementide ( õhuniiskus ning -rõhk , tuule suund ja kiirus , pilvisus jne ) puhul . </s> </p>
<p> <s> Vaid sademete puhul on asi teisiti : vihmavett ( või mõõdunõusse sadanud lume sulatamisel saadud vett ) mõõdetakse kaks korda päevas ning tulemused liidetakse . </s> </p>
<p> <s> <hi rend="rasvane"> Ilm ja kliima </hi> </s> </p>
<p> <s> Kui lüüakse kokku kogu kuu üksikute päevade keskmised temperatuurid ning jagatakse summa päevade arvuga , leitakse selle kuu keskmine näit. Kuude keskmiste alusel rehkendatakse omakorda antud aasta keskmine õhusoojus . </s> </p>
<p> <s> Kogu selle suure töö tulemusena saamegi teada , milline oli antud päeva ( kuu või aasta ) ilm . </s> </p>
<p> <s> Mark Twaini järgi on “ kliima see , mis on kogu aeg , ilm aga see , mis püsib paar päeva ” . </s> <s> Meid huvitavad muidugi mõlemad , nii ilm kui kliima . </s> <s> Otsustab ju ilm seda , mida välja minnes selga panna , kliima aga seda , mida kauplusest talveks või suveks osta . </s> <s> Või kas tasub ennustatud kliima soojenemise puhul üldse kütet varuda . </s> </p>
<p> <s> Teaduslikus määratluses on kliima ilmade pikaajaline režiim , mille määrab paikkonna geograafiline asend . </s> <s> Aga kui pikk on “ pikaajaline ” ? </s> <s> Klimatoloogide hinnanguil algab kliima vähemalt kolmekümne aasta pikkuse vaatlusreaga . </s> </p>
<p> <s> Tartu enam-vähem korralik ilmamõõtmine algas 1865. aasta detsembrist , </s> </p>
<p> <s> Eesti meteoroloogia ja hüdroloogia instituudi fondist saavad huvilised andmeid aga isegi 1805. aasta ilma kohta Tallinnas ! </s> </p>
<p> <s> <hi rend="rasvane"> Ain Kallis </hi> </s> </p></div3>
        </div2>
        <div2 type="rubriik">
          <head> Elu </head>
          <div3 type="artikkel"><head> Eestimaa Talupidajate Keskliit pidas juubelit </head>
<p> <s> <hi rend="kaldkiri"> 28.01.2004 <bibl> <author> Heino Laiapea </author> </bibl> </hi> </s> </p>
<p> <s> Eestimaa Talupidajate Keskliidu ( ETKL ) 15. aastapäevale pühendatud konverentsil 22. jaanuaril põllumajandusministeeriumi suures saalis Tallinnas räägiti liidu algusaastatel seatud eesmärkidest ja analüüsiti saavutusi . </s> </p>
<p> <s> ETKLi esimene esimees Aldo Tamm meenutas liidu loomisele kaasa aidanud organisatsioone ja inimesi . </s> <s> “ Taludele vaadati kui traditsioonide taastamisele ja läbi selle ettevõtmise tunnetati vabaduse hõngu , ” rääkis Tamm . </s> <s> “ Esimestel aastatel kandsid taluliidud kutseühenduste kõrval poliitilist funktsiooni nagu kõik tollal tekkinud ühendused . ” </s> <s> Aastatel 1990-1992 ETKLi peadirektori toolil istunud Jaan Leetsar andis ülevaate talude arengust 15 aasta jooksul . </s> </p>
<p> <s> ETKLi peadirektor Kaul Nurm rääkis taluorganisatsioonide rollist maailmas , liidu juhatuse esimees Ilmar Haak arutles teemal , mis saab ETKList edasi . </s> <s> ETKLi tegevustena näevad juhid ka tulevikus liikmete huvide esindamist nii riigi kui ka rahvusvahelisel tasandil , informatsiooni vahendamist , maakondlike nõuandekeskuste väljaarendamist ja erialakomiteede töö korraldamist . </s> </p>
<p> <s> Põllumajandusminister Tiit Tammsaar nentis tervituskõnes , et poliitikud on põllumeestega väga osavalt manipuleerinud . </s> <s> “ Unistus sajast tuhandest talust on jäänudki unistuseks , ” lausus Tammsaar . </s> </p>
<p> <s> Konverentsi juhatajad lugesid ette Eesti presidendi Arnold Rüütli ja peaminister Juhan Partsi tervitused . </s> </p>
<p> <s> ETKLi liikmeteks on lisaks 16 maakondlikule liidule MTÜ Eesti Noortalunikud , MTÜ Eesti Maanaiste Ühendus , Eesti Erametsaliit , keskühistu Eesti Piim ja Viru Lihaühistu . </s> </p>
<p> <s> ETKL asutati 1989. aastal Paides . </s> </p>
<p> <s> <hi rend="kaldkiri"> Vt ka “ 15 aastat ... ” , ML 22. jaanuar </hi> </s> </p></div3>
          <div3 type="artikkel"><head> Vapimärk ei asenda koduhiit </head>
<p> <s> <hi rend="kaldkiri"> 28.01.2004 <bibl> <author> Heino Laiapea </author> </bibl> </hi> </s> </p>
<p> <s> <hi rend="rasvane"> 94aastane Viljandimaa vapimärgi kavaler Enno Piir loodab koduhiie tagastamist . </hi> </s> </p>
<p> <s> Eelmisel aastal esimest korda välja antud Viljandi maakonna kõrgeima autasu saanud Piir oleks veelgi õnnelikum , kui tema perele tagastataks kunagine koduhiis . </s> </p>
<p> <s> Jutt on 1,2 ha suurusest maatükist Võrumaal Rõuge vallas Vihtla järve kaldal , kuhu Võru Gaasianalüsaatorite Tehas ehitas 30 aastat tagasi sauna ja suvila , mis nüüd on aga Kuperjanovi Üksik-jalaväepataljoni käsutuses . </s> </p>
<p> <s> Piiride suguvõsa esitas Enno Piiri isale kuulunud Kokemäe talu maade tagastamise avalduse juba 1991. aastal , edasi on asi aga veninud ja pigem tagastamise kahjuks kaldunud . </s> </p>
<p> <s> Kui ametnikud 1999. aasta novembris Enno Piiri pojale Kallele talumaadest 1,2 ha suuruse maatüki eraldamise piiriprotokolli esitasid , kirjutas mees sinna pika pretensiooni , mis pani mitmeks aastaks maade tagastamise seisma . </s> <s> Piir polnud nõus , et tema talu maadel toimetab Kuperja-novi Üksik-jalaväepataljon . </s> </p>
<p> <s> Usus , et president saab aidata , läkitas Enno Piir tookord Lennart Merile kaks kirja . </s> <s> “ Palusin tal aidata vanavanemate eluaset tervikuna tagasi saada , ” rääkis Piir . </s> <s> “ See 1,2 hektarit asub otse talu südamikus . ” </s> </p>
<p> <s> Tollal oli ka võimalus , et riik loobub erandkorras sealsest kahest odavast rajatisest , andes talule tagasi kalli hiie . </s> <s> 2001. aasta augustis alustas kaitseministeerium aga tehingu uuendamist ning sama aasta oktoobris kanti saun ja puhkemaja Võrumaa hooneregistrisse . </s> </p>
<p> <s> Kaitseministeeriumi teate kohaselt oli piiriprotokollide allkirjastamisel sama aasta detsembris kohal ka Kalle Piir , kelle eriarvamus on fikseeritud kutsel . </s> <s> Ka selle eriarvamuse kohta on Kalle Piiril eriarvamus . </s> <s> “ Mind ei lastud üldse piiriprotokollile alla kirjutada , sest oleksin sinna kirjutanud , et pole sellega nõus , ” ütles Kalle Piir . </s> </p>
<p> <s> Kaitseministeerium pakkus Kalle Piiri sõnul ka kompromisslahendust . </s> <s> “ Tee 35 aastaks meile hoonete kasutamise leping , siis anname maa ja sauna kohe kätte , ” meenutas Piir , kes polnud aga tehinguga nõus . </s> </p>
<p> <s> Kolmandat korda Enno Piir presidendilt tuge otsima ei lähe ja elab oma murega edasi . </s> <s> “ Mina enam oma energiat sellele ei kuluta , vaatan , kuidas oma raamatukogu korda saan , ” lausus kodu-uurijast Piir , kellel lisaks Viljandimaa vapimärgile aastast 2000 ka Relvastatud Vastupanu Teeneterist . </s> </p>
<p> <s> “ Mul pole kunagi relva olnud ja ma pole teise inimese pihta sihtinud , ” ütles Enno Piir . </s> <s> “ Minu relv oli pliiats , millega ma aitasin dokumente valmistada . ” </s> <s> Piiri tehtud dokumendid päästsid tema enda ja mitme sõbra elu . </s> <s> Nüüd aga pole teeneka looduskaitsja ja kodu-uurija kirjaoskus oma esivanemate maade tagasisaamisel lahendust toonud . </s> </p>
<p> <s> <hi rend="rasvane"> Kaitseministeeriumi kommentaar : </hi> </s> </p>
<p> <s> Vihtla järve ääres asuvat puhkebaasi kasutab Kuperjanovi ÜJP , et pakkuda kaitseväelastele puhkamise võimalust . </s> </p>
<p> <s> Hoonete olemasolu on fikseeritud alates aastast 1993 , mil kõnealune objekt osteti . </s> <s> Riigivara registris on vara arvel alates 2. juunist 1997. </s> <s> Võrumaa hooneregistrisse on objekt kantud 10. oktoobril 2001. </s> </p>
<p> <s> Kaitseministeerium on seadusest lähtuvalt taotlenud enda valduses olevate objektide haldamiseks teenindusmaa ning kohalik omavalitsus on andnud oma nõusoleku maa riigi omandisse jätmiseks . </s> </p>
<p> <s> Seadus näeb õigusvastaselt võõrandatud vara korral ette kompensatsiooni . </s> <s> Me mõistame inimeste emotsioone , kes ajaloo keerises on läbi elanud palju vintsutusi ja kaotusi . </s> <s> Riik on omapoolse hea tahtena püüdnud hüvitada materiaalse kaotuse . </s> </p>
<p> <s> Kahjuks ei ole võimalik korvata inimestele 1940. aastate varade õigusvastasel võõrandamisel tehtud moraalseid kannatusi . </s> <s> Samalaadseid raskeid hetki on suuremal või väiksemal määral läbi elanud enamik eestimaalasi . </s> </p></div3>
          <div3 type="artikkel"><head> Eesti unikaalsused : mets ning laulu- ja tantsupeod </head>
<p> <s> <hi rend="kaldkiri"> 28.01.2004 </hi> </s> </p>
<p> <s> Euroopa Liidu Infosekretariaadi juhataja Hannes Rummi sõnul on Eesti sõnum Euroopa Liiduga ühinemisel tutvustada meie 135 aasta vanust laulu- ja tantsupeo tava , mis kanti 2003. aastal UNESCO suulise ja vaimse pärandi meistriteoste nimekirja , ning tutvustada Eestit kui puutumatu loodusega riiki , mille pindalast ligi pool on kaetud metsaga . </s> </p>
<p> <s> Mai alguses istutavad tänavu suvel Tallinnasse kogunevad laulu- ja tantsupeolised ning sajad vabatahtlikud talgulised RMK valitud lankidele miljon kuuse- , männi- , kase- ja musta lepa istikut . </s> <s> Puude istutamisest teavitatakse välisministeeriumi ja Eesti välisesinduste kaudu ka välisajakirjanikke . </s> </p>
<p> <s> Talgud maksavad 2,7 miljonit krooni , raha tuleb valitsuse reservfondist ja Keskkonnainvesteeringute Keskusest . </s> </p>
<p> <s> 2002. aasta suvel tuli XVII tantsupeo pealavastajal Kalev Järvelal idee , et järgmist tantsupidu kannaks sõnum “ Las jääda ükski mets ” ning kõik osavõtjad istutaksid enne peole tulekut ühe puu . </s> </p>
<p> <s> 2003. aasta novembris pakkus teleprodutsent Olavi Paide välja idee tähistada Euroopa Liiduga ühinemist miljoni puu istutamisega . </s> <s> Head mõtted ristusid ning 2003. aasta detsembris otsustasid laulu- ja tantsupeo korraldajad ja ELi Infosekretariaadi ning valitsuse pressibüroo esindajad oma ideed koos teostada . </s> </p></div3>
        </div2>
        <div2 type="rubriik">
          <head> Kultuur </head>
          <div3 type="artikkel"><head> Raamatut saab teha odavalt ja kaunilt </head>
<p> <s> <hi rend="kaldkiri"> 28.01.2004 <bibl> <author> Annika Poldre </author> </bibl> </hi> </s> </p>
<p> <s> <hi rend="rasvane"> Tallinnas Rahvusraamatukogus avati möödunud reedel maailma kõige kaunimate raamatute näitus . </hi> </s> </p>
<p> <s> Esimene ülevaatlik pilk näitusesaalis märkab , et raamatud , mida on kaunimaks hinnatud 1990ndatest kuni mulluse aastani , on iga aastaga kujunduselt aina lihtsamad ja lakoonilisemad . </s> </p>
<p> <s> Selle muljega nõustub ka Saksamaalt avamisele saabunud näituse kuraator Uta Schneider . </s> <s> Raamatukujundusega 17 aastat tegelnud Schneider kujundab praegu Maini-äärses Frankfurdis eksperimentaalraamatuid erakollektsionääridele , muuseumidele ja raamatukogudele . </s> </p>
<p> <s> <hi rend="rasvane"> Holland parimate eesotsas </hi> </s> </p>
<p> <s> Schneider tõstab esile Nynke M. Meijeri Hollandis trükitud raamatut “ Jan Palach ” , mis mullu Kuldse Trükitähe tiitliga pärjatud . </s> </p>
<p> <s> Raamat kõneleb Tšehhi noormehest , kes protestiks Vene vägede sissetungi vastu 1968. aastal süütas end põlema . </s> </p>
<p> <s> Kujundatud on raamat nii lihtsalt , et Schneider nimetab seda antikujunduseks . </s> <s> Raamat on pruunide , otsekui jõupaberist pehmete kaantega , pehme ja üldsegi mitte sirge ega sileda leheküljeservaga . </s> </p>
<p> <s> “ Serv läheb raamatut sõrmitsedes aina pehmemaks , ” kinnitab Schneider . </s> <s> “ See raamat on lihtne , odav ja hästi tehtud , ” lisab ta . </s> <s> Maailmas ongi tema sõnul suund teha raamatuid kaunilt , aga odavalt . </s> </p>
<p> <s> Raamatukujunduse juhtivaid maid nimetades seab Schneider järjestuse : Holland , šveits , Saksamaa , Tšehhi , Jaapan , USA , Hispaania , Rootsi ja Norra . </s> <s> Eestisse toodud näitusel on köiteid 20 riigist . </s> </p>
<p> <s> Teine silmatorkav suund on üha laienev riikidevaheline koostöö . </s> <s> Raske oleks nimetada kujunduse võitnud maad , kui näiteks šveitsi raamatukujundaja loodud Taani raamat on valminud Hollandi trükikojas . </s> </p>
<p> <s> Näitusel on 2003. a pronksmedali võitnud Jaapani raamat , mis on toimetatud Itaalias ja trükitud Saksamaal . </s> <s> Sellistel puhkudel saab au ja kiituse trükkija maa . </s> </p>
<p> <s> Maailma kaunimate raamatute konkursil osaleb enamasti umbes 35 riiki omavalitud parimatega . </s> <s> Mullu võistles 633 raamatut 33 maalt . </s> <s> Otsustajaks on seitsmeliikmeline žürii , kus kolm liiget Saksamaalt . </s> </p>
<p> <s> Võistlus sai alguse 1963. a Saksa DVs Leipzigis . </s> <s> See loodi 1959. a alustatud rahvusvahelise raamatukunstinäituse IBA ( International Book Art Exhibi-tion ) kõrvale . </s> <s> IBA suri välja , kui Saksa DV kadus , kaunite raamatute konkurss jäi pü-sima . </s> </p>
<p> <s> Tiitli võitnud raamatuid näidatakse kõigepealt Leipzigis , seejärel Frankfurdi raamatumessil ning siis lähevad need tavaliselt Leipzigisse arhiivi . </s> </p>
<p> <s> Rändnäitus on uus algatus . </s> <s> Tallinna jõudnud kollektsioon on enne olnud vaadata Leipzigis , Soulis ja Frankfurdis , siit edasi viiakse raamatud Barce-lonasse , Madridi , Tokyosse ja Stockholmi - näitus on plaanitud rändama viis aastat . </s> </p>
<p> <s> <hi rend="rasvane"> Mulje : Eestis loetakse palju </hi> </s> </p>
<p> <s> Uta Schneider oli ka meie žüriis ja hindas Eesti kaunimaid raamatuid , mis on samuti Rahvusraamatukogus vaadata , ehkki ametlikult pole see näitus veel avatud . </s> </p>
<p> <s> Meie raamatute hulgas on Schneideri sõnul väga hästi kujundatud teoseid , kuid nii mõnelgi on köitmisvead . </s> <s> “ Meie vaatame Saksamaal kujundust , trükikvaliteeti ja köitmist koos . ” </s> </p>
<p> <s> Põgusast ülevaatest raamatupoodidesse jäi sakslannale mulje , et Eestis on raamatuvalik suur , selle põhjal tekkis tal arvamus , et meil on palju haritud inimesi ja raamatuid loetakse palju . </s> </p></div3>
        </div2>
        <div2 type="rubriik">
          <head> Naeris </head>
          <div3 type="artikkel"><head> Söö pekki ! Tai unusta ära ! Linnugripp ! </head>
<p> <s> <hi rend="kaldkiri"> 28.01.2004 </hi> <hi rend="rasvane"> Kahjurõõmus lugu geeniäri põhjaminekust </hi> </s> </p>
<p> <s> <hi rend="kaldkiri"> läks sel sügisel ( ehhee ! ) nii kokku osteti vaid seeni keegi ei taht ainsat geeni geenipood ei suutnud teeni ühtki eurot ega jeeni aga talvel juhtus veel nii pätid jõudsid geenireeni tekitasid suurt probleemi ajasid ree nõnda kreeni geene täis sai terve tee nii igaüks kes hindas geene tasuta sai väikse meene mõned tegid neist pelmeene teised lisasid kuid teele geene mille maitse meene mõni eriti ekstreemne süstis geeni otse veeni aga need kes lootsid ennist supertulu saada geenist võivad näppida nüüd peenist unistades ühest pennist </hi> <hi rend="rasvane"> Contra </hi> </s> </p>
<p> <s> <hi rend="rasvane"> Amet ei riku </hi> </s> </p>
<p> <s> - Venelane pani võtme mati alla . - Elundidoonor oli kadekops . - Tiisikushaigel oli nakatav naer . - Saapapuhastaja oli viks poiss . - Vang andis lahkumisavalduse . - Sprinter jooksis kokku . - Patsient oli meditsiiniõe järele haige . - Mardisant saadeti paraolümpiale . - Rätsepal oli hing niidiga kaelas . </s> <s> <hi rend="rasvane"> Andres Ülviste </hi> </s> </p>
<p> <s> <hi rend="rasvane"> Tõsi taga </hi> </s> </p>
<p> <s> - Tervisekaitse keelab tsirkuses ära mustkunsti kui ebahügieenilise . - Viiol vabastatakse vanglast suvel . </s> <s> Suurriisujat tahetakse kasutada heinatöödel . - Eesti ujujad tegid uusi tippmarke . </s> <s> Eriti rõõmustavad filatelistid . - Kuna paragrahve võib väänata nii kuis soovitakse , siis muutubki teinekord väärmenetlus väärtmenetluseks . - Osa inimesi läheb Lauluväljakust suure kaarega mööda . </s> <s> <hi rend="rasvane"> Jüri Paet </hi> </s> </p>
<p> <s> <hi rend="rasvane"> Ausõna ! </hi> </s> <s> <hi rend="rasvane"> Kiri Euroopast </hi> </s> </p>
<p> <s> Kõndisin eelmise reede õhtul Brüsselis mööda Rue de Florence'i . </s> <s> Jalutasin ja mõtlesin oma mõtteid , kui korraga tuli mulle vastu murest murtud Siim Kallas , marssalikepike ühes ja eurovärvidega õhupall teises käes . </s> <s> Ma teretasin teda juba kaugelt . </s> </p>
<p> <s> “ Hei , kandidaat ! </s> <s> Millal sind siis europarlamendis näha võib ? </s> <s> Kas käisid juba kohta vaatamas ? ” küsisin hästi rõõmsal toonil ning võtsin talt õhupalli ära - mul ei olnud seda veel . </s> </p>
<p> <s> “ Ah sina , Anton , ” ütles Siim ja näppis vuntsi . </s> <s> “ Ei vaadanud ma mingit kohta . </s> <s> Ma olen lihtsalt mures . </s> <s> Muide , kas sa uudist tead ? </s> <s> Kuigi Avo Viiol esimese korraga vanglast välja ei saanud , saab ta varsti ikkagi vabaks . ” </s> </p>
<p> <s> “ Kuule , midagi räägiti tõesti , ” oskasin ma vaid vastu pobiseda . </s> </p>
<p> <s> Seejärel rääkis Siim , miks ta nii mures on . </s> <s> Nimelt tahtvat ka Viiol europarlamenti tulla - seal ju megasuur palk ning nii suudab ta kiiremini oma kaheksa ja pool miljonit võlga ära maksta , kui Eestis kusagil Jõhvis tudengeid õpetades . </s> </p>
<p> <s> “ Ja loomulikult on kogu avalikkus selle poolt , et hoopis tema tuleb minu asemel siia saata - kulturnikele on ju vaja raha tagasi anda , ” rääkis Siim ja lõi endale marssalikepikesega kolm korda vastu pead . </s> <s> “ Isegi Riigikogu annab jah-sõna Viioli heaks ! </s> <s> Mõistad nüüd ? </s> <s> Ja mina nii lootsin europarlamendi palga peale , ” rääkis Siim ja hakkas taskurätikuga silmanurkadest pisaraid pühkima . </s> </p>
<p> <s> Mina mõistan Siimu . </s> <s> Patsutasin talle õlale ja ütlesin , et lähme teeme õlled . </s> <s> Läksime samal tänaval asuvasse hotellibaari . </s> <s> Õllelaua taga võtsin julguse kokku ja ütlesin Siimule , et tal tuleb veel ühe konkurendiga arvestada - ega siis Yaqub Haidary ennast niisama võimudele kätte andnud . </s> <s> Küll ta saab sealt pogrist välja ja saadetakse europarlamenti talunikele ja riigile raha tagasi teenima . </s> <s> Ta ju kõvasti rohkem võlgu kui Viiol ! </s> </p>
<p> <s> Seda kuuldes tõusis Siim püsti , võttis õllekannu kätte ja karjus täiest kõrist : “ Miks ? </s> <s> Miks ? </s> <s> Miks ? ” </s> <s> Inimesed läksid seepeale baarist minema , ettekandjad andsid sisse lahkumisavalduse , kokk jooksis padavai koju , suur kilekott produktidega kaasas . </s> </p>
<p> <s> Jäime kahekesi baari . </s> <s> Siim oli vahepeal natuke purju jäänud ja pihtis mulle . </s> <s> Kokkuvõtvalt kõlab see umbes nii : oli tal vaja kümne miljoni dollari afääris õigeksmõistvat otsust . </s> <s> Oleks see endiselt õhus , oleks ta juba ammu europarlamendis ! </s> </p>
<p> <s> Ei mäleta enam , kuidas ja millal me baarist lahkusime . </s> </p>
<p> <s> <hi rend="rasvane"> Anton Vilde , kirjasaatja </hi> </s> </p>
<p> <s> <hi rend="rasvane"> Päevaraamat </hi> </s> </p>
<p> <s> <hi rend="rasvane"> Inna Aeg </hi> </s> </p>
<p> <s> 22. jaanuar </s> </p>
<p> <s> Olen vist vanaks jäänud - mitte ei tule regionaalministri nimi meelde . </s> <s> Tee või kohvi , aga mitte ei tule meelde . </s> <s> Kratsisin kukalt , aga ei midagi . </s> <s> Pesin igaks juhuks juukseid - et äkki ei saa aju rasvaste juuste all vanu asju meelde tuletada , aga ei midagi . </s> <s> Ei aidanud ka see vanarahva tarkus , et kui mälu ei tööta , siis tuleb näpitsatega oma vanamehelt kaks ninakarva välja tõmmata , neid seebivees leotada ja siis ahju visata . </s> </p>
<p> <s> Kui miski muu enam ei aita , eks peab siis vanamehest ära lahutama . </s> </p>
<p> <s> 23. </s> </p>
<p> <s> Uudistes räägiti , et laulu- ja tantsupeolised istutavad miljon puud . </s> <s> Aga jumala eest , hoidke Klementa eemal , muidu olete neist õhtuks ilma ! </s> <s> Ärge laske teda puude lähedalegi ! </s> <s> Olge valvel : ta võib end vabalt laulu- või tantsupeoliseks maskeerida ! </s> </p>
<p> <s> 24. </s> </p>
<p> <s> Kas avatud või suletud nimekiri , selles on küsimus . </s> <s> Palun öelge , head poliitikud , mis nimekirjaga on tegu ning kes on selle avanud ja kes sulgenud . </s> <s> Kelle käes on võti ? </s> <s> Ma nõuan vastust ja kohe ! </s> </p>
<p> <s> 25. </s> </p>
<p> <s> Kass tasus oma õe kautsjoni 650 000 krooni . </s> <s> Kass , kuidas oleks Haidary , Laubre ja Viioliga ? </s> </p>
<p> <s> 26. </s> </p>
<p> <s> Mingi leht kirjutas , et bussifirmad testivad oma bussijuhte hommikuti alkomeetriga . </s> <s> Kus on siin õiglus , küsin mina kui tuntud naisõiguslane ja eluaegne gaid . </s> <s> Miks diskrimineeritakse kodumehi ? </s> </p>
<p> <s> Minu meelest on see lausa hädavajalik , et bussifirmad läheksid kodudesse ja testiksid kõiki mehi , kes parasjagu kodus on . </s> <s> Soovitatav oleks testida nii hommikul kui õhtul . </s> </p>
<p> <s> Mu vanamees Ain ütles seepeale , et mis sest kasu on - kui üks test on hommikul ja teine õhtul , siis saab ju vahepeal mitu korda napsu võtta ja end välja magada ning hingeõhku õhutada . </s> </p>
<p> <s> 27. </s> </p>
<p> <s> Täna mõtlesin , et peaks vist ammuse sõbranna Anne Eenpalu üles otsima ja korra majja lööma . </s> <s> Signe Kivi ja Ivi Eenmaa võiks ka kampa tulla . </s> <s> Kui väga vaja , paneme bändi kokku ning teeme laulu- ja tantsupeol puhta töö . </s> </p>
<p> <s> 28. </s> </p>
<p> <s> Ma nõuan tütrele nooremahüvitist , endale vanemahüvitist ja emale vanavanemahüvitist . </s> </p>
<p> <s> Enne magamaminekut mõtlesin väga originaalse nalja välja . </s> <s> Geenivaramust saab geenivalamu . </s> <s> Olen ma alles andekas ja mõnus mutt . </s> </p></div3>
        </div2>
        <div2 type="rubriik">
          <head> Tuna ja täna </head>
          <div3 type="artikkel"><head> Tuna ja täna </head>
<p> <s> <hi rend="kaldkiri"> 28.01.2004 <bibl> <author> Mati Soomre </author> </bibl> </hi> <hi rend="rasvane"> 26 . </hi> </s> <hi rend="rasvane"> <s> I </s> </hi> </p>
<p> <s> 1893 <hi rend="rasvane"> nimetati Tartu </hi> ümber <hi rend="rasvane"> Jurjeviks </hi> . </s> </p>
<p> <s> Nagu teada , pandi endiste nimede Tartu ja Dorpat asemele Jurjev ( <gap rend="võõrkeelne_tekst"/> ) maksma . </s> <s> Kuna ametlistes kirjades ja kohtades sedamaid ainult Jurjev öeldi , kirjutati eraviisil mõnel pool ikka veel Tartu ja Dorpat . </s> <s> Ülema käsu pääle antakse nüüd politsei läbi teada , et igalpool ainuüksi Jurjevi nimi tuleb tarvitada . </s> <s> Nii kirjutame ka meie edespidi “ Tartu ” asemel Jurjev . </s> <s> ( “ Sõnumed . </s> <s> Valitsus . </s> <s> Kord . </s> <s> Kohus . ” ) </s> </p>
<p> <s> <hi rend="kaldkiri"> Olevik , 2. august 1893 </hi> </s> </p>
<p> <s> <hi rend="rasvane"> 27. I </hi> </s> </p>
<p> <s> 1984 <hi rend="rasvane"> püstitas </hi> ühendriiklane <hi rend="rasvane"> Carl Lewis </hi> New Yorgis <hi rend="rasvane"> maailma siserekordi kaugushüppes 8.79 </hi> , mis püsib tänini . </s> <s> Välis-MR kuulub tulemusega 8.95 aastast 1991 ühendriiklasele Mike Powellile . </s> <s> Ainsa siserekordina kergejõustikus ületab Sergei Bubka 6.15 ( 21. II 1993 ) teivashüppes tema enda välisrekordi 6.14 ( 31. VII 1994 ) . </s> </p>
<p> <s> <hi rend="rasvane"> 28. I </hi> </s> </p>
<p> <s> 1908 ( vkj 15. I ) <hi rend="rasvane"> kirjutas </hi> ajaleht <hi rend="rasvane"> Revelskie Izvestija </hi> , et <hi rend="rasvane"> kohalikud keeled </hi> Balti kubermangude algkoolide <hi rend="rasvane"> õppekeelena </hi> tugevdavad rahvuslikke tendentse , mis <hi rend="rasvane"> on </hi> suur <hi rend="rasvane"> hädaoht Vene riiklusele Baltikumis </hi> , ja võimalikult kiiresti on vaja taastada venekeelne õpetus kõikides algkoolides kogu õppeaja vältel . </s> </p>
<p> <s> <hi rend="rasvane"> 29. I </hi> </s> </p>
<p> <s> 2003 mõõdeti USAs Californias San Diegos , et <hi rend="rasvane"> maailma kõrgeim roosipõõsas on 3,38 m kõrge </hi> . </s> <s> See kasvab Kathleen Mielke-Villalobose aias . </s> </p>
<p> <s> <hi rend="rasvane"> 30. I </hi> </s> </p>
<p> <s> 2002 <hi rend="rasvane"> tegi </hi> ungarlane <hi rend="rasvane"> Attila Horvàth </hi> Debreceni Ülikooli spordikeskuses <hi rend="rasvane"> tunni jooksul 4656 kükki </hi> . </s> </p>
<p> <s> <hi rend="rasvane"> 31. I </hi> </s> </p>
<p> <s> 1996 kammis Jaapani harrastusastronoom <hi rend="rasvane"> Yuji Hyakutake </hi> taevast oma vägeva 25x150 binokliga ( suurendus 25x , objektiivi läbimõõt 150 mm ) ning <hi rend="rasvane"> avastas komeedi </hi> , millele pandi tema nimi . </s> <s> Õnneliku käega komeedikütt oli eelmise komeedi avastanud alles 25. XII 1995. </s> </p>
<p> <s> Hyakutake komeet , üks XX sa-jandi heledamaid sabatähti , lendas 25. III 1996 Maast ainult 0,1 aü kauguselt üle põhjanaba ( aü ehk astronoomiline ühik on maa keskmine kaugus Päikesest ehk ca 150 mln km ) . </s> <s> Ühtlasi püstitas ta oma 570 mln km pikkuse sabaga Päikesesüsteemi rekordi , seda küll Päikese juurest tagasiteel , kui ta ainult Maa lõunapoolkera rahvale paistis . </s> <s> Tagasi meie kanti tuleb ta õige pea : 14 000 aasta pärast . </s> </p>
<p> <s> <hi rend="rasvane"> 1. II </hi> </s> </p>
<p> <s> 2000 <hi rend="rasvane"> sai teha esimese sõidu </hi> London Eye'ga , maailma <hi rend="rasvane"> suurima ilmarattaga </hi> . </s> <s> Inglise arhitektide David Marksi ja Julia Barfieldi projekteeritud London Eye ( 'Londoni silm' , seda on kutsutud ka Millenniumi Rattaks ) läbimõõt on 120 m ja kõrgus 135 m. </s> <s> Pidevalt pöörleval ilmarattal , mis teeb ühe ringi poole tunniga , on 32 kabiini , igasse mahub 25 sõitjat . </s> <s> Aastas teeb tiiru Londoni taevasse 2,2 mln inimest . </s> </p></div3>
        </div2>
        <div2 type="rubriik">
          <head> Arvuti </head>
          <div3 type="artikkel"><head> Elion ja Starman suurendasid ühenduste kiirusi </head>
<p> <s> <hi rend="kaldkiri"> 28.01.2004 </hi> </s> </p>
<p> <s> Jaanuari lõpuks suurendab Elion populaarsemate Interneti püsiühenduste allalaadimiskiirust kaks korda . </s> <s> Alates veebruarist pakub ka Starman uutele liitujatele senisest kaks korda kiiremat Interneti püsiühendust . </s> <s> Praeguste Starmani klientide püsiühendused suurendatakse uute kiirusteni veebruari jooksul . </s> </p>
<p> <s> Elioni Kodu-ADSLi Interneti püsiühenduse kliendid saavad kasutada allalaadimiskiirust 512 kilobitti sekundis ( kb/s ) ning Kodutöö-ADSLi kliendid allalaadimiskiirust 1 megabitt sekundis ( M/s ) . </s> </p>
<p> <s> Kodu-ADSLi üleslaadimiskiiruseks jääb senine 128 kb/s ning Kodutöö-ADSLi üleslaadimiskiiruseks senine 256 kb/s . </s> </p>
<p> <s> Starman tõstab püsiühenduspaketi StarLight kiiruselt 512 kb/128 kb veebruarist uuele kiirusele 1 M/256 kb . </s> <s> Mini saab uueks kiiruseks 100 kb/32 kb senise 64 kb/32 kb asemel . </s> </p>
<p> <s> Ettevõtte tegevjuhi Peeter Kerni sõnul jäävad püsiühenduse kiirused kasvama ka edaspidi ning kindlasti pole kolme- või ka kümnemegabitised kiirused kodukliendile piiriks . </s> </p>
<p> <s> Seoses ühenduskiiruse suurendamisega muutuvad alates 1. märtsist Elioni Kodu-ADSLi ja Kodutöö-ADSLi tootetingimused . </s> <s> Uuenenud tootetingimustega on võimalik tutvuda <gap rend="hüperlink"/> </s> </p></div3>
          <div3 type="artikkel"><head> Koolid saavad tarkvara litsentse </head>
<p> <s> <hi rend="kaldkiri"> 28.01.2004 </hi> </s> </p>
<p> <s> Paljud koolid , kel on arvutid , ent puudub legaalne tarkvara , saavad endale taotleda litsentseeritud Windows 98/ Windows 2000 tarkvara . </s> <s> Seda vastavalt haridus- ja teadusministeeriumi ning Microsofti eelmisel aastal allkirjastatud koostöö memorandumile . </s> <s> Eesti koolides on üle 10 000 arvuti , millest enamik kasutab MSi tarkvara . </s> </p>
<p> <s> Lisaks sellele saavad koolid endale tarkvara muretseda märkimisväärselt soodsamalt . </s> <s> Allahindluse protsent ei ole kindel , selle määravad Microsofti Balti regiooni juhi Torben Anderseni sõnul edasimüüjad . </s> </p>
<p> <s> Programmi “ Partners in Learning ” raames toetatakse ka õpetajate koolitamist , et nad saaksid koolitundides paremini infotehnoloogiat rakendada . </s> <s> Järgmise viie aasta jooksul investeerib Microsoft info- ja kommunikatsioonitehnoloogia hariduse arendamisse üle miljoni dollari . </s> </p>
<p> <s> Haridus- ja teadusminister Toivo Maimets märkis , et arvutid ja tarkvara on kulukas investeering ning vajadused on riigi võimalustest suuremad . </s> <s> Seega on hea , kui appi tulevad eraettevõtted . </s> <s> “ Samas ei võta me memorandumiga endale juriidilisi kohustusi , ” kinnitas minister . </s> </p>
<p> <s> HTMi infotehnoloogia nõunik Jaak Anton lausus , et keegi ei sunni koole kasutama Microsofti . </s> <s> Ta märkis , et selle aasta esimeses kvartalis jõuab koolidesse CD , milles õpetatakse vabavara kasutamist . </s> </p></div3>
        </div2>
        <div2 type="rubriik">
          <head> TeRa </head>
          <div3 type="artikkel"><head> “ Tähelaev ” stardib mustast august </head>
<p> <s> <hi rend="kaldkiri"> 28.01.2004 </hi> </s> </p>
<p> <s> Ajal , mil ETV argipäevane hommikuprogramm oma koha on leidnud , jätkub pühapäevaste hommikuprogrammide epopöa . </s> </p>
<p> <s> Selgelt on meeles septembrikuine vaimustus läbinisti uuenenud “ Pühapäevitaja ” üle , millest pidi saama võrdväärne mantlipärija kunagisele populaarsele saatele “ Hommikutelevisioon ” . </s> <s> Kuid möödusid esimesed eetrikuud ja eufooria kadus . </s> <s> Kõik see lõppes enne , kui korralikult alatagi jõudis . </s> </p>
<p> <s> <hi rend="rasvane"> Entusiasm pole veel kadunud </hi> </s> </p>
<p> <s> Viltuvedamistest pole aga lastud ennast heidutada ja ebaõnne trotsides on mindud uuele katsele . </s> <s> Sedapuhku on uueks hommikutelevisiooni raames ellu kutsutud saateks “ Tähelaev ” , mis tegijate sõnul on meelelahutuslik portreesaade , kus esitletakse dünastiaid ja piilutakse tuntud inimeste siseilma . </s> </p>
<p> <s> Seejuures ei saa kuidagi nõustuda ETVs “ Tähelaeva ” saatetutvustuses kõlanud mõttega , et uus saade jätkab pühapäevast telerivaatamise traditsiooni . </s> <s> Peaks ammu selge olema , et see tava kadus juba aastaid tagasi . </s> </p>
<p> <s> Pealegi on see ohumärk , kui tööd tehakse selleks , et vanu kombeid või traditsioone taastada ( või siis jätkata ) . </s> <s> Saateidee peab sündima sisuliselt pinnalt , mitte traditsioonide taastamiseks . </s> <s> Just suuresti selle nahka ongi eelmised hommikuprojektid läinud . </s> </p>
<p> <s> Sellest , et “ Tähelaeva ” näol on tegu katsega läheneda saatele täiesti uue nurga alt , annab tunnistust juba hommikusaate kohta ebatavaline stuudiomiljöö . </s> <s> Domineeriv must võib esiti tunduda isegi liiga sünge , samas aitab tume ja minimalistlik atmosfäär paremini koondada tähelepanu saatekülalistele ja nii võib saate vormilist poolt kordaminekuks pidada . </s> </p>
<p> <s> Vältimaks kiiret väsimist , on “ Tähelaeval ” igal nädalal ise saatejuht . </s> <s> Sellega peaks iga saade olema natuke omanäoline ja teistest erinev . </s> </p>
<p> <s> 18. jaanuaril eetrisse läinud avasaade usaldati Toomas Luhatsile . </s> <s> Ja esimese “ Tähelaeva ” tuumaks olid perekond Kõrvitsad , peakülaliseks Henry Kõrvits . </s> </p>
<p> <s> Luhatsi intervjueerimismaneeridest kumas hetketi läbi soovi näidata ennast hoogsa ja lööva küsitlejana , millele viitasid kohatised kummaliselt pingutatud häälekõrgendused ja vastajale takkakiitmised , kuid üldjoontes võib tulemusega rahul olla . </s> <s> Mingi pilt tekkis , ehkki kogu Kõrvitsate peret siiski näha ei saanud . </s> </p>
<p> <s> <hi rend="rasvane"> Kapten haaras rooliratta </hi> </s> </p>
<p> <s> Ei tea , kas Ilmar Raagile tundus , et on viimane aeg ise ohjest haarata , igatahes asus teisena “ Tähelaeva ” tüürimehe kohale kapten isiklikult . </s> <s> Esiti tundus , et kogu saade kitsalt ainult filmitemaatikale keskendubki ja saate persoonist Kris Taskast muus valguses eriti ei räägita . </s> <s> Siiski koorus filmijuttude alt lõpuks välja ka üldisem aimdus mehe natuurist . </s> <s> Kõige rohkem toetas seda lõik Fred Jüssiga . </s> </p>
<p> <s> Taskade n-ö dünastia jäi aga uduseks , sest kõik , kes sõna said , rääkisid põhiliselt Kris Taskast . </s> </p>
<p> <s> Kui pikaks kujuneb uue saate iga ja kas suudab see leida endale koha vaatajate eelistuste seas , näitab aeg . </s> <s> Seda loomulikult juhul , kui kohe ei teki mõtet jälle midagi uut tegema hakata . </s> </p>
<p> <s> <hi rend="rasvane"> Joonas Hellerma </hi> </s> </p></div3>
          <div3 type="artikkel"><head> Contra veerg : Käesoleva sajandi vandersellid </head>
<p> <s> <hi rend="kaldkiri"> 28.01.2004 </hi> </s> </p>
<p> <s> Elu on seiklus , kui sul telekas on ja telekava pole , aga samas suur tahtmine televisiooni tarbida . </s> <s> Klõpsad teleka lahti , ise nii põnevil . </s> <s> Kas tuleb sealt väärtfilm ? </s> <s> Tark ja teadmisi pakkuv saade ? </s> <s> Haarav spordivõistlus ? </s> <s> Või leiad ekraanilt paar vanderselli , kes ajavad mingit suvalist joga ! </s> </p>
<p> <s> Vandersell on ilmselt võõrsõna ( sks wandern 'matkama' ) , aga võiks tähendada ka imepäraselt positiivseid selle , kes usuvad imesid ( ingl wonder 'ime , imepärasus , imestama' ) . </s> <s> Nagu kunagises lustakas lastesaates “ Vandersellid ” . </s> </p>
<p> <s> Tolleaegsest seltskonnast on vandersellinduse juurde naasnud Guido , kuid nüüdset kokandusmaigulist wonder-selli võiks tõlkida pigem nii : imekspandav , mida saate pähe on telekanalile maha müüdud ( ingl sell 'müüma' ) . </s> </p>
<p> <s> Kord teritasid Juur ja Kivirähk “ Rahva oma kaitses ” hambaid teleseriaali “ Kodu keset linna ” kallal . </s> <s> Et võiks teha peresarja , kus kõlaksidki ainult kõige argisemad fraasid . </s> <s> ( Mis kell on ? </s> <s> Ulata mulle leiba , palun ! </s> <s> Kas hambad juba ära pesid ? </s> <s> Jne. ) </s> </p>
<p> <s> Ilma suurema rõõmuta võib teatada , et selline seriaal on nüüd täitsa olemas , nime all “ Elu on seiklus ” . </s> </p>
<p> <s> Vanades heades “ Vandersellides ” kõlas Kornei Tšukovski abiga teravat sotsiaalset sõnumit nagu “ Ma ju söötsin teid , ma ju jootsin teid , ma ju appi ruttamagi lootsin teid ” . </s> <s> Andruse ja Guido lõbus “ kuskil välismaal ” istumine mõjub otsekui mõni lõikamata koduvideo , mida on maailmas nii suurel hulgal tehtud , et võiks maakerale mitu tiiru peale mähkida . </s> </p>
<p> <s> Väike põnevus küll asjal juures on , sest mitte ei saa aru , kas vaesed saatejuhid üldse välismaale viiakse , või peavad nad botaanikaaia palmi all muna praadima . </s> <s> Soovitus : vaadake saadet , jätke meelde reisifirma nimi ja ärge neid usaldage . </s> <s> Teadke , et nende lubadus viia teid kanaarilinnu saartele on bluff ja lõppkokkuvõttes võite leida end Männiku karjäärist . </s> <s> Või leiab teid keegi teine . </s> </p></div3>
          <div3 type="artikkel"><head> Maarahvale tarvilik Marta </head>
<p> <s> <hi rend="kaldkiri"> 28.01.2004 <bibl> <author> Sirje Pärismaa </author> </bibl> </hi> </s> </p>
<p> <s> Ajal mil tartlased jäid ilma päris oma raadiost ( Tartu Raadio ühines Kukuga ) , sai Kagu-Eesti rahvas kohaliku raadiojaama tagasi . </s> <s> 27. augustil alustas aasta otsa vaikinud Kaguraadio asemel tööd Raadio Marta . </s> </p>
<p> <s> Raadiostuudio asub Põlvas , endise Kaguraadio ruumes . </s> <s> Eetrihääledki on valdavalt samad , keda võis kuulda Kaguraadios : Meelis Käo , Jaak Madismäe , Margit Tennosaar , Ülle Sillamäe , Janek Tennosaar , Martin Kallavus . </s> <s> Aga on ka uustulnukaid : Krista Leipsig , Vidrik Võsoberg , Igor Maasik , Heiti Salumets , Oleg Klimov . </s> </p>
<p> <s> <hi rend="rasvane"> Onu Bella on tagasi </hi> </s> </p>
<p> <s> Reklaamijuht Margit Tennosaar ütleb , et üle-eestilist programmi on küll hea kuulata , aga seal ei räägita kohalikke asju . </s> <s> “ Seepärast oligi meie siht tuua kagueestlastele oma raadio tagasi , ” lisab ta . </s> <s> Hiljuti vahetati vanad antennid uute vastu ja nüüd on Raadio Marta kuuldav Tartu ning Valgani . </s> </p>
<p> <s> “ Kuulajad on meid taas omaks võtnud , ” rõõmustab Tennosaar . </s> <s> “ Kuid omavalitsused võiksid aktiivsemad olla ja anda uudistest teada . </s> <s> Oleme torkinud neid küll kirjutades , helistades , aga ikka on tagasiside kehv . ” </s> </p>
<p> <s> Programm algab argipäeva hommikul seitsmest ja kestab viieni . </s> <s> Puhkepäeviti on teine saatekava . </s> </p>
<p> <s> Sõna ja muusika osa on pooleks . </s> <s> Raadiopäev on kolme-nelja tunni kaupa jagatud hommiku- , lõuna- ja päevaprogrammiks . </s> <s> Igal osal on ise toimetaja . </s> </p>
<p> <s> Hommikuprogrammis on uudiste kõrval rõhk ajalehtede tutvustusel , horoskoopidel jms , lõuna ajal võib kuulda pikemaid intervjuusid , päevakajalist juttu . </s> <s> Pärastlõunal on autorisaated . </s> <s> Neist mahlakaim on “ Külaelu ” , mida juhib raadiojaama juhataja ja hing Meelis Käo . </s> <s> Taaskäivitunud on ka Setumaa saade . </s> <s> Neljapäeviti veerand neljast on Maalehe tund . </s> </p>
<p> <s> Pühapäeva sisustab Tartu Raadios tuhandete lemmikuks olnud Igor Maasik alias Onu Bella . </s> <s> Esmaspäeva õhtu on raske metalmuusika päralt . </s> </p>
<p> <s> <hi rend="rasvane"> Kõik teevad raadios kõike </hi> </s> </p>
<p> <s> Kes on Marta Raadio kuulaja ? </s> </p>
<p> <s> “ Ei jagaks kuulajaid vanuse järgi , ” vastab Margit Tennosaar . </s> <s> “ Meid kuulavad eelkõige need , kes tahavad teada kohalikust elust . </s> <s> Ja need , kes hindavad seda , et tegijad on kohalikud . </s> <s> Mängime palju erisugust muusikat . </s> <s> Seega pakume kõigile midagi . </s> <s> Päris eraldi lastesaadet siiski pole . ” </s> </p>
<p> <s> Põlva linnavalitsus on taaskäivitunud kohalikku raadiosse hästi suhtunud . </s> <s> “ Tunneme tuge , ” kinnitab Tennosaar . </s> <s> Esimese nelja kuuga saadi ka suuremad ametiasutused reklaamiklientideks . </s> <s> “ Tore , kui firmajuhi juurde tullakse ja öeldakse , et raadiost kuuldi reklaami . ” </s> </p>
<p> <s> Kuigi Margit Tennosaare nimekaardil on “ Reklaamijuht ” , teeb ta ka saateid , on produtsent , sekretär , koristaja . </s> <s> “ Meid on vähe ja kõik teevad kõike . </s> <s> Niisama laua taga istujaid pole ja mikrofoni ei tohi keegi karta . ” </s> </p>
<p> <s> Aga mida ikkagi tähendab Marta ? </s> </p>
<p> <s> Raadiojaama juhataja Meelis Käo : “ Marta on vana ja ilus Kagu-Eesti nimi . </s> <s> Maakoht oma ümarate kuppelvormidega justkui eeldaks emalikku nimetust . </s> <s> Mis ei tähenda , et meestel siin midagi kuulata ei oleks . </s> <s> Õige emand ei tee naistele häbi ja mõistab ka meestele meeldida . ” </s> </p>
<p> <s> Kellele meeldib aga lühendeid dešifreerida , neile tähendab Marta maarahvale tarvilikku asjandust . </s> </p></div3>
        </div2>
      </div1>
    </body>
  </text>
</TEI>
</teiCorpus>
</teiCorpus>
