<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_aja_maaleht.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Maaleht 19.02.2004 ( number 08 ( 854 ) ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_aja_maaleht">header_aja_maaleht.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="ajalehenumber">
        <head> Maaleht 19.02.2004 ( number 08/2004 ( 854 ) ) </head>
        <div2 type="rubriik">
          <head> </head>
          <div3 type="artikkel"><head> Madis Malk lõbutseb telemaastikul </head>
<p> <s> <hi rend="kaldkiri"> 17.02.2004 <bibl> <author> Maarius Suviste </author> </bibl> </hi> </s> </p>
<p> <s> Noor ja ülienergiline , toimekas ja vastupidav . </s> <s> Lõbus kindlasti . </s> <s> Need on esimesed sõnad , mida ütleb saatejuht Madis Malk enda iseloomustamiseks . </s> </p>
<p> <s> Madis Malk ( 25 ) on noor teletegija , kes juhib Kanal 2s iganädalast hüperaktiivset mobiilisõud “ emt TXTboxing ” ning argipäeviti teeb samal kanalil otse-eetris koos teise saatejuhi Venno Loosaarega “ Noortekat ” . </s> </p>
<p> <s> Malgu saatejuhikarjäär sai alguse aastaid tagasi paaripanemissaatest “ Reisile sinuga ” , ta oli seal küsija rollis . </s> <s> Seda saadet tootis sama firma , kes nüüd teeb mobiilisõud - </s> </p>
<p> <s> AA Visioon Stuudio . </s> </p>
<p> <s> Malk arvab tagantjärele , et küllap jäi ta produtsent Aarne Kraamile meelde ja silma ning seepärast teda saatejuhikonkursile kutsutigi . </s> <s> Oli 2002. aasta august , olid proovivõtted . </s> </p>
<p> <s> “ Ega ma väga ei oodanudki sellest konkursist midagi . </s> <s> Et nüüd mina peaksin olema see õige . </s> <s> Aga mind valiti välja , ja sealt see saaga alguse saigi , ” meenutab ta . </s> </p>
<p> <s> Ega kahetsenud ei ole ? </s> </p>
<p> <s> “ Absoluutselt mitte . </s> <s> Kindlasti mitte . ” </s> <s> Ehkki seoses saatejuhtimisega on tulnud nii palju tööd , et viimase poolteise aasta jooksul pole ta korraga üle kolme päeva puhata saanud . </s> </p>
<p> <s> Madis Malk ütleb , et kõik see , mis tele- ja raadiomaastikul toimub , on ju ääretult huvitav . </s> <s> Pealegi ei ole ta teleasjandust üldse õppinud , kõik omal käel ja produtsentide juhendamisel . </s> <s> “ Seda enam oli mul endal huvi ja ambitsioon suur . </s> <s> Et ikka paremini ja paremini teha . ” </s> </p>
<p> <s> <hi rend="rasvane"> Rääkis peegliga ja jälgis saatejuhte </hi> </s> </p>
<p> <s> Esimene “ emt TXTboxing ” jõudis Kanal 2 eetrisse 2002. aasta sügisel . </s> <s> Kuna saate formaat on loodud Inglismaal , vaatas ta kümneid ja kümneid kordi ning õppis lindi pealt , kuidas peab saatejuht käituma , mida täpselt tegema , kuidas mängijatega suhtlema ja nii edasi ja edasi . </s> </p>
<p> <s> Samas hakkas ta teise huvi ja pilguga vaatama teisi saatejuhte . </s> <s> Eesti omasid . </s> <s> Kes kuidas käitub . </s> <s> Vaatas veel suure huviga muusikakanaleid , kuidas seal saatejuhid käituvad . </s> </p>
<p> <s> Ja enne esimest salvestust rääkis ta kodus peegliga mitu-mitu korda ja kaua-kaua . </s> <s> Et teada saada , kuidas see välja paistab , kui ta mõne žesti teeb . </s> </p>
<p> <s> Esimene saade on tal siiani meeles - pooletunnist saadet salvestati umbes neli tundi ! </s> <s> Nüüd läheb palju kiiremini ja hoogsamalt . </s> </p>
<p> <s> <hi rend="rasvane"> Neli saadet korraga </hi> </s> </p>
<p> <s> “ emt TXTboxing ” on kõige tehnilisem saade Eestis . </s> <s> “ Varem pole midagi sellist Eestis tehtud , isegi mitte mujal Euroopas , sest sama formaat on müüdud veel ainult Singapuri , ” teab Malk . </s> <s> “ Seal on saade hull hitt , saatejuht on noortele nagu ebajumal . </s> <s> Arvan , et ega Eestiski sellesse väga halvasti suhtuta , vaatajanumbrid on päris normaalsed . ” </s> </p>
<p> <s> Kas ka Madis Malgust on saanud noortele ebajumal ? </s> </p>
<p> <s> “ Oh , ei . </s> <s> Ma ei usu . ” </s> <s> See kõlab üsna vaikselt ja tagasihoidlikult . </s> </p>
<p> <s> Samas on ju saade noorte seas ülipopulaarne ? </s> </p>
<p> <s> “ Seda küll , jah . </s> <s> Tahes või tahtmata on pubekate hulgas minu populaarsus suhteliselt lakke tõusnud . ” </s> </p>
<p> <s> Saatejuhi meelest mängivad saate populaarsuses rolli mitu tõsiasja . </s> <s> “ Kõigepealt see , et tänapäeva noore inimese jaoks on mobiiltelefon kõige tähtsam asi . </s> <s> Nuta või naera , aga nii see on . </s> <s> Ja kuna see mäng on suhteliselt mobiilikeskne ja see on huvitav ja hoogne ning tempokas . </s> <s> Ja päris mõnus saatejuht pidi ju ka olema ... ” </s> </p>
<p> <s> Mobiilisõu salvestus toimub kord kuus ETV stuudios , ühel päeval võetakse linti neli saadet . </s> </p>
<p> <s> Madis Malk tunnistab , et neli saadet korraga on kurnav ja väsitav . </s> <s> Kuid tema puhul , seda on talle produtsent öelnud , tuleb see ainult kasuks . </s> <s> “ Alles teise saate lõpus või kolmanda alguses lähen ma tegelikult käima . </s> <s> Tavaliselt on neljas saade kõige paremini välja tulnud . ” </s> </p>
<p> <s> Saadet on tulnud teha ka siis , kui tõbi kallal - kõrge palavik ning häält polnud ollagi . </s> <s> Kui neljas saade sai linti võetud , oli tal selline tunne , et aitab küll , ei tule enam kunagi stuudiosse . </s> <s> “ Aga siis sai ennast terveks ravitud ja mustad mõtted peast ära pühitud . ” </s> </p>
<p> <s> Milliseid saated võiks Madis Malk veel juhtida ? </s> </p>
<p> <s> “ Arvestades sellega , et Venno Loosaar on 35aastane ja juhib noortesaadet , peaks mul olema veel aega noortega tegelda . ” </s> <s> Seda ütleb ta naerdes . </s> </p>
<p> <s> “ Tegelikult tahaksin midagi teha rohkem mõtlevale inimesele . </s> <s> Kus kindlasti oleks palju muusikat sees . </s> <s> Sest tahes-tahtmata on muusika mu kirg , ” räägib saatejuht , kes teletegemisest vabal ajal laulab ja mängib kitarri Second Hand Guitar Trios . </s> <s> “ Kujutan ette , et see võiks olla midagi niisugust , mida teeb Mart Sander saates “ Tähed muusikas ” . </s> <s> See oleks minu ampluaa . ” </s> </p>
<p> <s> Malk tunnistab , et tal on nii mõndagi teistelt saatejuhtidelt õppida . </s> <s> “ Urmas Otilt kindlasti seda , et mitte kunagi ja mitte ühtegi asja ei tasu teha ette valmistamata . ” </s> </p>
<p> <s> Ta usub , et sellist teletegijat vist ei olegi , kellel ei oleks midagi õppida . </s> <s> “ Samas arvan , et ma ei oleks praegu palju targem , kui oleksin läinud õppima telerežiid . </s> <s> Kõige õigem ongi minu meelest visata tundmatus kohas vette - kui rabeleb välja , jääb pinnale . </s> <s> Kui ei , siis on asi mutt - upub ära . ” </s> </p>
<p> <s> Madis Malk jäi pinnale . </s> </p></div3>
          <div3 type="artikkel"><head> Kodu keset linna saab kirgi juurde </head>
<p> <s> <hi rend="kaldkiri"> 17.02.2004 <bibl> <author> Erika Klaats </author> </bibl> </hi> </s> </p>
<p> <s> Veebruari algusest käivad TV 3 stuudios taas sarja “ Kodu keset linna ” võtted . </s> </p>
<p> <s> Juhtoperaator Jüri Suurevälja ja operaator Enn Valk on seadnud end sarjapere toanurgas töiselt sisse . </s> </p>
<p> <s> “ Kui lavastajatöö võttis enda kätte Vilja Palm , läks meie elu kergemaks , ” ütleb Suurevälja . </s> <s> “ Palm on telerežissöör ning oskab kaameratega arvestada . ” </s> </p>
<p> <s> Uue hooaja esimene võttepäev on kestnud juba mitu tundi . </s> </p>
<p> <s> “ Väike puhkus ! ” hõikab Vilja Palm . </s> </p>
<p> <s> Kleer Maibaum ja Tiina Tauraite jooksevad rahakoti järele ning lähevad kiirel sammul sööklasse . </s> </p>
<p> <s> Tegevprodutsent Peep Viljamäe lahkub kiiresti stuudiost , sest tema mure on järgmise pildi jaoks Henri kodust kohale tuua . </s> </p>
<p> <s> <hi rend="rasvane"> Elutruud rollid </hi> </s> </p>
<p> <s> Sarja esimese hooaja lõpuks oli sarja tegelaskond kasvanud kümmekonnani ning edaspidi lubab stsenarist Kerttu Rakke kirjutada tegelasi peaaegu sama palju juurde . </s> <s> “ Ühed tulevad , teised lähevad , ” ütleb Rakke . </s> <s> “ Peaosalised on need , kes jäävad . ” </s> </p>
<p> <s> Uus hooaeg toob Hannese , Heleni , Henri ja mõne teisegi ellu suuri muutusi . </s> <s> Rakke ütleb , et vast kõige rohkem vatti saab Helen , keda juba eelmisel aastal karastasid peret lammutada üritavad seigad . </s> </p>
<p> <s> Helenit mängiv Kleer Maibaum usub , et vaatamata kõigele meeldib Helenile ikkagi Hannes ja nende kodu . </s> </p>
<p> <s> “ Ega ma ei taha , et suhted kipuksid vägisi lagunema , ” ütleb Maibaum . </s> </p>
<p> <s> Kui varem tegi Hannese tütar Liis kõik selleks , et närvidele käia ja Helenit isa ees lolliks teha , siis nüüd tuleb Heleni ja Hannese vahele segajaid teisigi . </s> <s> Esimese mõra Heleni ja Hannese suhetesse lõigi Liis , kes tuli linna lähedalt maalt Tallinna keskkooli ning asus elama isa uhkes majas . </s> </p>
<p> <s> “ Aga ma üritan rahu säilitada , ” ütleb Kleer Maibaum . </s> <s> “ Helen on püüdnud kogu aeg oma mehele väga hea naine olla , talle meeldib , et kodu on korras ja mees ning poeg alati hoolitsetud . ” </s> </p>
<p> <s> Kadri Adamson , kes Liisi kehastab , ütleb , et tema tegelane on väga eluline tüüp . </s> <s> Kadri küll ei suhtle lähedalt ühegi 16aastasega , aga ta teab , millised nad on , ning lubab Liisi rolli ka edaspidi mitte üle mängida . </s> </p>
<p> <s> Kadri peab Liisi senist käitumist väga elutruuks . </s> <s> “ Kuidas üks 16aastane tüdruk ikka käituks , kui ta ei saa täpselt aru , miks peab isal uus naine olema ? ” </s> </p>
<p> <s> <hi rend="rasvane"> Tuleb tuttav ette </hi> </s> </p>
<p> <s> Lavastaja Vilja Palm on kindel , et selliseid tüüpe nagu sarjas “ Kodu keset linna ” , leidub ka vaatajate seas . </s> <s> “ Nad tulevad meile kõigile kindlasti tuttavad ette . </s> <s> Mille üle siin ikka nii väga üllatuda ? </s> <s> Elus juhtub ju igasuguseid asju . ” </s> </p>
<p> <s> Sarjaperekonna loonud Kerttu Rakke usub , et tegu on üsna tüüpilise eesti perekonnaga , kus mees on paarkümmend aastat naisest vanem , järelikult tabavad seda perekonda ka edaspidi probleemid elust endast . </s> </p>
<p> <s> Rakke lubab uuel sarjahooajal vaatajat siiski ka pisut üllatada ning tegelaste omavahelisi suhteid keerukamaks põimida . </s> </p>
<p> <s> Vilja Palm teab , et tegelaskond võib paisuda . </s> <s> Kuna tegu on aga seriaaliga , mis käib eetris viis päeva nädalas , siis äkilisi pöördeid tegevustikus ei tule . </s> <s> “ Kui jääbki paar seeriat vaatamises vahele , on ikka võimalik aru saada , mis toimub , sest elul lastakse kulgeda . ” </s> </p>
<p> <s> Alates 25. veebruarist on televaatajatel põhjust rõõmustada , sest peresari “ Kodu keset linna ” uued osad jõuavad eetrisse ja sündmustik läheb edasi sealt , kus ta eelmisel aastal pooleli jäi . </s> </p>
<p> <s> <hi rend="rasvane"> Läks hästi </hi> </s> </p>
<p> <s> Ees ootab 52 osa . </s> <s> Vaheaeg oli tegevprodutsent Peep Viljamäe sõnul vajalik selleks , et aru saada , kui hästi on vaataja sarja vastu võtnud . </s> <s> Läinud on üle ootuste hästi ning tegijad loodavad , et vaatajaid tuleb uuest hooajast juurdegi . </s> </p>
<p> <s> Viljamäe usub isegi , et “ Kodu keset linna ” kõrval võiks olla veel teinegi peresuhteist rääkiv sari . </s> <s> “ Sellistest peresarjadest on meie telekanalites puudus olnud . ” </s> </p>
<p> <s> Kerttu Rakke lubab , et kirjutab stsenaariumisse sisse mõned täiesti mõistusevastased seigad . </s> <s> “ Midagi sellist , mille üle saaks naerda . </s> <s> Need sündmused annavad sarjale värvi juurde . ” </s> </p>
<p> <s> Vilja Palm lubab , et nalja saab parasjagu , kuid tõsieluprobleemid ei kao kuhugi . </s> <s> Hannest ja Helenit , samuti nende lähedasi tabavad edaspidi probleemid , milliseid Helen ja Hannes uneski poleks osanud näha . </s> </p>
<p> <s> Kadri Adamson lubab , et ka Liis saab edaspidi hakkama millegi niisugusega , mida keegi poleks osanud iial ette näha . </s> <s> Hannese ja Heleni tülliajamine , millega Liis oli tegelnud seriaali algusest saati , on selle kõrval , mis veel juhtuma hakkab , tühine . </s> </p>
<p> <s> Pereisa Hannest kehastav Martin Veinmann usub , et sarja vaatajaskond võib uuel hooajal isegi kasvada . </s> <s> “ Ma arvan , et selle sarja edu põhjuseks on paljude inimeste omavahelised suhted . </s> <s> Selles mõttes vastab ta täiesti vaataja ootustele . ” </s> </p>
<p> <s> Tegevprodutsent Peep Viljamäe lubab juurde uusi tegevuskohti . </s> <s> “ Läheme isegi välja , et oleks huvitavam . ” </s> </p>
<p> <s> Viljamäe lubab veel , et esialgu kestab “ Kodu keset linna ” suveni . </s> <s> Kas sari jätkub ka sügisel , on tegevprodutsendi meelest veel vara öelda . </s> <s> “ Kui vaatajaid on sama palju kui seni või tuleb neid juurdegi , siis jätkub sari kindlasti ka sügisel . ” </s> </p></div3>
          <div3 type="artikkel"><head> Talutütred paabulinnu ja maheveistega üheskoos lumes </head>
<p> <s> <hi rend="kaldkiri"> 17.02.2004 <bibl> <author> Silja Lättemäe </author> </bibl> </hi> </s> </p>
<p> <s> <hi rend="rasvane"> Praamile kiirustajad Ääsmäe-Haapsalu-Rohuküla liinil ei peatu . </hi> </s> <hi rend="rasvane"> <s> Ometi just Ellamaast võib saada tulevikus tõmbekeskus , kui otse maantee äärde on ühtäkki kerkinud talu loomaaed paabulindude , kameruni kääbuskitsede ja šoti mägiveistega . </s> </hi> </p>
<p> <s> Sepa talu on otse suure maantee ääres , Ellamaast natuke edasi enne Riiaküla . </s> <s> Ligi paarisajast lihaloomast koosneva herefordi karjaga on taluperemees Urmas Sepp kui mahetalunik mahelihakasvatajate seas tuntud . </s> <s> Talupidaja aastast 1989. </s> </p>
<p> <s> Peame kinni , pöörame Sepa tallu . </s> </p>
<p> <s> Siin vanem talumaja , seal uuem maja , kaugemal laut ja teine veel , paremat kätt angaar traktoreid täis . </s> <s> Taluõues on avarust , loomi , on tööriistu ja masinaid . </s> <s> Talusüda kui mõisaõu . </s> </p>
<p> <s> On lumine mahe keskpäev , ei tuult , ei lörtsi . </s> <s> Ere päike sunnib silmi kissitama . </s> <s> Koerad hauguvad , kaugemal hobused lumiste väljade taustal . </s> <s> Taluabiline putitab traktoreid . </s> </p>
<p> <s> <hi rend="rasvane"> Tulite kosja või ? </hi> </s> </p>
<p> <s> Aga kes sealt tuleb ? </s> <s> Leekivate juuste lehvides ratsutab läbi lume talutütar Katrina ( 17 ) . </s> <s> Taltsutab puristava hobuse seisma , manitseb karglevat koera Kudut ja jääb elevil kõrgelt sadulast vaatama , mida Maaleht siit õue pealt tahab . </s> </p>
<p> <s> Noorem õde Anna-Maria ( 12 ) pudeneb tagasihoidlikult õue peale vist vanaema majast . </s> <s> Johanna ( 15 ) - Harjumaa meister 600 m jooksus ja Eesti meistrivõistluste II koha omanik - on praegu koolis . </s> <s> Tütarde kooliõpetajast ema Kristi samuti . </s> </p>
<p> <s> Sepa talu peremees Urmas Sepp seisab väga väärikalt meil tee peal risti ees . </s> <s> See mees on mitu korda nii Lääne- kui Harjumaa Rammumehe tiitli võitnud , lisaks kaitseliitlane , tema õue vargad ei kipu . </s> </p>
<p> <s> “ Sepa suguvõsas on juba kord selline traditsioon , et enamasti sünnivad siin peres tütred ja koht on läinud väimehe kätte , ” ütleb Urmas Sepp , uurides tulijaid . </s> </p>
<p> <s> Aga meie ei tulnud kosja , ehkki autojuht ja fotograaf on mehed küll . </s> <s> Vaatame vähe ringi , kuidas elab üks tavaline talupere , kes pole linnast maale tulnud ega ka tootmisrekordeid püstitanud . </s> </p>
<p> <s> “ Kas olete ise ka siin talus väimees ? ” küsin rammumehelt . </s> <s> “ Ei , mina olen ikka perepog , siit pärit . </s> <s> Selles mõttes on talutraditsioon vahepeal untsu läinud , ” naerab peremees vastu . </s> </p>
<p> <s> Sepad on Harju- ja Läänemaa piiril praeguses Nissi vallas elanud põlvest põlve , ei lähe nende järeltulijadki siit kuhugi . </s> <s> Ikka jääb taluperest keegi suguvõsa järjepidevust jätkama . </s> </p>
<p> <s> Ellamaa kandis on suuremaid talunikke vähe . </s> <s> Nii Ellamaa , Munalaskme kui Lehetu külad said Teise maailmasõja ajal räsitud . </s> <s> Kes sai , põgenes ära , keda küüditati . </s> <s> Hilisema maaparandusega lükati hulk talusid maatasa . </s> <s> Aga Sepa talukorstnast on suits tõusnud ka kõige raskematel aegadel . </s> </p>
<p> <s> “ Mina kiidan tõesti oma isa ja ema , kes jätkasid talueluga ka sovhoosi ajal , ” ütleb Urmas . </s> <s> “ Nemad olid hingega maaelu sees ja on säilitanud selle koha . ” </s> </p>
<p> <s> Urmase õed-vennad jätsid talupidamise kõige nooremale , Urmasele . </s> <s> “ Mina olen see kõige noorem ja lollim poeg , kes pidi talupidamisega jätkama nüüd , kus talu on majanduslikus mõttes täielik jama , ” naerab peremees . </s> <s> Ega ta päriselt taluelu ei kiru , ainult lõõbib . </s> </p>
<p> <s> Urmas Sepp toimetab 300 ha-l maal , osa maid on Harju- , osa Lääne- ja Raplamaal . </s> <s> Tema meelest on hädaldamine vale . </s> <s> “ Kui lapsed teavad ainult , et talus on üks ropp töö ja tüütu ettevõtmine , siis vaevalt nad tahavad siin kunagi jätkata , ” ütleb pereisa . </s> <s> Ja lisab : “ Talu pakub ju niisugust vaheldusrikkust . </s> <s> Milline avarus siin on - vaadake ringi ! </s> <s> Saame pakkuda lastele kõike , mida linnas pole . </s> <s> Tütred kappavad hobustega vabalt ringi , peavad lemmikloomi , aga muidu konutaksid lapsed ainult arvuti taga Internetis . ” </s> </p>
<p> <s> <hi rend="rasvane"> Katrinast saab talu perenaine </hi> </s> </p>
<p> <s> Vahepeal on tütred saanud väikese karvase koera trikke tegema : Kudu hüppab kui tuust heinapalli peale ja sealt hoogsal lennul Katrina sülle , kes ootab ratsu sadulas , käed laiali . </s> <s> Anna-Maria istub juba ratsaniku selja taga . </s> <s> Ja kappavadki edasi , teiste hobuste juurde . </s> </p>
<p> <s> “ Hobused on minu omad , hakkasin isale peale käima , et igas korralikus talus peab olema paar hobust , ” selgitab Katrina , kellele igasugused loomad meeldivad . </s> <s> Vahepeal oli tal üle saja merisea , on jäneseid ja igat sorti koduloomi-linde . </s> <s> Tallinna loomaaiast kingiti Katrinale isegi kilpkonn , kes sai nimeks Esmeralda . </s> </p>
<p> <s> “ Olen õdedest nii erinev , mulle nii meeldivad loomad ja kunagi saab minust selle talu perenaine , ” ütleb Katrina , kes õpib praegu Taebla kutsekeskkoolis . </s> <s> “ Tahtsin Taeblas õppida talupidamist , aga talu erialale oli ainult kolm soovijat , me ei saanudki gruppi kokku ja nüüd pean kokaks õppima . ” </s> </p>
<p> <s> Katrina elavneb samas ja kuulutab , et kevadel sõidab ta ratsa kooli . </s> <s> Taeblasse on 30 km . </s> <s> Isa : “ Sul pole seal hobust kusagile panna . ” </s> <s> Tütar : “ Aga nalja saaks küll ! </s> <s> Näksib kooli juures muru , las niidab seal . ” </s> </p>
<p> <s> Katrina arutleb , et ta tahaks minna ka Särevere kutsekooli hobusekasvatust õppima . </s> <s> Aga kevadel sõidab Ameerikasse . </s> <s> Tahab esialgu veel õppida , natuke ringi vaadata , aga siis tuleb kindlasti tallu perenaiseks . </s> <s> Särtsakas neiu on selles veendunud . </s> </p>
<p> <s> Talulaudas on mitu kameruni kääbuskitse koos piimalehmade ja jänestega . </s> <s> Kanalas aga kasvatab uhkeldav paabulind saba ja eputab ainult oma paarilise kalkuni ees . </s> <s> Kanakarjast ei tee see lind väljagi . </s> <s> Paabulind sööb kanadega sama toitu - teravilja , toidujäätmeid , suvel hakitud nõgest , ja saba kasvab tal praegu vägevalt . </s> </p>
<p> <s> <hi rend="rasvane"> Paabulind kalkuniga paari </hi> </s> </p>
<p> <s> Tüdrukud korraldavad kanalas paabulinnule haarangu kõrvulukustava kaagutamise saatel , kogu lindla elanikkond lendab ärevalt lae all ringi , enne kui uhke lind on kätte saadud . </s> <s> Üksnes kalkun , pea veidi viltu , vaatleb oma paarilist kahetseva pilguga . </s> <s> Katrina seletab , et algul oli neil kaks paabulindu , aga üks põgenes metsa , nii toodigi parema puudumisel kalkun asemele . </s> </p>
<p> <s> Katrina lubab tulevikus tallu turistidele koduloomaaia rajada , aga juba praegu tahab tallu veel jaanalindu . </s> <s> Ka šoti mägiveised oleksid uhked , või kaamelid . </s> <s> “ Ma müüksin kas või hobuse maha , et saada mõnd sellist looma , kes annaks elule värvi juurde ! ” läheb Katrina elevile . </s> <s> Ta on suvel loomaaias töötanud ja usub , et tuleb eksootiliste loomadega toime . </s> </p>
<p> <s> Peremehele on aga kõige hingelähedasemad herefordid , kes lumisel maastikul metsatuka all rahulikult seisavad . </s> <s> 160 valget-punast või mustavalgekirjut lihalooma . </s> <s> Nosivad heinapallidest süüa . </s> <s> Loomade rahus on midagi maagilist - tammuvad sõõris su ümber . </s> <s> Kõrged kuused , üksikud heinatutid lume alt väljas . </s> <s> Karjal on niivõrd tugev instinkt , et nad suudavad end kiskjate eest ise kaitsta , hundid hoiavad siit eemale . </s> </p>
<p> <s> “ See siin on ju täielik ideaalmaastik , ” kiidab peremees . </s> <s> Ja lisab , et alati , kui tal tuju kehv , on loomade juures tõeline maandamispaik . </s> <s> “ Nende juures on selline ehe ürgne tunne . </s> <s> Loomad on ju head . ” </s> </p>
<p> <s> Lihaloomi Sepp praegu põhimõtteliselt kombinaati ei müü . </s> <s> On välja arvestanud , et iga herefordi pealt saab praeguste madalate hindade juures vähemalt 5000 krooni kahjumit . </s> <s> “ Miks ma hävin ja toetan mingeid petiseid ? </s> <s> Ma annan parem loomaliha mõnele heale tuttavale , sõbrale . </s> <s> Nemad vähemalt on mulle tänulikud ja kiidavad hea sõnaga . ” </s> </p>
<p> <s> Harju- ja Läänemaa lihatootjatele oli paras šokk ka see , kui Filee lihatööstus uutele omanikele müüdi ja senised head suhted tööstusega katkesid . </s> <s> Uued omanikud eelistavad odavat doteeritud importliha , kvaliteetset ja kallimat ei taha . </s> <s> “ Asjatundjad arvavad , et lihatöösturid suudavad tekitada kahe-kolmeaastase räige lihavaru külmhoonetesse , nii et meilt hakatakse ehk mõistliku hinnaga liha ostma alles kolme aasta pärast , ” arutleb Sepa talu peremees . </s> </p>
<p> <s> <hi rend="rasvane"> Pank saatis kuu peale </hi> </s> </p>
<p> <s> “ Oleme taluga kahjumis , loomulikult kahjumis ! </s> <s> Meil pole kvaliteetliha mitte kuhugi panna , aga põlluministeerium muretseb ainult suhkruvarude pärast . </s> <s> Kui palju see Eesti siis suhkrut toodab , et sellega nii häda on ? ” läheb peremees ägedaks . </s> <s> Aga leebub samas : “ Aga te sööge ! </s> <s> Sööge ! ” </s> </p>
<p> <s> Külalised on vahepeal tuppa pika köögilaua taha kutsutud . </s> <s> Katrina sätib herefordihakklihast lõike lauale , talitab tõelise taluperenaisena , togib noorematki õde Anna-Mariat appi . </s> <s> Aga see , kange karakteriga , ei tee kuulmagi , poeb isale lähemale . </s> </p>
<p> <s> Maheliha maitseb imehästi . </s> <s> Kõige hõrgumaks peab lihakasvataja ise herefordimune . </s> <s> “ Kui loom on teise ilma saadetud , siis ei viska me mune lihtsalt kraavi , vaid alati praeme neid , see on niivõrd õrn ja hõrk liha , et keele viib alla . ” </s> </p>
<p> <s> Sepp võtab hingel kipitava teema jälle üles : “ Kui pangast tahan laenata , pean kogu oma eluaseme , kodu , vara - kõik pantima pangale . </s> <s> Mismoodi ma siin siis edasi elan ? ” </s> </p>
<p> <s> Sepad tahtsid üht metsatükki osta , kiiresti oli vaja laenu 30 000 krooni , jutustab peremees pika köögilaua taga . </s> <s> Läinud siis taluperemees kuu algul Ühispanka , kuhu talle iga kuu lõpus piimaraha üle kantud . </s> <s> Ei võetud jutulegi , ei lastud sisse , turvamees saatis taluniku kohe kuu peale . </s> </p>
<p> <s> Sepp helistas siis putkast , leppis laenuosakonna juhatajaga kokku , aga jutt oli lühike : kui pandid elumaja , siis saad laenu , muidu mitte . </s> <s> “ Ei lugenud ka see , et iga kuu tuli piimaraha panka , ” meenutab Sepp mõrult . </s> <s> Ja kiidab tuttavat Harjumaa talunikku , kes ajanud laenuasja hoopis ägedamalt . </s> </p>
<p> <s> See talunik sõidutanud pangaametniku autoga oma lauda juurde , et lauda tagatisel laenu saada . </s> <s> Suur pikk korras laut oli , aga ametnik öelnud , et maksab ainult 10 000 , selline olevat kiirmüügi hind . </s> <s> “ Tubli mees oli , vihastas ja ütles pangaametnikule : “ Aga nüüd astu minu autost välja ja mine siit lauda juurest koju kuidas tahad ! ” ” teab Sepa talu peremees rääkida . </s> <s> Kõik naeravad mürinal , sest katsu ise mööda kõrvalteid jala pealinna saada ! </s> </p>
<p> <s> Linlasest naabrimees Arvo Laurima on vahepeal tulnud tallu piima järele , mannerg kaasas . </s> <s> “ Küla on alla käinud , ” ütleb naabrimees . </s> <s> “ Ellamaal oli vanasti kaks poodi , nüüd on kõik kinni . </s> <s> Lähim pood on 10 km kaugusel . ” </s> </p>
<p> <s> “ Ma teen nii palju s...st saia tehnikaga , nagu suudan , ” ütleb taluperemees südametäiega . </s> <s> “ Ei osta uusi masinaid . ” </s> </p>
<p> <s> Kuldsete kätega tehnikamees ehitab ise endale vajalikud veepütid , heinakärud , putitab vana tehnikat . </s> <s> Püüab ajada nii kokkuhoidlikult läbi kui võimalik . </s> <s> Vene ajal sai soodsa laenuga ostetud uus Belaruss T 25 , teised traktorid on kõik kombineeritud vanade varuosade abiga . </s> <s> “ Juba mu vanaisa oli selline - leidis kuskilt rauatüki , ei visanud ära , ikka läks vaja . </s> <s> Vanaisa tagus vanast vankriratta vitsast üht-teist välja - uksehinged , adraosad . </s> <s> Praegu käib täpselt samamoodi . ” </s> </p>
<p> <s> Sepa talu peremees võttis käiku Nõukogude armee vanad masinatükid , vedas kokku kärusid , masinaosi - kõik on läinud kasutusse . </s> <s> Suures garaažis on kümmekond masinat-agregaati sirgetes ridades . </s> <s> Talu uunikum on klassikaline inglise traktor Dawid Brown , 1960. aasta mudel , mille peremees on ise restaureerinud . </s> </p>
<p> <s> “ See on meie valge prints ! ” näitab peremees uhkusega Dawid Browni , millega õpetatakse ka Tallinna poisse sõitma , kui need tütardele külla tulevad . </s> <s> Tagapool on Vene tehnika seas näha ka John Deere'i niidukit . </s> </p>
<p> <s> “ Sepa laste sünnipäevad on kõige põnevamad , küll me siis kimame ! ” räägib õhinal Katrina , kuidas kraanaga kiigutakse ja muidki vigureid masinatega välja mõeldakse . </s> <s> Talvel pannakse sünnipäevalistele slaalomirajad valmis ja kõik sõidavad aja peale . </s> <s> Sest Sepa talus käib lõbus elu . </s> </p>
<p> <s> “ Meie võtame küll oma majapidamist mõnu ja lustiga . </s> <s> Vahel saab siin ka lollusi tehtud . </s> <s> Aga minu meelest just see ongi õige elulaad , kui lastel on häid mälestusi taluelust . </s> <s> Muidu ju tallu noored ei jääkski , ” ütleb pereisa . </s> </p>
<p> <s> Mõnikord õhtuti laulavad tütred kolmehäälseid repertuaare . </s> <s> Pereema aga mängib kannelt . </s> <s> “ Praegu on veel noori , kes tahaksid maal elu edasi arendada , hoidkem ja toetagem neid , ” ütleb Sepa talu peremees . </s> <s> Ja hoiatab : “ Kui poliitikud meid veel natuke pigistavad , siis varsti enam neid noori siin maal pole . </s> <s> Siis on maal ainult välismaalased -- hollandlased , taanlased või soomlased . ” </s> </p></div3>
          <div3 type="artikkel"><head> Prügivedu uue seaduse järgi </head>
<p> <s> <hi rend="kaldkiri"> 18.02.2004 <bibl> <author> Maarius Suviste </author> </bibl> </hi> </s> </p>
<p> <s> <hi rend="rasvane"> Riigikogu poolt jaanuari lõpus vastu võetud uus jäätmeseadus muudab jäätmekäitluse karmimaks ja sätestab tootja vastutuse põhimõtte . </hi> </s> </p>
<p> <s> Uus jäätmeseadus sätestab tava- ja olmejäätmete käitluse korralduse kohustust omavalitsuste tasemel ning ohtlike jäätmete käitluse korraldamist riigi kohustusena . </s> <s> Samuti sätestab see jäätmekavade , kohalike jäätmehoolduseeskirjade , jäätmelubade ja ohtlike jäätmete käitlemise litsentside nõuete rakendamise . </s> </p>
<p> <s> Uue seaduse olulisemaid sätteid on omavalitsuste rolli täpsustamine jäätmekäitluse korraldamisel , mis üldjuhul eeldab konkursi alusel korraldatud jäätmevedu alates 2005. aastast . </s> </p>
<p> <s> Eesmärk on tagada jäätmevaldajate liitumine käitlus-süsteemiga . </s> <s> See võimaldab omavalitsustel jäätmeveole põhiteenuse hinna sees lisada muid jäätmete taaskasutusele suunatud tegevusi , nt vanapaberi , olmes tekkivate ohtlike jäätmete vms kogumine . </s> </p>
<p> <s> Liitumine kogumissüsteemiga on kohustuslik tiheasustusaladel , k.a suvilapiirkondades . </s> <s> “ Olulisim seaduses on ehk tekitaja senisest jõulisem jäätmete eest vastutama panemine , ” ütles Riigikogu keskkonnakomisjoni esimees Jürgen Ligi . </s> </p>
<p> <s> <hi rend="rasvane"> Jäätmevedaja valib omavalitsus </hi> </s> </p>
<p> <s> Keskkonnaministeeriumi jäät-meosakonna juhataja Peeter Eek kinnitas , et tavainimese jaoks on kaks olulist valdkonda , mida uus jäätmeseadus kaasa toob . </s> <s> “ Esimene neist on korraldatud jäätmevedu ja sellega liitumise kohustus , ” märkis ta . </s> <s> “ Siin on kõige suurem muutus eelkõige neile , kes ei ole kogumissüsteemiga liitunud . ” </s> </p>
<p> <s> Hinnanguliselt on Eestis väljaspool kogumissüsteemi 25-30% elanikest . </s> <s> Arenenud jäätmekäitlusega riikides , nt Põhjamaades ei ole kogumissüsteemiga liitunud 1-2% . </s> </p>
<p> <s> Jäätmeseadus näeb ette , et tiheasustusaladel peavad kõik jäätmevaldajad ( majapidamised , eramajad , suvilad ) olema liitunud kogumissüsteemiga . </s> <s> Jäätmevedajat ei vali aga igaüks ise , vaid omavalitsus . </s> </p>
<p> <s> Peeter Eegi sõnul ütleb seadus selgelt , et kui omavalitsus on sõlminud prügivedajaga lepingu , loetakse sellel territooriumil elavad elanikud automaatselt kogumissüsteemiga liitunuks . </s> <s> See tähendab , et olenemata sellest , kas elanik ise on lepingule alla kirjutanud või mitte , on ta liitunud . </s> <s> Nii et arve prügiveo eest esitatakse nii või teisiti . </s> </p>
<p> <s> Konkursi ainsa prügivedaja leidmiseks korraldab omavalitsus , leping sõlmitakse kuni kolmeks aastaks . </s> </p>
<p> <s> Peeter Eegi kinnitusel on võimalus teha erandeid , seda näeb ette ka seadus . </s> <s> “ Teoreetiliselt võib erand tõesti kõne alla tulla . </s> <s> Siis peab aga eraldi taotlema vabastust ja ära põhjendama , mis on erandi taotlemise alus . </s> <s> Detailselt peab selgitama , kuidas taotleja oma jäätmeid käitleb , et see oleks jäätmeseaduse eesmärkide ja nõuetega kooskõlas . </s> <s> Ja sellest peab ka aru andma , kui on erand tehtud . ” </s> </p>
<p> <s> Eek tunnistas , et hajaasustuse jäätmevedu on eraldi teema . </s> <s> Seda peab iga omavalitsus ise reguleerima , sest teab kõige paremini , mis külades , üksikutes metsataludes toimub . </s> </p>
<p> <s> Üldjuhul tuleb see lahendada nii , et kusagil teeristil on konteiner või on konteiner mitme talu peale . </s> <s> Kõne alla võib tulla ka see , et luuakse nn reisiv konteiner , mis käib külast külla . </s> </p>
<p> <s> “ Eesmärk ei ole see , et igasse metsatallu peab hakkama sõitma suur prügiveok . </s> <s> Variandid ja lahendused peavad lähtuma kohalikest oludest , ” sõnas Eek . </s> </p>
<p> <s> <hi rend="rasvane"> Müüja vastutab külmkapi eest </hi> </s> </p>
<p> <s> Teine tähtis muudatus , mis lihtsat inimest puudutab , on seotud tootja vastutuse põhimõtte rakendamisega . </s> <s> Seadus sätestab tootja vastutuse põhimõtte toodetele nagu mootorsõidukid ja nende osad ( ka vanad rehvid ) , elektri-elektroonikaseadmed , patareid ja akud jt. </s> </p>
<p> <s> Selliste toodete jäätmed peavad valmistaja ja turustajad kokku koguma ning nõuetekohaselt käitlema , selleks üldjuhul jäätmevaldajalt tasu nõudmata . </s> <s> Praktiliseks täitmiseks eeldab see tootjate vahel nn tootjavastutusorga-nisatsioonide moodustamist . </s> </p>
<p> <s> “ Tootjad , kelle hulka arvatakse ka müüjad , vastutavad oma kauba jäätmete , aga isegi teise samasuguse toote saatuse eest , ” kinnitas Jürgen Ligi . </s> <s> “ Loodetavasti suudavad nad arendada selles vallas koostööd , luua ühiseid käitlussüs-teeme , et kulud langeksid ja tõhusus paraneks . ” </s> </p>
<p> <s> Peeter Eek peab tootja vastutuse põhimõtet tarbijale positiivseks muutuseks - inimesel on lihtsam ja mugavam vanadest , keskkonna mõistes probleemtoodetest vabaneda . </s> </p>
<p> <s> Eek lisas , et uus süsteem ei lähe aga näiteks 9. korrusele külmkapi või pesumasina järele - katki läinud seadme peab igaüks ikka ise alla tooma ja selleks ette nähtud kohta ära viima . </s> </p>
<p> <s> Tootja vastutuse põhimõte toob endaga kaasa hinnatõusu . </s> <s> See tähendab , et näiteks rehv võib kallimaks minna ca 20-30 krooni . </s> </p>
<p> <s> <hi rend="rasvane"> Sigadus ei anna enam kokkuhoidu </hi> </s> </p>
<p> <s> Uus jäätmeseadus sätestab ka jäätmete ladestamisel saastetasude tõusu alates 2005. aastast , kusjuures osa maksust laekub praegusest erinevalt otse omavalitsustele sihtotstarbeliselt jäätmehoolduse arendamiseks . </s> </p>
<p> <s> “ Omavalitsustel on jäätmekäitluse organiseerimisel kandev roll . </s> <s> Ka neil on mõistlik koopereeruda , ” soovitas Ligi . </s> <s> “ Aga seadus ei kirjuta üheselt palju ette ei tootjaile ega omavalitsustele . </s> <s> Palju jääb valikuid , mis täpsustatakse jäätmekavades ja jäätmelubadega . ” </s> </p>
<p> <s> Ligi lausus , et uue seadusega seoses läheb kõigil elu veidi kallimaks . </s> <s> “ Kuid eriti neil , kes seni oma kraami naabri prügikasti , teeservade ja metsaaluste arvel ehk siis enda jaoks tasuta kõrvaldasid . </s> <s> Tulevast aastast tuleb maksta igal juhul , mistõttu sigadused ei anna enam kokkuhoidu . ” </s> </p>
<p> <s> “ Rõhutan , et tegu pole sotsiaalse , vaid üheselt keskkonnasuunitlusega seadusega , ” lisas Jürgen Ligi . </s> <s> “ Loodusel läheb kergemaks . </s> <s> Inimesel vaid juhul , kui puhtam keskkond talle oluline on , või siis sedavõrd , kui palju solgisurm edasi lükkub . ” </s> </p>
<p> <s> Keskkonnaministeerium on seisukohal , et uus jäätmeseadus tagab jäätmekäitluse tõhusama korralduse , samuti prügistamise vähendamise ja jäätmete taaskasutamise suurenemise . </s> </p>
<p> <s> Uus jäätmeseadus jõustub 1. mail , v.a metallijäätmete kokkuostu sätestav osa , mis jõustub avaldamise järel . </s> </p></div3>
          <div3 type="artikkel"><head> Maarahvas laenab vähe </head>
<p> <s> <hi rend="kaldkiri"> 18.02.2004 <bibl> <author> Kai Simson </author> </bibl> </hi> </s> </p>
<p> <s> <hi rend="rasvane"> Kui Tallinnas on keskmine laenusumma 440 000 krooni ja Tartus-Pärnus 270 000 , siis mujal Eestis jääb see alla 200 000 krooni . </hi> </s> </p>
<p> <s> Eesti Ühispanga ( EÜP ) Suure-Jaani kontori vastutav teller Külli Roht ütles , et neilt küsitakse summasid 100 000-200 000 krooni . </s> <s> Antsla kontori telleri Inge Pormeisteri sõnul jäävad seal summad 100 000 piiridesse . </s> </p>
<p> <s> Kuna harukontorid laenulepinguid ise ei sõlmi , siis tuleb neid sõlmida suuremates linnades . </s> <s> Seetõttu ei osanud tellerid ka öelda , kas on võetud suuremaid summasid . </s> </p>
<p> <s> Hansapanga Kärdla kontori juhataja Tiia Liibert märkis , et Hiiumaal võetavad summad jäävad samadesse piiridesse , kuid pigem eelistatakse väikseid summasid . </s> </p>
<p> <s> Mullu võeti eluasemelaenu ja -liisingut Eestis kokku ligi 9 miljardit krooni . </s> <s> Kõige populaarsemad on kodulaen ja -liising . </s> </p>
<p> <s> EÜP turuanalüüsi divisjoni direktor Sven Kunsing märkis , et laenujääk eraisikutel on 40% aasta sissetulekust . </s> <s> “ See pole katastroofiline , ” lisas ta . </s> <s> “ Ülisuurt muret tunda pole asjakohane . ” </s> </p>
<p> <s> <hi rend="rasvane"> Mets poole hinnaga </hi> </s> </p>
<p> <s> Laenusoovijaid pöördub maal kontorisse tavaliselt paar-kolm kuus . </s> <s> Peamiselt soovitakse laenu eluaseme renoveerimiseks või väikelaenu suuremate tarbeesemete ostmiseks . </s> <s> Kuna maakohtades väga palju uusi ehitisi ei ole , siis elamispinna ostu soov on vähestel . </s> <s> Laenuvõtjaid on igas vanuses : alustades noortest ja lõpetades pensionäridega . </s> </p>
<p> <s> Eesti Ühispanga eralaenude arendusjuht Triin Messimas märkis , et tihti on maainimestel raske laenu saada seetõttu , et nad elatuvad naturaalmajandusest . </s> <s> “ Neil jääb ehk palgast raha üle , millest saaks laenu tagasi maksta , aga pangale ei suuda nad oma piisavat sissetulekut tõestada , ” nentis ta . </s> </p>
<p> <s> Laenude puhul tagatistega üldjuhul probleeme ei ole . </s> <s> Tagatisena aktsepteeritakse ka metsa ja maad . </s> <s> Metsa puhul võetakse arvesse vaid 50% selle hinnatud väärtusest . </s> </p>
<p> <s> Mõnel pool püütakse metsa tagatiste hulka mitte võtta : tihtipeale võivad need langeda varguste ohvriks , mistõttu ei saa seda hiljem realiseerida . </s> </p>
<p> <s> <hi rend="rasvane"> Laenuvõlglasi vähe </hi> </s> </p>
<p> <s> Kodulaenu võtjate hulgas on probleemseid kliente vähe : kes see ikka soovib oma eluasemest ilma jääda . </s> <s> “ Enamik laenutaotlejaid suudab üsna realistlikult oma laenude tagasimaksmise võimet hinnata , ” nentis Triin Messimas . </s> </p>
<p> <s> Sampo panga krediiditoodete osakonna juhataja Arvi Lipp märkis , et halbade laenude osakaal on väheneva tendentsiga . </s> <s> “ Ühelt poolt on põhjuseks inimeste arusaamade muutumine teadlikumaks kohustuste võtmisel , ” kinnitas ta . </s> <s> “ Teiselt poolt on ka pankade riskide hindamise võimalused suurenenud ning soovid laenutaotleja suhtes jätkuvalt konservatiivsed . ” </s> </p>
<p> <s> “ Määravaim on laenu taotlemisel teadvustada enesele pere eelarvega sobivaim laenu suurus , ” sõnas Lipp . </s> <s> “ Laen ei ole ühekuine tehing , vaid aastatepikkune pere eelarve lahutamatu osa . ” </s> </p>
<p> <s> Kodulaenu võlglaste arv on pankades alla ühe protsendi . </s> <s> Messimase sõnul on eraisikute laenude kvaliteet pigem paranenud kui halvenenud , eriti eluasemelaenude osas . </s> <s> “ Eluasemelaenud on traditsiooniliselt väga väikse halbade laenude osakaaluga , ” ütles ta . </s> </p>
<p> <s> Sama kinnitas ka Nordea personaalpanganduse osakonna juhataja Toomas Paju . </s> <s> “ Üritame väljastada laene ainult madalate riskidega klientidele . ” </s> </p>
<p> <s> Pangad on hakanud klientide kohta tegema põhjalikumaid taustauuringuid . </s> <s> “ Eelkõige kasutame Krediidiinfo andmebaasi ja ka lihtsat Interneti-otsingut , ” märkis Toomas Paju Nordea pangast . </s> <s> “ Ettevõtlusega tegelevaid inimesi saame kontrollida ka äriregistri baasist . ” </s> </p>
<p> <s> Triin Messimase sõnul kontrollitakse esmalt laenutaotleja tööandjat , tema stabiilsust ja majandusseisu ning laenusoovija ametikäiku viimas(t)e tööandja(te) juures . </s> <s> Negatiivse taustainfo puhul laenu ei anta . </s> </p>
<p> <s> Palju sõltub ka laenutaotleja eelnevast maksekäitumisest ehk sellest , kuidas ta on oma varasemaid kohustusi täitnud . </s> <s> Näiteks varasem ( juba tasutud ) võlg võib olla laenutaotlusele eitava vastuse saamise põhjuseks , kuid samas ei tähenda varasem maksehäire alati äraütlemist . </s> <s> Enim levinud põhjused selleks on puuduv või ebapiisav sissetulek ja/või omafinantseering , ka pole pakutud tagatised likviidsed või nende turuväärtus piisav . </s> </p>
<p> <s> <hi rend="rasvane"> Intresside langust enam ei oodata </hi> </s> </p>
<p> <s> Inimesed on hakanud enam end riskide vastu kindlustama . </s> <s> Populaarseks on Messi-mase sõnul muutunud elukindlustus , just suurte summade võtjate hulgas . </s> <s> “ Kui peres on üks sissetuleku saaja ning temaga peaks midagi juhtuma , on perel olemas tagatis , ” ütles ta . </s> </p>
<p> <s> Toomas Paju sõnas , et neil on viimasel ajal kasvanud klientide huvi laenukindlustuse vastu . </s> <s> Teisalt püüavad inimesed riske maandada intressi fikseerides . </s> </p>
<p> <s> Madalamad teadaolevad eluasemelaenu intressid algavad 3,5 protsendist . </s> <s> Viimati langetas intresse hooga Nordea pank , kes pakub uue eluaseme ostul intressiks 3,5 -3,8% . </s> </p>
<p> <s> Nii Hansa- kui Ühispank kinnitasid , et ka nemad ei jää maha . </s> <s> “ Eluasemelaenu kliendid on pangale ühed väärtuslikumad ning me ei taha tingimustes kindlasti oluliselt alla jääda , et hakatakse laene üle viima , ” sõnas Messimas . </s> </p>
<p> <s> “ Arusaadavalt selgub iga konkreetse tehingu hind ning tingimused kliendiga läbirääkimiste käigus ja on personaalne , ” sõnas Hansapanga suhtekorraldusjuht Ando Noormets . </s> </p>
<p> <s> Intressi taset mõjutab ka laenutaotleja omafinantseeringu suurus . </s> <s> Mida suurem see on , seda soodsam intress . </s> <s> Lisaplussi annavad elukindlustus , kaastaotleja palk samas pangas jne. </s> </p>
<p> <s> <hi rend="rasvane"> Kaardi petlik võlu </hi> </s> </p>
<p> <s> Kõige populaarsem on maakohtades siiski järelmaksukaart , ent viimasel ajal on nende väljastamine muutunud rangemaks . </s> <s> Kärbitud on nii limiite kui tõstetud palganõuet . </s> <s> Varem sai kaardi kätte 2000kroonise palgaga , nüüd peab palk olema 4000 krooni . </s> </p>
<p> <s> Antsla ja Suure-Jaani kontorite tellerid tõdesid , et inimesed ei oska väga hästi kaarte kasutada . </s> <s> Tihtipeale satutakse ummikusse : limiit kasutatakse ära ja hakatakse intresse maksma , aga laenu tasumiseks ei jää enam sentigi . </s> </p>
<p> <s> Kärdla kontori juhataja sõnul Hiiumaal ummikusse sattunuid eriti ei ole . </s> <s> “ Hiidlane on üldiselt üsna konservatiivne ning kaalub enne plussid ja miinused väga läbi , ” kinnitas ta . </s> </p>
<p> <s> Järelmaksukaartide lõpetajaid on väga vähe . </s> <s> “ Üks klient andis kaardi käest ära , et ei tekiks kiusatust , ” sõnas Pormeister . </s> <s> “ Arve jättis ta aga avatuks , juhuks kui vajadus tekib . ” </s> </p>
<p> <s> Triin Messimase sõnul on teatud hulk inimesi , kes ühel hetkel avastavad , et tal on palju vaba raha ning hakkavad kulutama . </s> <s> “ Siis ostetakse rohkem süüa-juua ja käiakse lõbutsemas , ” rääkis ta . </s> <s> “ Laen kasutatakse ära ning satutakse nõiaringi : iga kuu tasutakse intresse , aga raha ei jää laenusumma vähendamiseks . ” </s> </p>
<p> <s> <hi rend="rasvane"> Tuleb säästmise aasta </hi> </s> </p>
<p> <s> Tänavu ennustavad pangad rahulikku aastat . </s> <s> Mullust suurt kasvu ei oodata , ent ka mitte märkimisväärset kahanemist . </s> <s> Sven Kunsing Ühispangast usub , et tänavu intressid natuke tõusevad ning inimestel on mõttekam hakata säästma . </s> <s> Seega ennustab EÜP , et säästma hakatakse tänavu eelkõige III pensionisambasse . </s> </p>
<p> <s> Seda mõtet toetavad ka teised pangad . </s> <s> Siiski märkis Hansapanga suhtekorraldusjuht Ando Noormets , et lisapensioni kogumist võivad piirata inimeste võetud finantskohustused . </s> </p>
<p> <s> Arvi Lipp Sampo pangast ütles , et lisaks laenule mõeldakse üha enam , kuidas raha koguda . </s> <s> Sarnaselt EÜPga soovitab Sampo inimestel säästa vähemalt 10% oma sissetulekust . </s> <s> “ Pangalt laenu või järelmaksu küsimine on ka lahendus , ” ütles Lipp . </s> <s> “ Inimestel on siiski kasulikum kogutavate summade pealt ise intresse teenida , mitte neid laenu tarbides pangale maksta . ” </s> </p>
<p> <s> EÜP elukindlustuse juhatuse esimehe Indrek Holsti arvates peaksid III sambasse investeerimisest kõige enam olema huvitatud keskmist palka teenivad inimesed , et säilitada tulevikus oma elustandard . </s> <s> Tema sõnul annab I ja II sammas pensioniks vaid 40% inimese viimasest palgast . </s> </p></div3>
          <div3 type="artikkel"><head> Mees läheb majaka tippu </head>
<p> <s> <hi rend="kaldkiri"> 18.02.2004 <bibl> <author> Merike Pitk </author> </bibl> </hi> </s> </p>
<p> <s> Palju kära tekitanud Harilaiu poolsaare viltune Kiipsaare tuletorn on nüüd müüdud . </s> <s> Kihelkonna vald sõlmis ostjaga notariaalse lepingu läinud neljapäeval . </s> <s> Seega on kinnisvarafirmade Semu OÜ ning Landolin OÜ juhatuse liige ja osanik Meelis Osa esimene eraisikust majakaomanik Eestis . </s> </p>
<p> * * * </p>
<p> <s> <hi rend="rasvane"> Mis tunne on omada majakat ? </hi> </s> </p>
<p> <s> Tunne on hea . </s> </p>
<p> <s> <hi rend="rasvane"> Mis te siis selle 777 777,77 krooni eest ostsite ? </hi> </s> <hi rend="rasvane"> <s> Vallasvarana majaka ja veel midagi ? </s> </hi> </p>
<p> <s> Majakavahi elamu müürid ja sauna vundamendi , aga mitte maa . </s> </p>
<p> <s> <hi rend="rasvane"> Kas esitate vallale kahjutasunõude , kui maad ja ehitusõigust ei saagi ? </hi> </s> </p>
<p> <s> Ei taha valla ega kellegagi kohut käima hakata . </s> <s> Seadusandlus reguleerib endiste hoonete taastamist , ükskõik kas nad on kaldakaitsevööndis või mitte . </s> <s> Loodan mõistvat suhtumist . </s> <s> Kui see asi korda teha ansamblina - majakavahi maja , saun ja majakas ise - , mis selles siis halba on ? </s> <s> Pilt on palju ilusam kui praegu need korstnad ja varemed . </s> </p>
<p> <s> Ma ei saa aru , mida kardetakse . </s> <s> Nagunii pean jätma kallasraja vabaks , ei saa seda seadusest tulenevalt kinni panna . </s> </p>
<p> <s> Lugesin lehest , et majakas oleks võinud jääda üldkasutatavaks ja valla omandiks , aga ma väga kahtlen , kas vald oleks leidnud võimalust investeerida just sellesse objekti lähemal ajal. </s> </p>
<p> <s> <hi rend="rasvane"> Maa-ameti peadirektor Kalev Kangur ütles , et varemetele saab ehitada siis , kui tegu on talu taastamisega . </hi> </s> </p>
<p> <s> See on selline nüanss , et jään vastuse võlgu . </s> <s> Mul puuduvad nii sügavad juriidilised teadmised . </s> <s> Kui tekib probleeme , siis mul on selleks inimesed , kes seda lahendada aitavad . </s> </p>
<p> <s> <hi rend="rasvane"> Geoloogide kinnitusel on mere pideva pealetungi tõttu paratamatu , et seda majakat ühel päeval lihtsalt ei ole enam . </hi> </s> </p>
<p> <s> See majakas pole nii suur ega raske ehitis , et seda ei saaks kindlustada . </s> <s> Tuleb leida variandid kas betoneerimise või väikese lainemurdja ehitamisega . </s> <s> Kui majakat natuke kaitsta ja kindlustada , siis ma usun , et ta jääb alles . </s> </p>
<p> <s> Aga säilitada tahan teda ikkagi viltusena . </s> <s> Sirgeid majakaid on maailmas väga palju . </s> <s> Võibolla olen ma pisut viltuse mõtlemise ja ellusuhtumisega , aga mulle meeldivad viltused asjad . </s> <s> Isegi mu varsti 200 aasta vanune Kuressaare maja on viltune . </s> </p>
<p> <s> <hi rend="rasvane"> Millest huvi just majaka ostmise vastu ? </hi> </s> <hi rend="rasvane"> <s> Kas selle tõttu , et olite lühikest aega Sõrve majakavaht ? </s> </hi> </p>
<p> <s> Mingil määral , aga mitte ainult . </s> <s> Minu paarimees Sõrve tuletornis Eeri Tiitson oli mu parim sõber . </s> <s> Tema hukkumisest autoavariis on möödas juba päris palju aastaid . </s> <s> Kui see majakas jääb püsima , siis on see minu hinges ka mälestusmärk sõbrale . </s> </p>
<p> <s> <hi rend="rasvane"> Tegelikult peavad paljud teid ainult variisikuks , sest teie nimi on paljudele võõras . </hi> </s> <hi rend="rasvane"> <s> Kes te olete ? </s> </hi> </p>
<p> <s> Inimesed ei usu , et ilma kõrvalise abi ja ametkondade toeta võiks elus edasi jõuda . </s> <s> Olen alustanud nullist , võibolla on olnud mul elus ka natuke õnne , aga valikute tegemisel olen kuulanud sisehäält , mis läheb tihti ka loogikaga vastuollu . </s> <s> Siiani pole see mind alt vedanud . </s> </p>
<p> <s> Saaremaal ei ole mu nimi võõras , olen siin päris palju pulmi isamehena teinud , pilli mänginud , laulnud ansamblis - Mustjala kolhoosi ajal. </s> <s> See aeg jäi mu metsavahiaastatesse . </s> </p>
<p> <s> <hi rend="rasvane"> Kuidas Saaremaale metsavahiks sattusite ? </hi> </s> </p>
<p> <s> Mu elukäik on suhteliselt kirju . </s> <s> Olen juurtega Muhu saarelt , pole seal aga kunagi elanud , vaid Tallinnas sündinud . </s> <s> Tõmme Saaremaale aga oli suur , kahjuks ei saanud ma pärast meditsiinikooli sanitaarvelskrina lõpetamist saarele suunamist . </s> </p>
<p> <s> Isepäine nagu ma olen , tulin pärast sõjaväge Mustjalga metsavahiks . </s> <s> Kõige määravam oli see , et metsavaht oli Nõukogude ajal ainuke inimene , kes sai legaalselt hobust pidada . </s> <s> Hobustehaige olen lapsest peale olnud . </s> <s> Praegu on mul ka hobune . </s> </p>
<p> <s> Metsavahina töötasin kuni 1990ndate alguse pöördelise ajani , eraettevõtluse tekkeni . </s> <s> Kuna sündis laps , polnud võimalik metsavahi palgast ära elada . </s> </p>
<p> <s> <hi rend="rasvane"> Kuidas kinnisvara arendamise juurde jõudsite ? </hi> </s> </p>
<p> <s> Sain tagasi emapoolse suguvõsa maad Harku vallas . </s> <s> Olin Harjumaal esimesi eraisikuid , kes sai oma talumaad tagasi ja kinnistusse . </s> <s> Midagi tuli nende maadega ette võtta . </s> <s> Kogu maa oli üle 21 hektari , tegin neile elamurajoonid . </s> <s> Esimene oli Tuulepesa Tabasalu taga . </s> <s> Teine samas lähedal on Loopealse , mis on ka katastriüksusteks jagatud . </s> <s> Osa tagastatud maast on veel minu käes . </s> </p>
<p> <s> Võin öelda , et ikkagi minu viimase kümne aasta kinnisvaraalased pingutused on võimaldanud ka seda majakaostu . </s> <s> Ma oleksin võinud kohe 1994. aastal oma tagastatud maad ära müüa , nii nagu on seda teinud väga paljud inimesed , ja seejuures imeodavalt . </s> </p>
<p> <s> Olen elanud pikalt peost suhu selle nimel , et mitte anda asja teistele käest ära , kes siis minu arvelt rikkaks saaks . </s> <s> Oleksin ma kohe oma maa maha müünud , saanuksin ehk pool miljonit , mis oli tollal muidugi suur raha , aga see oleks ka kõik olnud . </s> </p>
<p> <s> <hi rend="rasvane"> Harilaiu poolsaar on ju tohutult lage ja tuuline , suvila jaoks oleksite leidnud ehk parema , varjulisema mereäärse koha ? </hi> </s> </p>
<p> <s> Mujal ei avane sellist vaadet ega pole ka nii sügavat merd , et lähed vette ja võid kohe ujuma hakata . </s> <s> Ja vesi on puhas . </s> <s> Kuna tuult on palju , tahaksin surfamisega tegelema hakata . </s> </p>
<p> <s> Koha võlu on ka eraldatus . </s> <s> Elu on niigi ülearu suhtlemist täis . </s> </p>
<p> <s> <hi rend="rasvane"> Kui tihti te seal olema hakkate ? </hi> </s> </p>
<p> <s> Kui mu firmad tõrgeteta töötavad , siis miks ma ei võiks tööd Interneti ja telefoni teel juhtida näiteks sellesama majaka tipust . </s> <s> Kitsas seal on , aga sülearvutiga peaks ära mahtuma . </s> </p>
<p> <s> <hi rend="rasvane"> Miks just majaka tipust ? </hi> </s> </p>
<p> <s> Sealt avaneb eriline vaade . </s> <s> Aga kui ma ühel päeval ei jaksa enam majakasse ronida , eks siis tuleb majakavahi elamus istuda ja aknast majakat vahtida . </s> <s> Muidugi kui mul lastakse see elamu taastada . </s> </p>
<p> <s> <hi rend="rasvane"> Kui palju olete valmis majakasse investeerima , et see püsti jääks ? </hi> </s> </p>
<p> <s> Vähemalt nii palju , et sellel tööl oleks mõtet . </s> <s> Eksperdid ütlevad , mis vaja teha on . </s> <s> Kui ise ei saa kohe jagu , siis võibolla on võimalik saada toetust . </s> <s> Kui vaadata , milliste absurdsete asjade peale Euroopa Liidu abiraha kulutatakse , siis see majakas peaks olema ju küll seda väärt , et tema allesjäämist toetada . </s> </p>
<p> <s> <hi rend="rasvane"> Ütlesite enne intervjuud , et teil on vähe aega , peate majakaostuks kulutatud raha tagasi teenima . </hi> </s> <hi rend="rasvane"> <s> Kas karaoket jääb teil ka veel vahel aega laulda ? </s> </hi> </p>
<p> <s> Senimaani natuke lonkavalt . </s> <s> Kõigile üritustele ei jõua , ehkki olen ise ka klubi asutajate hulgas . </s> <s> Põhiliselt kohtume Kuressaares kohvik-veskis . </s> </p>
<p> <s> Muusikat ma õppinud pole . </s> <s> Esimese kitarri sain vast viienda klassi poisina või veel varem , pisikese , kuuerublase . </s> <s> Aasta pärast ostsin kokkuhoitud taskurahast järgmise . </s> </p></div3>
          <div3 type="artikkel"><head> Pokud ümisesid botaanikaaias </head>
<p> <s> <hi rend="kaldkiri"> 18.02.2004 </hi> </s> </p>
<p> <s> Paari aasta eest vaatas üks usinamaid Pokumaa arendajaid Külli Leppik Vanemuises lavastatud “ Pokumängu ” . </s> <s> Häälitsused , mida pokud seal kuuldavale tõid , istutasid Külli pähe mõtte korraldada lastele pokuüminate võistlus . </s> </p>
<p> <s> Nüüd sai see idee teoks . </s> <s> Tallinna botaanikaaia palmimajja Pokumaa sihtasutuse ja Viljandi kultuuriakadeemia korraldatud “ Suurele pokuümisemisele ” kogunesid päris pisikesed ja natuke suuremad pokud . </s> <s> Kokku üheksa kollektiivi , kes jagunesid vanusegruppidesse 6-10 ning 11-15 aastat . </s> </p>
<p> <s> <hi rend="rasvane"> Kurvaks ja rõõmsaks korraga </hi> </s> </p>
<p> <s> Pokuümin oli defineeritud kui sõnadeta meloodiline ühe- või mitmehäälne , vaid pokudele iseloomulik viisijupp , mida võib vajadusel kaunistada pillidega . </s> </p>
<p> <s> Siin võiks ju norida , et üminakavades kasutati mitmeid inimkeelseid sõnu nagu “ lalaa ” , “ oi-oi ” ning koguni “ emme ja issi ” . </s> <s> Aga žürii , koosseisus Ingrid Rüütel , nukuteatri direktor Meelis Pai , ajakirja Hea Laps peatoimetaja Leelo Tungal , muusik Sofia Joons ja Külli Leppik käitusid mõistagi lastesõbralikult ning sellest suurt numbrit ei teinud . </s> <s> Leelo Tungla arust oli isegi päris armas , kui pokud hõikasid “ Jess ! ” või “ Tšau ! ” . </s> </p>
<p> <s> Edgar Valteri praegu valmivas uues raamatus “ Pokulood ” on pokuümina kohta sõnad : “ ... see tegi kurvaks ja rõõmsaks ühtaegu . ” </s> <s> Kõige täpsemalt vastas sellele kirjeldusele Taali põhikooli kava , kus pisikesed pokud otsisid emmet-issit . </s> <s> See võis lausa nutma ajada . </s> </p>
<p> <s> Lusti algkooli-lasteaia lapsed tegid palju loodushääli , näiteks kitsede jooksmist mööda soomättaid . </s> <s> Märjamaa pokud rõõmustasid uue kodu leidmise üle , Turba omad kilkasid maailma avastades . </s> <s> Viluste põhikooli tüdrukute näitlik pokupäev lõppes omalaadse diskoga . </s> <s> Nende meelest oli parim looduslik diskoheli kassi kutsumine “ Kss-kss-kss ! ” , mille taustaks käib pokude ümin . </s> </p>
<p> <s> Kõige musikaalsema eripreemia sai Antsla muusikakool , parima lavastuse eest Tamsalu gümnaasium , kõige folgilikuma kava eest Tallinna 37. keskkool , kes kasutas kitarrisaadet . </s> <s> Kõige toredamate kostüümide eripreemia läks Poku lasteaiale Tartust . </s> <s> Nemad esinesid väsimatult edasi ka žürii otsust oodates , alles pärast kodu poole vurades vajus mõni neist õiglasse unne . </s> </p>
<p> <s> <hi rend="rasvane"> Auhinda igaühele </hi> </s> </p>
<p> <s> žüriil oli väga raske , kõik olnuks võitu väärt . </s> <s> Pärast tervelt tunniajast arutelu otsustati ikkagi kahes vanuseklassis neli esikohta välja anda . </s> <s> Need läksid Lusti , Taali , Viluste ja Märjamaa pokudele . </s> </p>
<p> <s> Aga tühjade kätega ei jäänud keegi . </s> <s> Auhinnalaud oli rikkalik , lisaks pokutrükistele leidus seal ka Raplamaa puumeistri Valdur Tilga valmistatud kaelaehteid , Võro Instituudi kassette ja aabitsaid , Nukuteatri pileteid , Hea Lapse aastatellimusi . </s> </p>
<p> <s> Kaks “ Pokuraamatut ” kukkus korraldajate ehmatuseks vett täis purskkaevu . </s> <s> Kuid küllap pokud raamatu sees ümisesid rahulolevalt . </s> <s> Nemad ju tahavadki , et varbad märjad oleks . </s> </p>
<p> <s> Pokud sobivad botaanikaaia miljöösse imehästi , arvati üksmeelselt . </s> <s> Tähelepanelikumatel tekkis siiski küsimus , kas paarkümmend meetrit esinejate selja taga paikneva kohvikuleti Coca-Cola reklaam paistma ei jää . </s> </p>
<p> <s> Massikultuuri märke tahab Edgar Valter pokudest ja Pokumaast väga kaugel hoida . </s> <s> Jääb üle loota , et ühel heal aastal saab “ Suure pokuümisemise ” kolida Pokumaale planeeritavasse uhkesse Puuko majja . </s> </p>
<p> <s> <hi rend="rasvane"> Contra </hi> </s> </p></div3>
          <div3 type="artikkel"><head> Valdade talisport rekordihoos , väikelinnad vaiksemad </head>
<p> <s> <hi rend="kaldkiri"> 18.02.2004 <bibl> <author> Sulev Oll </author> </bibl> </hi> </s> </p>
<p> <s> <hi rend="rasvane"> Väike-Maarjas toimunud XII valdade talimängudel oli osalemas tunduvalt rohkem valdu kui varasematel aastatel . </hi> </s> </p>
<p> <s> Kokku osales tänavustel talimängudel 68 valda eelmise aasta 61 ja üle-eelmise aasta 58 vastu . </s> <s> Korvpallis tuli platsile 41 meeskonda , mullu 33. “ Maal on lisandunud palju spordisaale , igal aastal avatakse midagi kas siis koolide juures või mujal , ” kommenteeris osavõtjaskonna kasvu võistluste peakorraldaja Mati Reimann . </s> </p>
<p> <s> Valdade mängude finaalvõistlustel Väike-Maarja rahvamajas ja õppekeskuses , Simuna ja Triigi spordihoonetes ning Ebavere suusaradadel osales 569 sportlast . </s> <s> Koos alagrupivõistlustega oli talimängudest osavõtjaid aga üle 1100. </s> </p>
<p> <s> Alad , millel valdade esindajad võistlevad , on jäänud aastate lõikes samaks , tänavu lisandus vaid B-vanuseklassi arvestus suusatamises , kus osales 50-60 võistlejat . </s> <s> “ Paljuski sõltub valla võistkonna osalemine suusatamises mitte niivõrd varustusest ega talvest , vaid suusahullust inimesest , ” sõnas Mati Reimann . </s> <s> “ On see hull olemas , saab kõike teha , pole hullu , ei saa midagi teha . ” </s> </p>
<p> <s> Nii Reimann kui MSLi Jõud peasekretär Ants Saar tõdesid , et kuigi suusatamise rahvarohkus on Eestis tagasi läinud , pole seda võistlustel märgata . </s> <s> “ Pühapäevaseid võistlusi pidime isegi ettepoole nihutama , sest mitmed võistlejad tahtsid samal päeval ka Jaak Mae karikatega Albu pargivõistlusel osaleda , ” lausus Reimann . </s> </p>
<p> <s> Võistluste võitjana väljus traditsiooniliselt Tartu vald , järgnesid Luunja ja Paikuse . </s> <s> Arvesse läks neli paremat ala , kusjuures kolmandaks jäänud Paikuse näiteks võistluste põhialaks loetavas suusatamises ei osalenudki . </s> <s> Mati Reimanni sõnul võistleb esikolmikukohtade pärast tavaliselt viis-kuus valda , teised lihtsalt osalevad . </s> </p>
<p> <s> Samal ajal kui vallad võistlesid Väike-Maarja kandis , kogunes Põlvasse 14 Eesti väikelinna spordiesindused . </s> <s> Nii mahult kui kavas olnud aladelt valdade mängudest väiksema võistluse võitis korraldajate esindus . </s> </p>
<p> <s> <hi rend="rasvane"> Eesti Vabariigi valdade XII talimängud Väike-Maarjas 13.-15. veebruarini 2004 </hi> </s> </p>
<p> <s> <hi rend="rasvane"> Koondtabel ( 4 ala kokkuvõttes ) </hi> 1. </s> <s> Tartu 165 punkti 2. </s> <s> Luunja 127,9 3. Paikuse 121,5 4. Viimsi 116,6 5. Väike-Maarja 114,5 6. Tähtvere 106,5 7. Rae 105,3 8. Märjamaa 104,5 9. Koeru 100,7 10. Otepää 98,8 </s> </p>
<p> <s> <hi rend="rasvane"> Murdmaasuusatamine </hi> 1. </s> <s> Tartu 2. </s> <s> Tahkuranna 3. </s> <s> Sõmeru </s> </p>
<p> <s> <hi rend="rasvane"> Neiud N16 </hi> 1. </s> <s> Maris Laurson , Tartu 2. </s> <s> Marika Kustavus , Tarvastu 3. </s> <s> Kelli Floren , Sõmeru </s> </p>
<p> <s> <hi rend="rasvane"> Neiud N18 </hi> 1. </s> <s> Liis Udumäe , Tartu 2. </s> <s> Sandra Kullas , Väike-Maarja 3. </s> <s> Liis Uiga , Tartu </s> </p>
<p> <s> <hi rend="rasvane"> Naised N </hi> 1. </s> <s> Triinu Tee , Otepää </s> <s> 2. Helen Rohtla , Sõmeru 3. </s> <s> Kristiina Zotova , Otepää </s> </p>
<p> <s> <hi rend="rasvane"> Naisveteranid NV1 </hi> 1. </s> <s> Kadri Madissoo , Tahkuranna 2. </s> <s> Marju Püvi , Tartu 3. </s> <s> Julianne Tõnisson , Tahkuranna </s> </p>
<p> <s> <hi rend="rasvane"> Naisveteranid NV2 </hi> 1. </s> <s> Lilian Estorn , Pärsti 2. </s> <s> Tiina Idavain , Koeru 3. </s> <s> Sirje Kõresaar , Tahkuranna </s> </p>
<p> <s> <hi rend="rasvane"> Noormehed M16 </hi> 1. </s> <s> Dmitri Reinmets , Toila 2. </s> <s> Andres Kollo , Jõelähtme 3. </s> <s> Siim Tõnisson , Paistu </s> </p>
<p> <s> <hi rend="rasvane"> Noormehed M18 </hi> 1. </s> <s> Markko Otsus , Ülenurme 2. </s> <s> Madis Kollo , Jõelähtme 3. </s> <s> Kristjan Oolo , Tartu </s> </p>
<p> <s> <hi rend="rasvane"> Mehed M </hi> 1. </s> <s> Meelis Aasmäe , Paistu 2. </s> <s> Algo Kärp , Tarvastu 3. </s> <s> Kert Keskpaik , Saue </s> </p>
<p> <s> <hi rend="rasvane"> Meesveteranid MV1 </hi> 1. </s> <s> Raul Arula , Tartu 2. </s> <s> Hanno Priks , Paistu 3. </s> <s> Ants Einsalu , Väike-Maarja </s> </p>
<p> <s> <hi rend="rasvane"> Meesveteranid MV2 </hi> 1. </s> <s> Aleksander Tištšenkov , Viimsi 2. </s> <s> Ants Juusik , Pärsti 3. </s> <s> Tõnu Jürimaa , Otepää </s> </p>
<p> <s> <hi rend="rasvane"> Naiste 3 x 3 km </hi> 1. </s> <s> Sõmeru I 2. </s> <s> Tahkuranna I 3. </s> <s> Tartu </s> </p>
<p> <s> <hi rend="rasvane"> Meeste 4 x 5 km </hi> 1. </s> <s> Otepää I 2. </s> <s> Paistu 3. </s> <s> Toila </s> </p>
<p> <s> <hi rend="rasvane"> Kabe </hi> 1. </s> <s> Tartu 2. </s> <s> Koeru 3. </s> <s> Toila </s> </p>
<p> <s> <hi rend="rasvane"> Male </hi> 1. </s> <s> Paikuse 2. </s> <s> Sõmerpalu 3. </s> <s> Luunja II </s> </p>
<p> <s> <hi rend="rasvane"> Korvpall ( mehed ) </hi> 1. </s> <s> Antsla 2. </s> <s> Väike-Maarja 3. </s> <s> Rae </s> </p>
<p> <s> <hi rend="rasvane"> Korvpall ( naised ) </hi> 1. </s> <s> Tartu 2. </s> <s> Paikuse 3. </s> <s> Rapla </s> </p>
<p> <s> <hi rend="rasvane"> Lauatennis </hi> 1. </s> <s> Viru-Nigula 2. </s> <s> Tartu 3. </s> <s> Tähtvere </s> </p>
<p> <s> <hi rend="kaldkiri"> Allikas : MSL Jõud </hi> </s> </p>
<p> <s> <hi rend="rasvane"> Eesti väikelinnade talimängud Põlvas 14. veebruaril 2004 </hi> </s> </p>
<p> <s> <hi rend="rasvane"> Koondtabel </hi> 1. </s> <s> Põlva 61 punkti 2. </s> <s> Tamsalu 56 3. Kilingi-Nõmme 50 4. Jõgeva 48 5. Elva 47 6. Sindi 41 </s> </p>
<p> <s> <hi rend="rasvane"> Laskmine </hi> 1. </s> <s> Põlva 2. </s> <s> Elva 3. </s> <s> Tamsalu </s> </p>
<p> <s> <hi rend="rasvane"> Male </hi> 1. </s> <s> Kilingi-Nõmme 2. </s> <s> Sindi 3. </s> <s> Jõgeva </s> </p>
<p> <s> <hi rend="rasvane"> Naiste võrkpall </hi> 1. </s> <s> Kärdla 2. </s> <s> Otepää </s> <s> 3. Tõrva </s> </p>
<p> <s> <hi rend="rasvane"> Meeste korvpall </hi> 1. </s> <s> Tamsalu 2. </s> <s> Põlva 3. </s> <s> Jõgeva </s> </p>
<p> <s> <hi rend="rasvane"> Juhtkonnavõistlus </hi> ( võistkondlikud korvpalli vabavisked , teatevõistlus , võistkondlik darts ) . </s> <s> 1. Jõgeva ( Raul Kull , Toomas Klaarmann , Hele Tallinn ) </s> <s> 2. Põlva ( Tarmo Tamm , Einar Mitt , Tiivi Parts ) </s> <s> 3. Otepää ( Aivar Nigol , Toomas Vahrusev , Miia Pallase ) </s> </p>
<p> <s> <hi rend="rasvane"> Suusatamine </hi> 1. </s> <s> Tamsalu 2. </s> <s> Otepää </s> <s> 3. Saue </s> </p>
<p> <s> <hi rend="rasvane"> Naiste 2,5 km </hi> 1. </s> <s> Kaili Sirge , Tamsalu 2. </s> <s> Geidi Kruusmann , Tamsalu 3. </s> <s> Aiki Aigro , Otepää </s> </p>
<p> <s> <hi rend="rasvane"> Meeste 5 km </hi> 1. </s> <s> Tambet Pikkor , Saue 2. </s> <s> Timo Simonlatser , Tamsalu 3. </s> <s> Taavi Ojaste , Otepää </s> </p>
<p> <s> <hi rend="rasvane"> Teatesuusatamine </hi> 1. </s> <s> Tamsalu 2. </s> <s> Otepää </s> <s> 3. Saue </s> </p>
<p> <s> <hi rend="kaldkiri"> Allikas : <gap rend="viited"/> </hi> </s> </p></div3>
          <div3 type="artikkel"><head> CO2 ei pruugi süüdi olla </head>
<p> <s> <hi rend="kaldkiri"> 19.02.2004 </hi> </s> </p>
<p> <s> <hi rend="rasvane"> Kliima Maal pole teadupärast kuigi püsiv . </hi> </s> <hi rend="rasvane"> <s> Käib vaidlus , kuidas hinnata kasvuhoonegaaside kontsentratsiooni kasvu mõju . </s> <s> Juhtiv arvamus ütleb , et see kasv viib globaalsele soojenemisele . </s> </hi> </p>
<p> <s> Euroliidu juhtimisel tehtav propaganda viis Kyoto protokollideni , mis nõuavad , et suurriigid lähiaastatel tunduvalt vähendaksid süsihappegaasi CO2 õhkupaiskamist . </s> </p>
<p> <s> <hi rend="rasvane"> Kahtlused süvenevad </hi> </s> </p>
<p> <s> Suurriigid USA ja Venemaa ei ratifitseeri Kyoto protokolle , sest nende riigijuhid usuvad oma teadlasi rohkem kui poliitikuid ja ajakirjanikke . </s> <s> USA Senat on mitu korda üle kuulanud nii globaalse soojenemise teooria pooldajaid kui ka oponente . </s> </p>
<p> <s> Atmosfäärifüüsikud tõestasid ka septembris toimunud Moskva kliimakongressil , et nn teadus globaalsest soojenemisest on teadusena väga mõrane . </s> <s> Kongressi viimasel , diskussioonipäeval peetud kümnest ettekandest tervelt üheksa olid kriitilised ja leidsid , et oma praegusel kujul on see paljureklaamitud teadus surnud . </s> </p>
<p> <s> Soojenemise teooria ei tunnista ühegi vaatlustulemuse olemasolu , mis soojenemise kahtluse alla seab . </s> <s> Kahtlusi aga tuleb üha juurde , sest kliimauurimiste maht suureneb tänu iga päevaga pikenevatele andmeridadele . </s> <s> Lisandub ka uusi uurijaid , keda debatile lahenduse otsimine on hakanud huvitama . </s> </p>
<p> <s> Oponentide vastuväiteil toetub soojenemise teooria mudelarvutustele , mis ei suuda arvestatada seniks vähetuntud protsesside osa Maa atmosfääris . </s> <s> Energeetiliselt olulisim selles valdkonnas on pilvisuse muutlikkusest tingitud määramatus ja usaldusväärse meetodi puudumine neeldunud päikeseenergia hulga hindamisel . </s> </p>
<p> <s> Satelliitide ja aerosondide kogutud temperatuuriandmed ei kinnita prognoositud globaalse soojenemise kiirust . </s> <s> Teooria aluseks on meteojaamade ja ookeanides hulpivate poijaamade andmed . </s> <s> Viimased mõõdavad veepinna temperatuuri , millest arvutatakse oletatav õhutemperatuur jaama kohal . </s> </p>
<p> <s> Kui poijaamade andmeid ca 30 aastat tagasi laialt kasutama hakati , tekkiski globaalse keskmise temperatuuri graafikus pööre kiirele soojenemisele . </s> <s> Kuna enne seda oli globaalne keskmine arvutatud vaid kuiva maa jaamade andmetest , võib USA kliimaskeptiku Fred Singeri arvates kogu teooria toetuda vaid poijaamade andmete ebatäpsele tõlgendusele . </s> </p>
<p> <s> <hi rend="rasvane"> Täpset mudelit pole </hi> </s> </p>
<p> <s> Astronoom Ernst Öpik kirjutas 1958. aastal , et Maale langev päikeseenergia hulk ei saa olla päris konstantne , vaid teatud piirides muutuv . </s> <s> Tänu viimase 25 aasta satelliidimõõtmistele on need piirid teada . </s> </p>
<p> <s> See tähendab , et Maa kliimasüsteemi mõjutavate tegurite hulgas pole CO2 kontsentratsioon ainus muutuja . </s> <s> Ka päikesekiirgust tuleb muutujana võtta ja see samm on veel mudelites arvesse võtmata . </s> </p>
<p> <s> Kui osutuvad tõeseks viimaste aastate arvutused , et Päikese aktiivsuse tsükliga käib kaasas ka kiirgusvoo muutus , toetab toogi praegust temperatuuri tõusu ning CO2 osa piisava täpsusega hindamine muutub veel raskemaks . </s> </p>
<p> <s> Maa kliimasüsteemis on liiga palju aktiivseid tegureid ja süsteemi mittelineaarsuse tõttu on nende mõjude eristamine võimatu . </s> <s> Seda saaks teha vaid täpsete mudelite abil , kuid selliste loomine ei paista niipea õnnestuvat . </s> </p>
<p> <s> Seega pole ka valitsustel , kes teaduse osa hinnata oskavad , kuigi kiire aferistlike projektide toetamisega . </s> <s> Pole mingit põhjust teha hiiglaslikke kulutusi CO2 toodangu piiramiseks , kuniks selle piiramise mõju kliimale on ebaselge . </s> <s> Loodetavasti ei kiirusta Eesti valitsus raha tuulde loopimisega . </s> </p>
<p> <s> <hi rend="rasvane"> Olavi Kärner , Tartu Observatooriumi vanemteadur </hi> </s> </p>
<p> <s> <hi rend="kaldkiri"> Vt ka : “ Planeetide seis teeb ilma ” , ML , 27. november 2003 ja “ Inimene teeb ilma rohkem kui planeedid ” , 11. detsember 2003 </hi> </s> </p></div3>
          <div3 type="artikkel"><head> Eesti kindrali elutee </head>
<p> <s> <hi rend="kaldkiri"> 19.02.2004 </hi> </s> </p>
<p> <s> <hi rend="rasvane"> Heino Tõnismägi </hi> </s> </p>
<p> <s> Kindral Hugo Kauleri elutee on ilmekas näide Eesti Vabariigi sõjaväelaste saatusest XX sajandil . </s> </p>
<p> <s> Foto räägib alati rohkem , kui pildistaja kavandas . </s> <s> Eriti vanade fotode puhul . </s> <s> Meie ülesanne on vanu fotosid hoida , säilitada ja ... rääkima panna . </s> </p>
<p> <s> Tänase loo peategelane on Eesti Vabariigi kindral , suurtükiväelane Hugo Kauler , sündinud 1893 Järvamaal , Väinjärve vallas . </s> </p>
<p> <s> <hi rend="rasvane"> Kaheksa põlvkonda Koeru mail </hi> </s> </p>
<p> <s> Tallinna Tehnikaülikooli eradotsent Heino Aruküla ( kindrali õepoeg ) Nõmmelt , kes on oma perekonna sugupuud uurinud , teab emapoolset liini pidi tagasi kaheksa sugupõlve , 1640. aastani , kui Järvamaal Väinjärve vallas Ellavere külas sündis Pruly nr 1 talu peremees Peter . </s> </p>
<p> <s> Pärast katku 1710-1711 jäi suurest külast ellu vaid 27 inimest , suri 160. </s> <s> Pruly talu suurest perest pidasid vastu kolm liiget : peremees , perenaine ja laps . </s> </p>
<p> <s> Hugo Kauleri vanematele ( isa Jaan Kauler , sünd 1861 ja ema Kai Brauer , sünd 1864 Valila külas Kati talus ) osutus maaelu liiga ahtaks . </s> <s> Kuuelapseline perekond kolis 1904. a Tallinna Kalamaja kanti üürikorterisse . </s> </p>
<p> <s> Elukoha vahetusele võis tõuke anda ka Jaan Kauleri viis aastat teenistust tsaariarmees Varssavis . </s> <s> Pärast maailma nägemist võis Eesti küla energilisele talumehele kitsas tunduda . </s> </p>
<p> <s> Jaan Kauler teenis 18 aastat Balti Manufaktuuris puusepana , Kai läks tööle konservivabrikusse . </s> <s> Kuidas maalt linna asunud suur pere end Tallinnas tunneb , on näha esimesel fotol . </s> </p>
<p> <s> Tulevane kindral oma vanemate õdede kõrval on alles Tallinna Peetri Reaalkooli lõpuklasside õpilane - lill rinnas , lips ees ja uurikett vestitaskus säramas nagu pealinna noormehele kohane . </s> </p>
<p> <s> <hi rend="rasvane"> Mäeinstituut ja suurtükiväekool </hi> </s> </p>
<p> <s> 1913 on Hugo Kauler juba noor üliõpilane Piiteris . </s> <s> Teisel pildil näeme selle kõrgema õppeasutuse korrektset vormiriietust ja mõtliku eesti noormehe tõsist pilku . </s> </p>
<p> <s> Rahulikku õppeaega sai aga olla vaid aasta . </s> </p>
<p> <s> Esimene maailmasõda ( kus Venemaal oli rindel üle miljoni sõduri ) vajas ohvitsere , nende ettevalmistamiseks parim kontingent oli aga üliõpilaskond ja sõjaväkke kutsutud kooliõpetajad ( nt meie tulevased kindralid August Traksmaa , Aleksander Jaakson , Richard Tomberg , August Kasekamp ) . </s> </p>
<p> <s> Sõjaaegsed ohvitseride kursused olid lühendatud : 4-6 kuud . </s> </p>
<p> <s> Eesti noormeestel oli vene keel gümnaasiumist või õpetajate seminarist käes nii suus kui kirjas . </s> <s> Nii ei ole imestada , et Esimese maailmasõja rinnetel arvatakse kokku olnud ca 2000 eestlasest ohvitseri . </s> </p>
<p> <s> Võib julgelt väita , et Vabadussõda ei oleks saanud pidama hakatagi , kui poleks olnud Eestile sõjapidamiseks vajalikul arvul ja nii hea ettevalmistusega ohvitserkonda . </s> </p>
<p> <s> Suurtükiväelane pidi hästi matemaatikat tundma , seega oli tulevane insener parim kontingent just kahurväele . </s> <s> 1915. a suvest kuni 1917. a lõpuni oli noor ohvitser Hugo Kauler Läänerindel mortiiridivisjoni koosseisus , tõusis patareiülemaks ja pälvis staabikapteni aukraadi . </s> </p>
<p> <s> Sõjaväljal teenis ta välja neli ordenit : Anna IV ja III järk , Stanislavi III järk , Georgi IV järk , mõned neist otse vere hinnaga ( haavatasaamine augustis 1917 Hohenlohe mõisa juures raskekahuri mürsu plahvatusel ) . </s> </p>
<p> <s> <hi rend="rasvane"> Taas kodumaal </hi> </s> </p>
<p> <s> 1918. a jaanuaris Eesti rahvusväeosade moodustamise ajal jõudis ohvitser Hugo Kauler 1. </s> <s> Eesti kahurväebrigaadi koosseisus taas kodumaale . </s> </p>
<p> <s> Vabadussõja puhkemisel formeeris kapten Hugo Kauler 1. suurtükiväerügemendi , mille ülemaks ta nimetati , ja läks jälle rindele . </s> <s> Algul tuli taganeda , tunda puudust raskerelvadest , taluda lööke Narva rindel . </s> </p>
<p> <s> 29. detsembril 1919 ülendati Kauler kolonelleitnandiks . </s> <s> Järgnesid Vabadusristi I liigi 2. järk ja autasutalu . </s> </p>
<p> <s> 1921. aastal rajati kõrgem sõjakool ( Kindralstaabi Kursuste nime all ) , Hugo Kauler oli 1. lennu lõpetaja . </s> </p>
<p> <s> 1924 määrati ta äsjaloodud Ranna- , Õhu- ja Sisekaitse Staabi ülema kohale . </s> </p>
<p> <s> 1930. aastast oli kolonel ( 24. veebruarist 1927 ) Hugo Kauler suurtükiväe inspektor , s.t kahurväe kui iseseisva väeliigi kõrgeim juht . </s> <s> Ta oskas mitut võõrkeelt , käis stažeerimas välisriikides . </s> <s> 1937. aastast oli ta kindralmajor . </s> </p>
<p> <s> <hi rend="rasvane"> Saatuslikud 1940-1941 </hi> </s> </p>
<p> <s> 1940 moodustas punavõim Eesti Kaitseväe baasil Punaarmee 182. laskurdiviisi ( 22. territoriaalkorpuse koosseisus ) , mille suurtükiväe ülemaks nimetati Hugo Kauler . </s> </p>
<p> <s> Esialgu jäeti meestele alles Eesti munder , ainult eraldusmärgid olid Punaarmeest , allohvitseridel ja nooremohvitseridel tõsteti aukraadi , väeosa juhtivkoosseisus olid Eesti kindralid ja kolonelid . </s> </p>
<p> <s> Samas tehti eeltööd armee puhastamiseks . </s> <s> 13. juunil 1941 arreteeriti Värska suvelaagrist ca 250 eesti rahvusest ohvitseri . </s> </p>
<p> <s> Väeosade juhtivkoosseis komandeeriti täiendõppe ettekäändel päev enne Venemaale , suurtükiväelased Vladimiri oblastisse Gorohhovetsi õppelaagrisse . </s> </p>
<p> <s> Arreteerimismäärused olid juba Moskvas valmis kirjutatud , sõja algul lasti need käiku . </s> <s> Hugo Kauler arreteeriti koos Läti ja Leedu saatusekaaslastega otse õppelaagrist 28. juunil 1941. </s> </p>
<p> <s> Nii Värskas arreteeritud ohvitserid kui ka nn täienduskursustel kinni nabitud kõrgemad sõjaväelased said kokku Krasnojarskis , kust neid Jenisseid pidi ühes pargases allavoolu Kaug-Põhja orjatööle läkitati ( kokku 1098 ohvitseri , eestlasi 318 ) . </s> </p>
<p> <s> Teekond vangivagunis Krasnojarskisse on 5300 km ja Krasnojarskist Dudinka sadamasse ( 100 km Norilskist ) mööda veeteed 1600 km . </s> </p>
<p> <s> <hi rend="rasvane"> Kannatuste lõpp </hi> </s> </p>
<p> <s> Kindral Hugo Kauler lasti maha 22. septembril 1942 Norilski lähedal Laama järve ääres , kuhu paigutati täiendkursustelt arreteeritud kõrgemad ohvitserid . </s> </p>
<p> <s> Toimik , mis koosneb 17 lehest , on alustatud 24. juunil , lõpetatud 28. augustil 1941. </s> <s> Otsus langetati tagaselja Moskvas , nn erinõupidamisel . </s> <s> Kõik vajalik hangiti isiku ankeedist : osavõtt Vabadussõjast relvaga käes Nõukogude võimu vastu , eitav suhtumine Nõukogude korra kehtestamisse Eestis jne. </s> </p>
<p> <s> Kindral Hugo Kauler oli surmahetkel 48aastane . </s> </p>
<p> <s> Kindrali õepoeg Heino Aruküla käis 1989 Laama järve ääres , et viia onu hauale kolm peotäit kodumaa mulda . </s> <s> Seda sai ta teha vaid tinglikult , sest kohast , kus puhkab Eesti kindral , polnud säilinud mingit märki . </s> </p>
<p> <s> 1990. aasta augustis avasid Eesti , Läti ja Leedu ( Memento ) delegatsioonid Laama järve ääres hukkunud ja mõrvatud ohvitseridele kolmnurkse monumendi , igal küljel ohvrite nimed oma keeles . </s> <s> Hugo Kauler on meie tahvliküljel esimene . </s> </p>
<p> <s> <hi rend="rasvane"> 60aastane rongipilet </hi> </s> </p>
<p> <s> See õhukesele paberile trükitud pilet Tallinn-Moskva kannab kuupäeva 13. juuni 1941 ja sattus hukkamisele määratud kindrali isiklike dokumentidega tema NKVD toimikusse . </s> </p>
<p> <s> Mis sundis kindralit seda piletit säilitama ? </s> <s> Kas pettemanöövri ( täiendkursuste asemel vangilaager ) läbinägemine , viimane mälestus kodumaalt või pedantne iseloom ? </s> </p>
<p> <s> Kõik nimetatud variandid on tolle sügavalt intelligentse ohvitseri puhul arvestatavad . </s> </p>
<p> <s> Ei olnud juhus , et Tallinnast teele asumisel oli ohvitseride vagun rongi sabas viimane ja väljumise eel haagiti selle järele veel vagun relvastatud julgeolekumehi . </s> </p>
<p> <s> Selle rongipileti õige asukoht ei peaks aga olema arhiivis , kindral Hugo Kauleri koltunud toimiku vahel , vaid okupatsioonimuuseumis . </s> </p>
<p> <s> Surnud on vaid need , kes unustatud . </s> </p></div3>
          <div3 type="artikkel"><head> Laste kodu suletakse </head>
<p> <s> <hi rend="kaldkiri"> 19.02.2004 <bibl> <author> Kai Simson </author> </bibl> </hi> </s> </p>
<p> <s> <hi rend="rasvane"> Taheva lastekodu tulevik on ebaselge . </hi> </s> <hi rend="rasvane"> <s> Lapsed võivad vaiksest kenast kohakesest Valga linna sattuda . </s> </hi> </p>
<p> <s> Taheva lastekodusse jõuame laupäeva lõuna ajal. </s> <s> Peaaegu kõik lapsed on nädalavahetusel kodus ning söövad usinalt . </s> <s> Söömine käib kähku , sest poisid tahavad jõuda arvutite taha mängima . </s> </p>
<p> <s> Taheva sanatooriumiga sama katuse all asuvas lastekodus elab 19 last , neist terveid on kolm . </s> <s> Ülejäänutel on vaimne ja/või füüsiline puue . </s> </p>
<p> <s> 17aastane Signe on alguses pisut häbelik ning ei kipu külalistega juttu ajama . </s> <s> Mõningase harjumise järel on aga tema see , kes meid mööda lastekodu saadab ja tube näitab . </s> </p>
<p> <s> 18aastane Rein suudab meid üllatada omatehtud patjade ja tikitud piltidega . </s> <s> Tema lapitekid tunduvad kui professionaali tehtud . </s> <s> Rein tunnistab , et talle meeldibki kõige rohkem tikkida . </s> <s> Valmis tööd kingib ta üldjuhul ära . </s> <s> Huvi käsitöö vastu sai alguse aga kindakudumisest . </s> </p>
<p> <s> Taheva lastesanatooriumi ja lastekodu peaarst Heli Rasva ütles , et tihti suudavad lapsed vägagi üllatada . </s> <s> Näiteks muidu vaikne Paul ( 15 ) , kes kuulnud kasvatajate juttu , et lehtede riisumise ajaks oleks vaja traktorit , läks ja tellis selle . </s> <s> Paul ise aga väga jutukas ei ole . </s> <s> Talle meeldib istuda ja vaadata , kuidas poisid arvutimänge mängivad . </s> </p>
<p> <s> <hi rend="rasvane"> Tahtmine minema joosta </hi> </s> </p>
<p> <s> Taheva lastekodu on tegutsenud kümme aastat ning paljud lapsed on seal nii kaua elanud . </s> <s> “ See on lastele kodu , ” lausus Heli Rasva . </s> <s> “ Paljud neist on olnud enne siia jõudmist vähemalt kahes lastekodus . </s> <s> Ühel poisil kulus poolteist aastat , enne kui hakkas suhtlema . </s> <s> Lapsed on siin harjunud . ” </s> </p>
<p> <s> Rasva rääkis , et tihtipeale on lastekodude lapsed pidanud elama kohutavat elu . </s> <s> Ühes paljulapselise pere kodus ei olnud näiteks igal lapsel oma voodit . </s> <s> “ Üks noormees elas koeraga koos kuudis , ” rääkis Rasva katkeval häälel . </s> <s> “ Ja sellised asjad juhtuvad XXI sajandil . ” </s> </p>
<p> <s> Lapsed lugesid lastekodu Valga linna kolimisest esmalt lehest . </s> <s> “ Paljud olid šokis ning lubasid pigem minema joosta , kui siit ära minna , ” rääkis Rasva , kes ei pea linnatingimusi lastele nii sobivaks . </s> <s> “ Seal astuvad nad uksest välja ning keegi ei tea nende tegemisi . </s> <s> Taheval seda võimalust ei ole : töötab kohalik nn infoliin . </s> <s> Niipea kui mõni laps jääb kauemaks näiteks poodi , antakse sellest teada . ” </s> </p>
<p> <s> Sotsiaalminister on aga kindlalt otsustanud , et Taheva lastekodu suletakse ning sanatoorium läheb vallale . </s> <s> Selleks aastaks on lastekodul veel raha olemas , kuid tulevik on lahtine . </s> <s> Rasva teada soovib vallavalitsus selle asemele teha vanurite hooldekodu . </s> </p>
<p> <s> Asi algas sellest , lastekodu asub osaliselt samas hoones lastesanatooriumiga , riik aga ei tohi müüa tervishoiuteenust ehk lastesanatoorium peaks olema mitte riigi alluvuses , vaid sihtasutus , aktsiaselts vms. </s> <s> Nii otsustatigi anda asutus vallale , kes lõi selle haldamiseks sihtasutuse . </s> <s> “ Riik tahab näha , et tema raha eest ostetud kartuli sööb ära just lastekodulaps , ” sõnas Rasva . </s> <s> “ Kuid majandamine on ühine ning raske on alati kahe poole vahele joont tõmmata . ” </s> </p>
<p> <s> <hi rend="rasvane"> Kulukas kodu </hi> </s> </p>
<p> <s> Riigi hinnangul kulub kogu lastekodu ja sanatooriumikompleksi ( kuhu kuulub mitmeid hooneid ) kordategemiseks 15 miljonit krooni . </s> <s> Euroremonti ei pea Rasva aga kõige tähtsamaks . </s> <s> “ Lastele on olulised kindlustunne ja kindel elurütm , ” sõnas ta . </s> </p>
<p> <s> Lastekodul kulub palju raha ka arstide külastamisele ja ravimitele , kuna lastel on rasked haigused . </s> <s> Praegugi tuleb ühe leukeemiahaige poisiga käia korrapäraselt Tartus ravil . </s> <s> Ühel teisel poisil tuleb aga iga päev lõuna ajal koolis järel käia . </s> <s> Tema peab oma haiguse tõttu kindlasti päeval magama . </s> </p>
<p> <s> Vaatamata kuludele , püütakse lastele võimaldada meelelahutusi : käiakse teatris , väljas söömas jne. </s> </p>
<p> <s> Soovijad saavad osaleda ringides , trennides . </s> </p>
<p> <s> Taskuraha saab iga laps kuus 50 krooni . </s> <s> Seda on küll vähe , ent vahel on neil õnnestunud lisa teenida . </s> <s> Näiteks jõulude ajal tegid nad kaarte ning suvel korjasid ravimtaimi . </s> <s> Tublimad kogusid taimi lausa kilode viisi . </s> </p>
<p> <s> Lapsed aitavad ka õue- ja sisetöid teha . </s> <s> Nii mõnelegi neist meeldib see väga . </s> <s> Näiteks Signe tahab väga koristada . </s> <s> Tema märkab alati , kui prügikast on välja viimata või kusagil on must . </s> </p>
<p> <s> <hi rend="rasvane"> Päris kodu võimalus </hi> </s> </p>
<p> <s> Vaid ühel poisil on kindel tugipere . </s> <s> Ta elaski algul tugiperes , ent kui mõne aasta vanusena ilmnesid rasked haigused , ei saanud pere enam hakkama . </s> <s> Poisist ei ole nad täielikult loobunud ning kõik vaheajad käib ta neil külas . </s> <s> Koos kooli ja lastekoduga saab pere temaga hakkama . </s> </p>
<p> <s> 16aastasel Ellal on Soomes ristiema , kelle juures ta veedab oma vaheajad . </s> <s> Ella meelistegevuseks on tantsimine . </s> <s> Seda on talle õpetanud Ingrid , kes käib diskotantsus . </s> <s> Koos esinetakse siis sünnipäevadel ja üritustel . </s> </p>
<p> <s> Oma elu peale on lastekodust läinud seni neli last . </s> <s> Üks tüdruk on nüüdseks leidnud elukaaslase , kellega tal on pisitütar . </s> </p>
<p> <s> Üks poiss läks lastekodust erihooldekodusse , sest tema diagnoosiga ei olnud ta ise võimeline hakkama saama . </s> <s> Esimese asjana hooldekodus vahetas ta jalgratta paki sigarettide vastu . </s> <s> Ratas saadi siiski tagasi . </s> </p>
<p> <s> Üks poiss läks aga tagasi koju vanemate juurde . </s> <s> Kuna lähedal ühtegi hooldekodu polnud , ei raatsinud vanemad teda kaugemale panna . </s> <s> Samas vajab ta pidevat järelevalvet , temaga juhtub igasuguseid asju . </s> <s> Näiteks pani ta autole käigu sisse ning sõitis vastu majaseina . </s> </p>
<p> <s> <hi rend="rasvane"> Valga maavalitsuse peaspetsialist Ly Kaarna : </hi> </s> </p>
<p> <s> Minu teada tegutseb lastekodu veel kaks-kolm aastat - kuni lapsed suureks kasvavad . </s> <s> Kui lastekodusse jääb alla kuue-seitsme lapse , siis pole seda rentaabel pidada . </s> </p>
<p> <s> Valgas hetkel kohti lastekodulaste jaoks ei ole , kuid praegu ei viida ka kedagi sinna . </s> <s> Taheva sulgemise ajaks teeb Valga linn ruumid korda ja võtab lapsed üle . </s> <s> Kui nii ei lähe , peab leidma koha , kust teenust osta . </s> </p>
<p> <s> <hi rend="rasvane"> Taheva vallavanem Veiko Faster : </hi> </s> </p>
<p> <s> Ministeerium ja maavalitsus on juba viis aastat avaldanud mõtet , et soovivad asutusest vabaneda ning tahavad , et vald võtaks selle üle . </s> </p>
<p> <s> Mullu septembris läks tegevus konkreetsemaks . </s> <s> Vallavolikogu otsustas 21. oktoobril sihtasutuse Taheva Rehabilitatsioonikeskus asutamise ja varade taotlemise Taheva vallale . </s> <s> Esialgu plaaniti varad üle võtta </s> </p>
<p> <s> 1. märtsil , ent veninud protsesside tõttu nihkub see teadmata ajaks edasi . </s> </p>
<p> <s> Oleme lastekodust huvitatud : kui lapsed viiakse sealt ära , mida teeb vald tühjade ruumide ja 33 töötajaga ? </s> <s> Vallale on lastekodu säilimine ka seetõttu tähtis , et palju kasvandikke käib Hargla põhikoolis . </s> </p>
<p> <s> Lubati , et lapsed saavad olla veel selle aasta . </s> <s> Ka lubati lastekodule 2 miljonit krooni , hiljem suunati see raha Valga linnale . </s> </p>
<p> <s> Praegu on lastekodus lapsed ja piirkondlikud haigekassad on planeerinud osta sanatooriumiteenuseid 1,5 miljoni krooni eest , aga järgmine aasta on täiesti lahtine . </s> <s> Kui riik ei ole huvitatud , siis me ei saa sinna midagi parata . </s> </p>
<p> <s> Selleks et töötajatele jääks töö ning ruumid kasutusse , on vald otsinud partnerid , kellega teha koostööd endise sanatooriumikompleksi haldamisel . </s> <s> Partnerid on välja käinud mõtte , et kaduvat lastekodu ja hääbuvat sanatoorset teenust võiks kompenseerida näiteks vanurite hooldekodu teenusega , millele oleks turgu . </s> </p>
<p> <s> <hi rend="rasvane"> Sotsiaalminister Marko Pomerants : Taheva ei õigusta ennast </hi> </s> </p>
<p> <s> Sotsiaalministri sõnul ei saa äri püsti panna värske õhu müümisele . </s> <s> Ka ei saa Taheva puhul rääkida eraldi lastekodust . </s> <s> Tegu on sanatooriumiga , kuhu on juhuslikult liidetud lastekodu . </s> </p>
<p> <s> “ Ei oska kommenteerida , miks on lastekodu seni toetatud , ” märkis Pomerants . </s> <s> “ Keegi pole suutnud , tahtnud või julgenud teha muutusi esile kutsuvat otsust . ” </s> </p>
<p> <s> Lastekodu sulgemine on veninud 7-8 aastat . </s> <s> Ministri sõnul ei paku lastesanatoorium hetkel ühtegi teenust , mida ei saaks mujal Eestis osutada . </s> <s> “ Pole põhjust sõidutada lapsi hingama männimetsaõhku ühest Eestimaa otsast teise , ” ütles Pomerants . </s> <s> Lisaks sellele on ministri hinnangul sanatooriumis hinda all hoitud kunstlikult ja põhjendamatult . </s> </p>
<p> <s> Ministeeriumi tervishoiuosakonna juhataja Ivi Normet märkis , et nüüdses arusaamas kätkeb sanatoorium endas vaid ambulatoorset taastusravi . </s> <s> Taheva pakub suures osas aga sotsiaal- ja majutusteenust . </s> <s> “ Sealne tase on suhteliselt madal väheste investeeringute tõttu , ” ütles Normet . </s> </p>
<p> <s> Seni on haigekassa sanatooriumiteenuse ostmisega asutust sisuliselt doteerinud . </s> <s> Tänavu ostab teenust vaid kolm haigekassa piirkonda - haiglad ja polikliinikud arendavad enda juurde taastusravi osakondi ning see on lastele paremini kättesaadav . </s> </p>
<p> <s> Eelmisel aastal oli plaanis eraldada Tahevale kaks miljonit krooni , ent see läks Valga linnale . </s> <s> Ministri sõnul suunati raha sinna just perspektiivi tõttu . </s> <s> Ta nentis , et Valgamaal on lastekodukohtade vajadus olemas ning linnas oleks seda kõige parem teostada . </s> <s> Lisaks on linnas paremad võimalused tegelda hobidega , käia ringides , lihtsam on saada ka tervishoiutöötajaid . </s> </p>
<p> <s> Pomerants on külastanud peaaegu kõiki lastekodusid . </s> <s> Tema sõnul on olukord väga erinev : on väga heas ning suhteliselt kehvas korras asutusi . </s> <s> Parima näideteks peab ta Haiba , samuti Pärnu ja Tilsi lastekodusid . </s> </p>
<p> <s> Kindlat plaani üht või teist lastekodu sulgeda pole . </s> <s> Pigem on küsimus selles , kus ja millistes hoonetes seda teenust pakkuda . </s> <s> Praegused lastekodud vajavad igaüks 10 miljonit krooni , et teha need täiesti korda . </s> <s> Seega oleks kokku vaja pool miljardit krooni . </s> </p>
<p> <s> Minister lisas , et lastekodud saaks korda kolme-nelja aastaga , kui leitaks raha ning poliitilist tahet . </s> <s> Praegu aga investeeritakse aastas 2-12 miljonit krooni . </s> </p></div3>
          <div3 type="artikkel"><head> Maalehe karikaturistid võitsid neli auhinda </head>
<p> <s> <hi rend="kaldkiri"> 19.02.2004 </hi> </s> </p>
<p> <s> <hi rend="rasvane"> Eesti 2003. aasta parima poliitilise karikatuuri võistlusel said Ants Kasesalu ja Valdek Alber kokku neli eriauhinda . </hi> </s> </p>
<p> <s> 2003. a parimate poliitiliste pilapiltide valimisel kogusid hääli Eesti seitsme suurema päeva- ja nädalalehe 11 karikaturisti ligi 1500 tööd . </s> </p>
<p> <s> Eelhindamisele valitud 281 pildist selgitas hindamiskomisjon välja võitjad . </s> <s> Esikoha sai Eesti Päevalehe karikaturist Hillar Mets , II kohta jagasid Heiki Ernits Eesti Ekspressist ja Urmas Nemvalts Postimehest . </s> </p>
<p> <s> Maalehe karikaturist Ants Kasesalu sai eriauhinna kolmes kategoorias , kunstnik Valdek Alber ühes . </s> </p>
<p> <s> “ Kuniks poliitikuid , seniks pilapiltnikul leiba , ” nentis Valdek Alber auhinnast kuuldes . </s> </p>
<p> <s> Mullu enim karikeeritud poliitikuks osutus peaminister Juhan Parts 55 korraga . </s> </p>
<p> <s> Valimise korraldasid Riigikogu ajakiri Riigikogu Toimetised , Eesti Rahvusraamatukogu ja vabatahtlikud huumorihuvilised . </s> </p>
<p> <s> 101 parimast poliitkarikatuurist on koostatud rändnäitus . </s> </p></div3>
          <div3 type="artikkel"><head> Jaan Einasto : Elu põhitunnus on järglaste tekitamine </head>
<p> <s> <hi rend="kaldkiri"> 19.02.2004 <bibl> <author> Erika Klaats </author> </bibl> </hi> </s> </p>
<p> <s> <hi rend="rasvane"> Kuidas on inimese maailmapilt universumist muutunud aegade jooksul ? </hi> </s> </p>
<p> <s> See on väga kõvasti muutunud . </s> <s> Algul näis see nii , nagu naiivsele vaatajale paistab : Maa on keskel , ümberringi liiguvad planeedid , Kuu , kaugemal on tähed . </s> </p>
<p> <s> Kaugusest polnud päris vanal ajal veel ettekujutust . </s> <s> Antiikajal hakkas see tekkima . </s> </p>
<p> <s> Esimesed kauguse mõõtmised Maa ümber tehtigi antiikajal . </s> <s> Hinnati Päikese ja Kuu kaugust , küll suhtelistes ühikutes . </s> <s> Tõsine murrang toimus uusaja algul tänu Kopernikule . </s> <s> Siis veel ei läinud areng väga kiiresti , kuid alates Galileist ja Newtonist on see olnud väga kiire . </s> </p>
<p> <s> Kaasaegse loodusteaduse sünniks loetaksegi seda epohhi . </s> <s> Varem oli autoriteediks piibel . </s> <s> Sellest ajast peale hakati aga ise vaatama ja püüti ise selgusele jõuda , see eristabki teadust ja religiooni . </s> </p>
<p> <s> Kui vaadata universumit tervikuna , siis kõige rohkem muutusi on toonud XX sajand . </s> <s> Sada aastat tagasi polnud veel teada , et Linnutee taga suurt rohkemat on . </s> </p>
<p> <s> <hi rend="rasvane"> Kui täpselt kaugusi hinnati ? </hi> </s> </p>
<p> <s> Suhtelist kaugust hinnati üsna hästi . </s> <s> Absoluutsete kauguste hindamiseks polnud mingit võimalust . </s> <s> Muidugi hinnati , aga väga ebatäpselt . </s> </p>
<p> <s> Alates Newtonist , kui gravitatsiooniseadus pani paika liikumise ka absoluutses mastaabis , on asi aina täpsustunud . </s> </p>
<p> <s> <hi rend="rasvane"> Kas selle üle tasuks imestada , et juba antiikajal suudeti kaugused nii täpselt välja mõõta ? </hi> </s> </p>
<p> <s> Õieti ei tasuks . </s> <s> Inimese väljakujunemine võttis aega mitu miljonit aastat , aga pärast seda , kui ta läks Aafrikast mööda ilma laiali , ei ole inimene kui liik suurt arenenud . </s> </p>
<p> <s> Kuna ellujäämise eest tuli võidelda väga rasketes tingimustes , surid kehvemad välja ja järele jäid nutikamad . </s> <s> Võib arvata , et keskeltläbi olid inimesed sel ajal isegi nutikamad kui praegu , ainult et tehnilisi vahendeid oli vähe . </s> </p>
<p> <s> Selles mõttes ei maksa imestada , kui juba antiikajal midagi väga teravmeelset korda saadeti . </s> </p>
<p> <s> Näiteks kas või see , kui täpselt olid püramiidid ilmakaarte suhtes orienteeritud . </s> <s> Viga orientatsioonis oli umbes kümmekond sentimeetrit püramiidi aluse 200 meetri kohta . </s> </p>
<p> <s> <hi rend="rasvane"> Kui suur on Eesti teadlaste panus universumi uurimisse ? </hi> </s> </p>
<p> <s> Maailma kui terviku ehituse seletamisse on Eesti teadlased andnud tõsise panuse . </s> <s> Tartu tähetorni esimene direktor Friedrich Georg Wilhelm Struve tegi XIX sajandil väga tähtsaid töid . </s> <s> Ta määras esimesena tähe - Veega - kauguse , tegi kindlaks Linnutee üldise ehituse , pani aluse tähtede massi määramisele , mõõtis Tartu Tähetorni läbiva meridiaani kaare pikkuse Doonau suudmest Põhja-Jäämereni . </s> <s> Tema tööde täpsus on fantastiline . </s> </p>
<p> <s> XX sajand oli samuti väga helde . </s> <s> Ernst Öpik on paljudes astronoomia valdkondades seletanud ära olulised nähtused . </s> <s> Tema määras esimesena ühe spiraalse galaktika - Andromeeda udukogu - kauguse . </s> <s> Ta määras tähtede energiaallikad , tähtede arengutee . </s> <s> Tegi kindlaks planeetide ehituse : et näiteks Marsil on kaatrid nagu Kuul , samuti Veenuse ehituse . </s> <s> Seda ennustas Öpik ammu enne , kui kosmoseaparaadid sinna jõudsid . </s> </p>
<p> <s> Ka viimasel 50 aastal on Eesti teadlased üsna palju ära teinud . </s> <s> Näiteks tumeda aine lugu ja universumi detailse struktuuri seletamine . </s> <s> Galaktikad ei paigutu juhuslikult , vaid moodustavad süsteeme , millel on kindel ehitus . </s> <s> Need asjad tulid siin natuke varem välja kui mujal . </s> </p>
<p> <s> <hi rend="rasvane"> Kas maailm on meie teadlaste tööd tunnustanud ? </hi> </s> </p>
<p> <s> Üsna visalt . </s> <s> Vene ajal olime harjunud sellega , et ikka Vene teadlased tegid kõike esimesena . </s> <s> Õigupoolest on ameeriklastel samasugune komme . </s> <s> Mujal tehtud avastusi tunnistavad nad väga visalt . </s> </p>
<p> <s> Kui palju kulutab Eesti riik aastas raha täheteadusele ? </s> </p>
<p> <s> Selles mõttes tagasihoidlikult , et Eesti teadusuuringutele eraldatud summad tervikuna on tagasihoidlikud . </s> <s> Mitte ainult absoluutarvudes , mis on meie väikest SKTd arvestades arusaadav , aga ka suhteliselt . </s> <s> Põhjamaades ja mujal , kus haridusele ning haritusele erilist tähelepanu pööratakse , läheb teadusele ligikaudu 3% SKTst . </s> <s> Meil on see olnud alla 1% . </s> <s> Üle paljude aastate on tänavu teaduse eelarvet natuke suurendatud . </s> </p>
<p> <s> Kroonides on see tühine summa , võrreldes igasugu idiootlike kulutustega , mis on tehtud . </s> <s> Näiteks kingiti ära 70 miljonit krooni raudtee erastamise nõustajatele . </s> <s> Eesti teadus sai sel aastal juurde umbes sama palju - 80 miljonit . </s> <s> Tähendab , et raha meil on , aga kulutatakse väga rumalasti . </s> </p>
<p> <s> <hi rend="rasvane"> Kas ajakirjanduses tavalise esseemõõdu - 4000 tähemärgiga - saaks lihtsurelikule selgeks teha , kuidas maailm tekkis ? </hi> </s> </p>
<p> <s> Tegelikult saab küll . </s> </p>
<p> <s> Kui Eesti teadlased avastasid tumeda aine olemasolu , äratas see tähelepanu ka üle NSV Liidu . </s> <s> Mind kutsuti esinema liidu teaduste akadeemia presiidiumi istungile . </s> <s> Teaduse lühiuudiste rubriigis tuli mul tumeda aine loo iva paari minutiga ära seletada . </s> <s> Sain hakkama . </s> </p>
<p> <s> <hi rend="rasvane"> Kui aga peaksite praegu tumeda aine loo iva paari minutiga ära seletama ? </hi> </s> </p>
<p> <s> Seda võib öelda väga lihtsalt . </s> <s> Taevakehade masside määramine toimub nende liikumise põhjal . </s> <s> Kui tead liikumist ja kaugusi , saad määrata massi . </s> <s> Teist võimalust ei ole . </s> </p>
<p> <s> Galaktikate masside määramine põhineb galaktikas liikuvate objektide uurimisel . </s> <s> Need on kas galaktika enda koosseisu kuuluvad tähed või siis galaktikate kaaslased . </s> </p>
<p> <s> Klassikalised andmed näitasid , et galaktikate massid on sellised , mis vastavad hüpoteesile : kõik tähed on Päikese sarnased . </s> <s> Massi ja heleduse vahekord on samuti nagu Päikesel . </s> </p>
<p> <s> Uued andmed , mis baseeruvad galaktikate kaaslastel , näitavad , et galaktikate ümber on mingisugune graviteeruv mass , mida on kümme korda rohkem ja mis on kümme korda ulatuslikum kui galaktikate nähtav osa . </s> </p>
<p> <s> Kuna see esineb kõikide galaktikate puhul , mida seni on uuritud , peab tume aine järelikult olema universumis domineeriv . </s> </p>
<p> <s> Aga millest see tumeaine koosneb ? </s> <s> Seda ei teata veel praegugi . </s> <s> See on kaasaja füüsika üks suurimaid probleeme . </s> <s> Mitte ainult astronoomia , vaid ka füüsika probleem . </s> <s> Need peaksid olema mingid osakesed , mida isegi füüsikaeksperimentidega pole õnnestunud tekitada . </s> </p>
<p> <s> <hi rend="rasvane"> Kuidas suhtute maailma tekkimise Suure Paugu teooriasse ? </hi> </s> </p>
<p> <s> Tõsiseltvõetavatest astronoomidest ei kahtle tänapäeval keegi Suures Paugus . </s> <s> Selle kohta on olemas otsesed eksperimentaalsed tõestused . </s> <s> Hüpotees on selline : algul oli universum väga kuum ning paisus , selle käigus nüüd jahtub . </s> <s> Foonkiirguse näol on tulekera veel praegu vaadeldav . </s> <s> See on eksperimentaalselt kinnitust leidnud hüpotees . </s> <s> Mis ei tähenda aga , et me sellest kõike teame . </s> </p>
<p> <s> Kuidas asi täpselt käis , seda ei tea . </s> <s> Me ei tea ka , mis oli enne Suurt Pauku . </s> <s> Seda uuritakse praegu hoolega . </s> <s> Ei ole fakte , on ainult teooriad . </s> <s> Selge on , et enne Suurt Pauku oli ka midagi . </s> <s> Kuid mis täpselt ? </s> </p>
<p> <s> <hi rend="rasvane"> Kuidas saada jagu valguse kiiruse pandud rändamise piirangust ? </hi> </s> </p>
<p> <s> Aineosakesi saab küll kiirendada , kuid selleks on vaja väga suurt energiat . </s> <s> Isegi üksiku osakese kiirendamine on väga suur probleem . </s> <s> Aga et kiirendada sellist massi nagu näiteks meie ise või mingi rakett , on vaja massi , mis on sellest tuhandeid kordi suurem . </s> <s> Tehniliselt on see täiesti mõeldamatu . </s> </p>
<p> <s> Esiteks peab kiirendamiseks vajalik mass olema väga palju kordi suurem kui objekt ise . </s> <s> Teiseks on vaja kogu seda massi kaasa kiirendada . </s> <s> See oleks põhimõtteliselt võimatu . </s> <s> Sellistes tingimustes ei pea ükski elusolend vastu . </s> </p>
<p> <s> Nii et arutlused , kas on võimalik tulnukate tulek kusagilt kaugelt siia , kaotavad mõtte . </s> </p>
<p> <s> <hi rend="rasvane"> Mitu aatomit on universumis ? </hi> </s> </p>
<p> <s> Seda on rehkendatud , 1080 osakest . </s> <s> Kui toimus Suur Pauk , tekkis tugeva välja tõttu faasinihe , mille käigus väli muutus aineks . </s> <s> Seda võis olla lõpmata palju , aga meie saame teatud hetkel seda vaadata ainult teatud kauguseni . </s> </p>
<p> <s> Mida kaugemale vaadata , seda kauem valgusel kulub aega meieni jõudmiseks . </s> <s> Ja kui vaadata küllalt kaugele , jõuame sinnamaani , kus oli universumi algus . </s> </p>
<p> <s> Seda nimetatakse meie vaatlustele kättesaadavaks universumi horisondiks . </s> <s> Selle sees on kindel hulk aatomeid , mida saab välja rehkendada . </s> </p>
<p> <s> Aga horisondi taga on veel midagi . </s> <s> Kui palju , seda me ei tea . </s> </p>
<p> <s> <hi rend="rasvane"> Kas universum - see maailmamull - paisub lõpmatuseni või hakkab kunagi kokku tõmbuma ? </hi> </s> </p>
<p> <s> See oli kogu XX sajandi suur probleem . </s> <s> Oli igasuguseid teooriaid . </s> <s> Umbes viis aastat tagasi hakkas tulema vaatlusandmeid , mis näitas , et universumis on veel midagi peale tavalise aine , millest meie oleme tehtud , ja peale tumeda aine , mis paneb galak-tikad kiiremini liikuma . </s> <s> On ka tume energia , mis täidab universumit täiesti ühtlaselt ja millel on omadus puhuda universumit laiali . </s> </p>
<p> <s> Tuleb välja , et seda tumedat energiat on veel kõige rohkem . </s> <s> Mida aeg edasi , seda suuremaks läheb tumeda energia mõju , mis universumit laiali puhub . </s> <s> Võib öelda , et ta paisub koguni kiirenevalt , mitte ei tõmbu kunagi kokku . </s> </p>
<p> <s> Kusjuures on võimalik , et on olemas universumite ansambel , mida kutsutakse multiversumiks . </s> <s> Et on mingi ürgkeskkond , mis areneb , kus tekivad mitmesugused universumid . </s> <s> Kusjuures nad võivad olla täiesti erinevate omadustega . </s> <s> Ühed tõmbuvad kokku , isegi väga kiiresti . </s> <s> Mõned paisuvad . </s> </p>
<p> <s> Nende universumite hulk , kus on võimalik elu , nagu meie omas , võib teiste hulgas olla kaduvväike . </s> </p>
<p> <s> Aga neid asju praegu alles analüüsitakse . </s> <s> Loomulikult on see vaid teoreetilise arutelu objekt , sest ega eksperimente ole võimalik teha . </s> <s> Uut universumit ei ole võimalik käima panna . </s> <s> Ja kui oleks , siis tähendaks see muidugi katastroofi . </s> </p>
<p> <s> <hi rend="rasvane"> Mis asi on õieti must auk ? </hi> </s> </p>
<p> <s> See on niisugune piirkond , kus gravitatsioon on nii tugev , et isegi valgus sealt välja ei pääse . </s> <s> Päikese massiga taevakeha oleks must auk , kui kogu Päike oleks surutud kokku umbes 1 km raadiusega objektiks . </s> </p>
<p> <s> <hi rend="rasvane"> Milline on teie kui teadlase suhe Loojaga ? </hi> </s> </p>
<p> <s> Ega praegu ei saa teaduslikult väita ei ühte ega teist - et Looja on või teda ei ole . </s> </p>
<p> <s> See , et universumil on just niisugused omadused , oleks väga paljude pealtnäha sõltumatute tegurite kokkulangemine . </s> <s> Üks võimalik viis seletada , miks meie universumis on võimalik elu , sealhulgas arukas elu , ongi selline , et Looja tegi spetsiaalselt niisuguse universumi . </s> </p>
<p> <s> Kogu aine ehitus on selline , et kui tuumafüüsika põhikonstandid oleksid natuke teistsugused , poleks vesi selliste omadustega või ei tekiks süsinikku , mis on elu aluseks . </s> <s> On isegi selline võimalus , et tavalist ainet ei tekiks . </s> </p>
<p> <s> Teise hüpoteesi järgi tekib universumeid lõpmata palju ja loomulikult saame meie olla ainult sellises , kus elu on võimalik . </s> </p>
<p> <s> Nii üks kui teine hüpotees on puhtakujuline spekulatsioon . </s> <s> Mingisuguseid selgeid tõendeid Looja olemasolu kohta ei ole . </s> </p>
<p> <s> On ka teistlaadi mõttekäike , mis on seotud hoopis inimese teadvusega , üldse elusolendite teadvusega : et on midagi elule ainuomast , mida ei saa aine keemiliste või muude omadustega seletada . </s> </p>
<p> <s> Siit võib teha järgmise järelduse , et on mingi kõrgem olevus , kes paneb elusolendisse hinge . </s> <s> Sedagi ei saa tõestada , saab vaid arutleda sel teemal . </s> <s> Nii et pilt ei ole selge . </s> </p>
<p> <s> Laiemas mõttes on minu suhted religiooniga niisugust laadi , et nii teadus kui religioon on jõudnud tolerantsi nivoole . </s> <s> Mõlemad tunnistavad teineteise võimalikkust ja mõttekust . </s> </p>
<p> <s> Religiooni peamine ülesanne ei ole enam maailma seletada nagu omal ajal , vaid inimestele moraalset tuge pakkuda . </s> <s> Inimene kui ühiskondlik olend ei saa eksisteerida isoleeritult , aga ühiskonna funktsioneerimiseks on vaja eetilisi norme . </s> <s> Ainuüksi seadused ei aita . </s> <s> Seda eetikat on seni pakkunud religioon . </s> </p>
<p> <s> Oli aeg , kus religioon väitis , et just tema seletab maailma õigesti . </s> <s> Alles XX sajandil on katoliku kirik neist seisukohtadest loobunud ning tunnistanud , et teaduslik uurimine on sõltumatu ning selle andmeid tuleb aktsepteerida . </s> </p>
<p> <s> <hi rend="rasvane"> Kas elu Maal on importvärk ? </hi> </s> </p>
<p> <s> Seda ei saa kindlalt väita . </s> <s> Kõik andmed viitavad sellele , et kui välised tingimused olid elu tekkeks vähegi soodsad , siis elu ka tekkis . </s> <s> Peab lihtsalt olema planeet , kus on vett nii tahkes , vedelas kui gaasilises olekus . </s> <s> Ja süsinikku peab olema piisavalt . </s> </p>
<p> <s> Maal tekkis elu väga varakult . </s> <s> Maa ja Päikesesüsteem tervikuna on umbes 4,5 miljardit aastat vana . </s> <s> Kõige primitiivsema elu vormid tekkisid üsna algul . </s> </p>
<p> <s> Kuidas kõik täpselt käis , seda ei tea , seetõttu pakub lähiplaneetide Veenuse ja Marsi uurimine suurt huvi . </s> <s> Nendel võis olla ka periood , kus tingimused elu tekkeks võisid olla soodsamad , kui on praegu . </s> <s> Järelikult võivad mingid primitiivse elu jäljed seal praegugi olla . </s> </p>
<p> <s> Kui oletame , et elu tekkis kusagil väljaspool Maad , siis tekib küsimus : kus ? </s> <s> Arvatakse , et primitiivsed eluvormid võivad küll mujal olla ja edasi kanduda , kuid need on nii primitiivsed , et kohapealne areng on siiski vajalik . </s> </p>
<p> <s> Küsimus on selles , kui kaugele jõuab ainete süntees maailmaruumis väljaspool planeete . </s> <s> Tõenäoliselt on nii , et seda ei saa siiski eluks lugeda . </s> <s> Elu põhitunnus on järglaste tekitamine . </s> </p>
<p> <s> Oleks väga imelik mõelda , et elu on ainult Maal . </s> <s> Kindlasti on arukat elu ka mujal , aga kui kaugele on see arenenud , seda veel ei tea . </s> </p>
<p> <s> <hi rend="rasvane"> Mis on teie lemmiktaevakeha ? </hi> </s> </p>
<p> <s> Ega ma olegi selle peale mõelnud . </s> <s> Ligi 30 aastat tagasi , kui tegelesin galaktikate uurimisega , pakkus mulle suurt huvi Andromeeda galaktika . </s> </p>
<p> <s> <hi rend="rasvane"> Miks valisite just teadusetee ja just astronoomia ? </hi> </s> </p>
<p> <s> Mu isa oli kooliõpetaja , õpetas loodusteadusi . </s> <s> Meil oli kodus suur raamatukogu . </s> <s> Eks ma juba noorest peast lugesin palju . </s> </p>
<p> <s> Tõsine huvi astronoomia vastu tekkis pärast seda , kui isa kinkis mulle 1942. aasta jõuludeks Roopi Hallimäe raamatu “ Astronoomilised vaatlused ” . </s> <s> Selle raamatu lugemise käigus hakkasin käima tähetornis ja nii see asi läks . </s> </p>
<p> <s> <hi rend="rasvane"> Mis on elu mõte ? </hi> </s> </p>
<p> <s> Elul on tegelikult kaks mõtet . </s> <s> Üks on lihtne : elu edasiandmine . </s> <s> Teine : elu arendamine . </s> </p>
<p> <s> Inimese kui mõtleva olendi seisukohast on kõige olulisem saada teadmisi ja oskusi , et neid edasi anda . </s> <s> Oletame , et keegi mõtleb teaduses midagi väga tähtsat välja . </s> <s> Aga kui ta seda kirja ei pane , kellelegi ei teata , vaid jätab ainult omaenda teadmishimu rahuldamiseks , siis on see kõik ju tarbetu . </s> <s> Teadmine muutub teaduseks vaid siis , kui ta on edastatud teistele . </s> </p>
<p> <s> <hi rend="rasvane"> Kuidas saaks Eesti rahva lahti viinaveast ? </hi> </s> </p>
<p> <s> Kõigepealt peab ühiskond ja ühiskonna läbi riik teadvustama , et see on tõesti probleem . </s> <s> Praegu ei ole meie poliitiline eliit viinaviga tõsiselt võtnud . </s> </p>
<p> <s> Tsaariaja lõpul oli karskusliikumine Eesti seltsielus tähtsal kohal . </s> <s> Selle mõju oli tuntav . </s> <s> Ka minu vanaisa ja isa olid seltsielu edendajad . </s> </p>
<p> <s> Nüüd liikumist kui sellist ei ole . </s> <s> Reklaami mõju on väga tugev . </s> <s> Igasugune alkoholipoliitika puudumine on tegelikult kõige tugevam alkoholi pooldav poliitika . </s> <s> Eestis on alkoholi tarbimise kriitiline nivoo üle kahe korra ületatud . </s> <s> Ja tulemused on näha . </s> </p>
<p> <s> Ettekujutus , et viinamüügist saadud tulu on suur täiendus riigikassasse , on petlik . </s> <s> Tegelikult on kulud alkoholi liigtarbimise tagajärgede parandamiseks palju suuremad kui selle müügist saadud tulu . </s> </p>
<p> <s> <hi rend="rasvane"> Kas teadustöö täidab kogu teie elu ? </hi> </s> </p>
<p> <s> Jah . </s> <s> Teadusega tegelemine on ka mu hobi . </s> <s> Muid huvisid on siiski selle kõrvale ka mahtunud . </s> <s> Koos abikaasaga oleme käinud suviti jalgratastega sõitmas , talvel suusatamas . </s> </p>
<p> <s> <hi rend="rasvane"> Kas teadustöö on nõudnud ka loobumisi ? </hi> </s> </p>
<p> <s> On ikka . </s> <s> Tagantjärele tarkusena võin öelda , et abikaasa ja lapsed on ehk pidanud kannatama minu hõivatuse pärast . </s> </p>
<p> <s> <hi rend="rasvane"> Kas olete kunagi tõsiselt mõelnud poliitikasse minna ? </hi> </s> </p>
<p> <s> Ei , mitte kunagi . </s> <s> Ma ei sobi selleks , lähen liiga hasarti . </s> <s> Poliitik peab olema tasakaalukam . </s> </p>
<p> <s> Väikestviisi olen küll Eesti poliitikas kaasa löönud . </s> <s> Taasiseseisvumise aegu tegelesin teadusprogrammidega , IME teaduse osa oli põhiliselt minu kirjutatud - koos kolleegidega , kuid mina olin eestvedaja . </s> </p>
<p> <s> Praegu on teaduse olukord üsna niru ning mitmed tõsised teadlased on asunud poliitikat tegema . </s> <s> Kõige parem näide on Ene Ergma . </s> <s> Neid on teisigi . </s> </p>
<p> <s> Olukorda ei saa lihtsalt muidu parandada , kui pead vankrit õiges suunas ka ise tõukama . </s> </p></div3>
          <div3 type="artikkel"><head> Põllumaa deklareerimise kaarte saab Internetist , abi taluliitudest </head>
<p> <s> <hi rend="kaldkiri"> 19.02.2004 </hi> </s> </p>
<p> <s> Täna alustab PRIA põllumassiivide numbrite väljastamist , mille alusel on inimestel endil võimalik deklareerimiseks vajalikud kaardid Internetist välja trükkida . </s> </p>
<p> <s> Selleks tuleb saata maa katastritunnused e-posti aadressile maa@pria.ee ja paari tööpäeva jooksul saadetakse deklareerijale vastavate põllumassiivide numbrid . </s> </p>
<p> <s> Põllumassiivi numbrit teades on igaühel võimalik Interneti-lehelt <gap rend="hüperlink"/> põldude kohta välja trükkida A4 suuruses kaardid . </s> </p>
<p> <s> Enamikus PRIA piirkondlikes büroodes on põllumajandusmaa kirjapanekuga seoses tekkinud järjekorrad . </s> <s> Need inimesed , kellel on Interneti-ühendus ja printimisvõimalus , ei pea põllumaa deklareerimise dokumentide ja kaartide saamiseks minema PRIA büroosse , vaid nad saavad dokumendid kätte ka arvuti tagant lahkumata . </s> </p>
<p> <s> Nüüdsest saavad ka taluliidud maade deklareerimisele kaasa aidata , võttes inimestelt vastu kinnistu numbreid , millel olevaid põllumassiive soovitakse deklareerida . </s> <s> Taluliidud omakorda saavad PRIA-lt kinnistutel olevate põllumassiivide numbrid ning nende järgi trükitakase taotlejale välja soovitud kaardid , mis aidatakse soovi korral ka ära täita . </s> <s> Kellel on deklareeritavat maad üle 100 hektari , saab endiselt pöörduda otse PRIA Tartu keskusesse , et sealt ortofotosid nõutada . </s> </p>
<p> <s> Eestimaa Talupidajate Keskliidu juhatuse aseesimehe Rainis Ruusamäe sõnul tasub maade deklareerimisel jälgida , et põllumassiivi pindala oleks täpne . </s> <s> “ Juhul kui ortofoto pind ei ühti tegelikuga , tuleks deklareerimistaotluse juurde kirjutada ka avaldus , ” sõnas ta . </s> </p>
<p> <s> Maade deklareerimise lõpptähtajaks on kuulutatud 15. märts . </s> </p></div3>
          <div3 type="artikkel"><head> Tiit Tammsaar : Kahju tõid Laarid , Kallased , Ilvesed </head>
<p> <s> <hi rend="kaldkiri"> 19.02.2004 <bibl> <author> Heino Laiapea </author> </bibl> </hi> </s> </p>
<p> <s> <hi rend="rasvane"> 13. veebruaril Tartu konverentsil “ Põllumajandus ja maaelu Euroopa Liidus ” jäid kõlama põllumajandusminister Tammsaare seisukohad mineviku suhtes . </hi> </s> </p>
<p> <s> “ Täna seisame silmitsi selle laastava kahjuga , mida iseseisvumisjärgne ultraliberaalne vabamajandus on meile toonud , ” ütles Tammsaar Eesti Põllumajandusülikoolis peetud kõnes . </s> <s> “ Tegelikult seda kahju hulka , mida Laarid , Kallased ja Ilvesed on maaelule ja põllumajandusministeeriumile toonud , ei oska vist keegi lõplikult kokku rehkendada . </s> <s> Jäägu see nende inimeste südametunnistusele igavesest ajast ja igavesti . ” </s> </p>
<p> <s> Tulevikku vaadates lausus Tammsaar , et maikuust on Eesti täiesti uues majandustsoonis , kus jonn ja visadus aitavad saada konkurentsivõimeliseks . </s> <s> Minister väitis ka , et Eesti sealihatootmise lipulaevas , ASis Ekseko kavatsetakse 1 kilo sealiha toota ühe euroga ja kulutada vaid 2,7 kg sööta . </s> <s> “ Võite neid numbreid uskuda või mitte , aga nad ei kavatse lõpetada , vaid suurendada tootmist , ” lausus Tammsaar . </s> </p>
<p> <s> Veel soovis põllumajandusminister , et ka 30 aasta pärast oleks Eestis ilus maastik , puhas loodus , korralikud teraviljapõllud ja piimakarjad . </s> </p>
<p> <s> Mikitamäe taluniku Urmas Utsali soovile maksta ilmastikukahjude hüvitis põllumeestele välja vabariigi aastapäevaks , jäi ministrilt konkreetne vastus saamata , küll heitis ta konverentsikõnes sel teemal noole rahandusministeeriumi pihta . </s> <s> “ Eriti koomiline tundub rahandusministeeriumi noorte uljaspeade mõttevälgatus looduskahjude mittemaksmise põhjendamisel , nagu peaks põllumees mingit uut tegemist alustama , mis oleks ilmastikukindlam , ” lausus Tammsaar . </s> </p>
<p> <s> Põllumajandusministeeriumi asekantsleri Toomas Kevvai sõnul peavad eestlased olema Euroopa Liidus ise aktiivsemad oma õiguste eest seisma . </s> <s> “ On ilmne , et põllumajandust ja maaelu esindavate organisatsioonide , põllumajandusteadlaste ning ametnike roll Euroopa Liidu ühise põllumajanduspoliitika rakendamisel Eestis peab suurenema , ” lausus ta . </s> </p>
<p> <s> Põllumajanduse Registrite ja Informatsiooni Ameti ( PRIA ) peadirektor Mati Kermas teavitas kuulajaid sellest , et kui varem võttis PRIA aastas vastu 14 000 toetuste taotlust aastas , siis edaspidi 30 000 taotlust ehk 580 taotlust nädalas . </s> <s> Et sellega hästi toime tulla , on PRIA investeerinud toetusi ettevalmistavatesse IT-programmidesse 114 miljonit krooni . </s> <s> “ SAPARDit valmistati ette üle aasta , nüüd peab uute toetusteskeemidega saama hakkama 2-3 kuuga , ” sõnas Kermas . </s> </p>
<p> <s> Jäneda Õppe- ja Nõuandekeskuse direktor Hannes Aamisepp prognoosis lähiaastatel edu suurematele loomakasvatusfarmidele , kellel on kasutada ka rohkem maad . </s> <s> “ Efektiivselt suudavad majandada rohkem kui 400 ha põllumajanduslikku maad omavad ettevõtted , samas on konkurentsis ka väiksemad ettevõtjad , kes suudavad intensiivselt majandada , ” tutvustas Aamisepp nõuandekeskuse uuringu tulemusi . </s> </p>
<p> <s> E-Piima juhatuse esimees Jaanus Murakas tõdes , et toiduainetööstuse ettevõtetele konkurents viib osa töötlejaid turult , Eesti Konjunktuuriinstituudi direktor Marje Josing tähtsustas konkurentsis püsimiseks sortimendi laiendamist . </s> <s> “ Eesti põllumajandussaaduste ja toidukaupade hindadel ei ole enam väga palju tõusuruumi . </s> <s> Ainuke on arengutee tootmise efektiivsuse suurendamine ja professionaalsem turundus , ” rääkis Josing . </s> </p></div3>
          <div3 type="artikkel"><head> Elektri hind selgumas </head>
<p> <s> <hi rend="kaldkiri"> 19.02.2004 <bibl> <author> Kai Simson </author> </bibl> </hi> </s> </p>
<p> <s> <hi rend="rasvane"> Elektrikatkestuse eest hakkab hüvitist saama . </hi> </s> </p>
<p> <s> Eesti Energia teenindusdirektori Margus Alliksoni sõnul ei ole hinnatõusu number väiketarbija jaoks kroonidesse arvestatult suur , kuigi protsentuaalselt võib see olla kõrge . </s> <s> “ Elektri hind tõuseb keskmiselt 15% protsenti , ” kinnitas EE nõukogu esimees Urmas Sõõrumaa , kelle sõnul maksis äritarbija seni osa eratarbija kulutustest kinni . </s> <s> Ka EE juhatuse esimees Gunnar Okk selgitas , et eelmiste hinnatõusude ajal on väiketarbijale tõus olnud suhteliselt väiksem . </s> </p>
<p> <s> Pärast järgmist Eesti Energia nõukogu esitatakse Energiaturu Inspektsioonile taotlus uute hindade kooskõlastamiseks . </s> <s> Vastavalt elektrituru seadusele on Energiaturu Inspektsioonil õigus menetleda taotlust kuni 90 päeva , seda võib veel 90 päeva võrra pikendada . </s> <s> Uued hinnad jõustuvad pärast seda , kui Energiaturu Inspektsioon on need kooskõlastanud ning hinnad on avaldatud seaduses ette nähtud korras . </s> </p>
<p> <s> “ Võttes arvesse varasemaid kogemusi ja tuginedes analüütikute arvamusele , ei mõjuta elektri hindade muutus märgatavalt tarbekaupade hindu , ” märkis EE pressiesindaja Riina Vändre . </s> <s> “ Kavandatud hinnamuutuse mõju tarbijahinnaindeksile jääb alla 0,5% . </s> <s> Eesti kodutarbijate kulutused elektrienergiale jäävad 2,5 -3% piiridesse . ” </s> </p>
<p> <s> Eesti Energial ( EE ) tulevad veel sel kuul uued hinnapaketid . </s> <s> Allikson kinnitas , et alles jäävad eri paketid ehk valikuvõimalused säilivad . </s> <s> Nii jääb elektriga kütjatele oma pakett ning säilib ka päevase ja öise tariifi suhe . </s> </p>
<p> <s> Kõige suurem muudatus saab olema see , et elektriarvel tuuakse eraldi välja kohaletoimetamise ehk võrguteenuse tasu ja elektrienergia tasu kWh-des . </s> <s> Praegu kehtiv kuutasu kaob ning selle asemel hakatakse maksma võrguühenduse tasu , mis sõltub peakaitsme suurusest . </s> <s> Korterite puhul on see tasu fikseeritud . </s> </p>
<p> <s> Tarbijale kasuliku uuendusena hakkab EE maksma hüvitist normaalse katkestusaja ehk 24 tunni ületamise eest . </s> <s> Kui tegu on alla 63amprise kodutarbijaga , makstakse 24-48 tunni ületamise eest 125 krooni , 48-96 tunni puhul 250 krooni ja üle 96 tunni puhul 375 krooni . </s> <s> Üle 63 ampri puhul makstakse katkestuste eest vastavalt 100-300 protsenti võrguteenuse kasutamise tasust . </s> </p>
<p> <s> Allikson ütles , et elektrihind ei tõuse neile klientidele , kelle pinge on nimipingest üle 15% madalam . </s> <s> Soodustusi tehakse automaatselt kõikidele klientidele , kes on alajaamast kaugemal kui 1800 m. </s> <s> Kui klient on 1200-1800 m kaugusel , tõuseb tema hind poole võrra . </s> </p>
<p> <s> Allikson lisas , et hind ei tõuse ka juhul , kui sõltumata kaugusest on selgelt tuvastatud pingeprobleeme . </s> <s> Kui aga mõõtmisel selgub , et pingeprobleeme ei ole , siis allahindlust ei anta . </s> <s> Kaebuste korral tellitakse vajadusel sõltumatu ekspert . </s> <s> Kui süü on EE poolne , maksab eksperdi kulud ettevõte . </s> <s> Kui pinge kvaliteediga ei ole probleeme , tasub teenuse eest tarbija . </s> </p>
<p> <s> Kõrgem hind peaks EE-le aastas juurde tooma 650 miljonit krooni . </s> </p></div3>
          <div3 type="artikkel"><head> Eesti sprotid kihutavad Ukrainasse </head>
<p> <s> <hi rend="kaldkiri"> 19.02.2004 <bibl> <author> Merike Pitk </author> </bibl> </hi> </s> </p>
<p> <s> <hi rend="rasvane"> Eesti konservitööstused ei jõua nii palju toota , kui Ukraina osta tahab . </hi> </s> </p>
<p> <s> Eesti liitudes Euroopa Liiduga lõpeb 1. mail Eesti ja Ukraina vaheline vabakaubandusleping . </s> <s> Kuna kalakonservidele lisandub 20% tollimaks , on Ukraina huvitatud konservide ettevarumisest , ütles kalaliidu tegevdirektor Valdur Noormägi . </s> <s> “ Konservid lähevad ukrainlase jaoks lihtsalt nii kalliks , et nad ei jõua neid osta , ” põhjendas ta . </s> </p>
<p> <s> <hi rend="rasvane"> Tootmine kahekordistus </hi> </s> </p>
<p> <s> Eelmise aasta jaanipäeval koondas Hiiu Kalur enamiku oma Saaremaa Läätsa kalatööstuse 219 töötajast - 171 , põhjus : vabakaubandusleppe lõppemine . </s> <s> Aasta lõpul suurendati aga töötajate arvu ajutiselt 150ni . </s> <s> “ Kui sügisel tootsime Läätsal pool miljonit , siis praegu tahame toota miljon toosi kuus , ja mitte ainult sprotte , vaid ka teisi konserve , ” ütles Hiiu Kaluri juhataja Toomas Kõuhkna . </s> <s> Ka sprotikarbi hind 34 USA senti ( 4.30 krooni ) on viimase aja kõrgemaid . </s> </p>
<p> <s> Toota võiks rohkemgi , kuid takistuseks on liiga väike kala . </s> <s> “ Arvan , et me ei jõua nii palju konserve valmistada , et Ukrainas saaks üldse laovarusid tekkida , ” oletas Kõuhkna . </s> </p>
<p> <s> Viru Kalatööstus on juba mullu augustist hädas , et ei jõua nii palju toota , kui nõudlust on , samas ei julgeta vabakaubanduslepingu lõppemise tõttu tootmismahtu suurendada . </s> <s> “ Oleme näinud , et töötajate ajutine värbamine efekti ei anna , ” nentis Viru Kalatööstuse juhataja Agu Laanemets . </s> <s> Praegu töötab kahes vahetuses 290 inimest . </s> </p>
<p> <s> Hiiu Kalur on ajutiselt töölevõetutega sõlminud lepingud 1. aprillini . </s> <s> “ Aprillis otsustame , millises mahus tootmist jätkame , ” sõnas Kõuhkna . </s> <s> Hiiumaa Dagotari tehases on tööl 350 inimest ja seal Kõuhkna sõnul koondamist ei tule . </s> </p>
<p> <s> Idaturu ebakindluse tõttu on mõne aasta tagusest paarikümnest sprotitootjast jäänud tänaseks konserve tootma veel vaid Hiiu Kalur , Viru Kalatööstus , Maseko ja Hako . </s> </p>
<p> <s> <hi rend="rasvane"> Lootus Venemaa topelttollide kadumisel </hi> </s> </p>
<p> <s> Kalaliidu tegevjuhi Noormägi hinnangul läks eelmisel aastal Eestist Ukrainasse umbes miljardi krooni eest kalatooteid , sellest kolm neljandikku moodustasid konservid . </s> <s> Noormägi ennustab , et pärast vabakaubandusleppe lõppemist väheneb kalatoodete ekspordikäive Ukrainasse poole võrra . </s> </p>
<p> <s> Kõrgete tollimäärade tõttu muutub problemaatiliseks tomatis ja õlis kalakonservide müük , sest neile lisandub tollimäär vähemalt 0,2 eurot kilogrammi kohta . </s> <s> Vürtsi- ja soolakala eksport Ukrainasse võib aga hoopis lõppeda , sest tollimäär 0,5 eurot kilogrammi kohta ületab isegi toote enda hinda . </s> <s> “ Ainuke , mida Ukraina ilmselt edasi ostab , on külmutatud kala , sest selle 5% juurdehindluse kannatab sealne tarbija välja , ” ütles Noormägi . </s> </p>
<p> <s> Samas ei arva kalatöösturid , et kauplemine Ukrainaga päris ära lõpeb . </s> <s> Noormägi viitas ka võimalusele teha ukrainlastega ühisettevõtteid , viia Eestist külmutatud kala Ukrainasse ja teha seal näiteks vürtsikilu . </s> <s> Kõuhkna sõnul pole välistatud , et Hiiu Kalur viib osa oma sprotitootmise seadmeid Ukrainasse , et seal edasi toota . </s> </p>
<p> <s> Viru kalatööstuse juht Agu Laanemets loodab aga , et ka Ukrainas ostetakse pärast mõnekuist seisakut Eesti sprotti edasi , seda enam et Venemaa ja Ukraina enda sprotid pole kvaliteedilt Eesti ja Läti omadega võrreldavad . </s> <s> Ka Kõuhkna avaldas lootust , et 80% Hiiu Kaluri konservitoodangust õnnestub edaspidigi müüa Venemaale ja Ukrainasse , vahekord võib ainult kõikuda ühe või teise riigi kasuks . </s> <s> “ Meie põhiturg on ikkagi endised SRÜ riigid , ” tunnistas Kõuhkna . </s> <s> Laanemets avaldas aga kartust , et Eesti kalatööstustel on raske taas murda Vene turule , sest lätlased on hõivanud seal eestlastest tühjaks jäänud koha . </s> </p>
<p> <s> <hi rend="rasvane"> Sprott ei ole Nõukogude aja jäänuk </hi> </s> </p>
<p> <s> Laanemets ei usu siiski , et sprotitootmine Eestis ära kaob . </s> <s> “ See on eksiarvamus , et sprott on Nõukogude aja jäänuk . </s> <s> Ka eestlaste toidulaual on sprott jätkuvalt sama traditsiooniline nagu leib , kartul või piim . ” </s> </p>
<p> <s> Eelmisel aastal läks Viru kalatööstuse toodangust 48% Eesti turule ja kõige suuremat käivet andis sprott . </s> <s> “ Mina võrdleksin sprotti traditsioonilise heleda õllega , mis on paljudel tootjatel sarnase maitsega , aga mis peab alati müügil olema ja mida ka kõige rohkem müüakse , ” ütles Laanemets . </s> </p>
<p> <s> Eesti kalatööstused on leidnud oma sprottidele turgu ka Kanadas ja USAs , rääkimata Tšehhist , Slovakkiast , Ungarist ja Rumeeniast , ehkki kogused on väikesed . </s> </p>
<p> <s> Aasta-aastalt suureneb Viru kalatööstuse sprottide müük Kanadasse . </s> <s> “ Aga eks Kanadas ja ka Saksamaal ostavad sprotte põhiliselt emigrandid , kes on harjunud seda toodet sööma , ” nentis Laanemets , lisades , et meie sprotid on maitsvamad näiteks Norra omadest . </s> <s> “ Kalamaitse on naturaalsem . ” </s> </p></div3>
          <div3 type="artikkel"><head> Julge pere lapsele 700 krooni </head>
<p> <s> <hi rend="kaldkiri"> 19.02.2004 <bibl> <author> Rein Raudvere </author> <author> Annika Poldre </author> </bibl> </hi> </s> </p>
<p> <s> <hi rend="rasvane"> Eesti Vabariigi 86. aastapäeva eel kingib Eesti riik 248-le seitsme- ja enamalapselisele perele 700 krooni iga lapse kohta . </hi> </s> </p>
<p> <s> Riigi rahakingi mõtte algataja oli ÜRO lasteorganisatsiooni president ja Riigikogu liige Elle Kull , kes pani aluse ka ürituste sarjale “ Suurimast suurimad ” . </s> <s> Selle käigus saavad pered , kus kasvamas seitse ja rohkem kuni 18aastast last , iga lapse kohta 700 krooni . </s> </p>
<p> <s> Kingituseks mõeldud raha on kokku üle poolteise miljoni krooni . </s> <s> “ See pole suur summa , pigem märk tähelepanust , ” arvas Riigikogu liige , kuue lapse isa Tõnis Palts , kes selle ettevõtmise algatamise ajal oli rahandusminister . </s> </p>
<p> <s> Raha , suure pere kohta vähemalt 4900 krooni , antakse kätte vabariigi aastapäeva eel . </s> <s> Elle Kull viib kõikidele suurperedele ka peaminister Juhan Partsi tänukirja tublide ja toredate kodanike kasvatamise eest . </s> <s> Iga pere saab Kalevilt kommipaki ja laste arvu jagu A.Le Coqilt limonaadipudeleid . </s> </p>
<p> <s> Esialgu on tegu ühekordse toetusega . </s> <s> “ Ma loodan väga , et suurte perede meelespidamine vabariigi aastapäeval saab kauniks traditsiooniks , ” lausus Elle Kull . </s> </p>
<p> <s> <hi rend="rasvane"> Igaühele kink oma käega </hi> </s> </p>
<p> <s> Seitse last ja 700 krooni sai seekord laeks , sest kuuelapselisi peresid kaasa haarates oleks rahasumma liiga väikseks jäänud . </s> <s> Kull loodab , et summa hakkab aastatega tõusma ja nende perede arv , keda sel viisil meeles peetakse , kasvama . </s> </p>
<p> <s> 14. veebruaril alanud ettevõtmisega kavatseb Elle Kull sõita läbi kõik maakonnad , et ka ise kohtuda peredega , kes toetust saavad . </s> <s> “ Eesmärk on tunnustada neid inimesi , kes on võtnud julguse saada üle kolme korra rohkem lapsi kui on keskmine Eesti pere , ” ütles Elle Kull . </s> </p>
<p> <s> Ettevõtmisest jääb välja vaid Hiiumaa , kuna seal polegi seitsmelapselisi peresid , suurematest rääkimata . </s> <s> Jõgevamaa maavanema tiheda ajakava tõttu saavad Jõgevamaa pered oma raha ja kommid-limpsid kätte pärast aastapäeva . </s> </p>
<p> <s> Pärnu maavanem Toomas Kivimägi võõrustas oma maakonna ja Pärnu linna suuri peresid möödunud laupäeval maavalitsuse saalis . </s> <s> Suuri , seitsme ja rohkema laste arvuga peresid on Pärnumaal 18 , kutse peale oli kohale tulnud 16 peret suuremas või väiksemas koosseisus . </s> </p>
<p> <s> “ Eesti riigi kõige suurem probleem on see , et meid jääb järjest vähemaks , ” ütles Kivimägi . </s> <s> “ Järelkasvuta pole tulevikku Eesti riigil ega ole siis tähtsust kõigel tähtsal , mida teeme . ” </s> </p>
<p> <s> Üheksa lapsega Marje ja Vello Taats Audru vallast Jõõprest pidasid riigi tähelepanu väga tähtsaks ja rõõmustasid , et maakond peredele kingi päeva pidulikuks tegi . </s> </p>
<p> <s> Mõlemad kiitsid Jõõpre kooli direktorit Mati Sutti , kes selle eest hoolt kannab , et suurte perede lapsed ennast teiste seas kehvemana ei tunne - nii spordivarustust kui muudki vajalikku saab kooli abiga . </s> <s> Samuti on suurele perele toeks Peep Tarre vallavalitsusest . </s> <s> Ehkki Taatside peres töötab vaid pereisa ( ema on kodune ) , kinnitas Marje Taats , et pere tuleb toime . </s> </p>
<p> <s> “ Kindlasti saavad suured pered selle rahaga lahendada mõne oma hetkel põletava probleemi või muretseda midagi tarvilikku , ” usub Elle Kull . </s> </p>
<p> <s> <hi rend="rasvane"> Järvamaal tosin suurperet </hi> </s> </p>
<p> <s> Järvamaa tosinale suurperele andsid teisipäeval Paides pidulikult toetused üle Riigikogu liikmed Elle Kull ja Andres Jalak ning maavanema kt Tähve Milt . </s> </p>
<p> <s> Kõige noorem kohaletulnu , küll veel ema süles , oli ühe kuu ja viie päeva vanune Markkos Veitmaa Kabala vallast . </s> <s> Õdesid-vendi on väikemehel kuus , vanim neist 18aastane Maarika . </s> <s> Vahepeale jäävad Moonika , Maiko , Maarja , Maarjus ja Maarjan . </s> </p>
<p> <s> “ Laste poolest olen tõesti rikas , ” rääkis pereema Valentina Veitmaa , oskamata öelda , mis suure pere elus kõige raskem on . </s> <s> Seni on hakkama saadud , rõõmud kaaluvad mured üles . </s> <s> “ Aga elu läheb maalgi kogu aeg kallimaks , poodi minnes peab aina rohkem raha taskus olema , ” tõdeb ta . </s> </p>
<p> <s> Valentina on pikki aastaid olnud kodune , abikaasa Jaan töötab mehhaanikuna osaühingu Estonia sigalas . </s> <s> Piim ja muu söögipoolis perele tuleb neil oma talust . </s> <s> Praegu lüpsab üks lehm , suveks on oodata ka teist piima andma . </s> <s> Kõik kulub oma tarbeks , müügiks ei jää midagi . </s> </p>
<p> <s> Valentina Veitmaa sõnul on nad vahel ka vallast toetusi saanud . </s> <s> “ Aga ega me pole sealt midagi just küsinud ka , püüame ikka ise toime tulla , ” lisas ta . </s> <s> Suur asi on seegi , et kolm Kabala koolis käivat last saavad tasuta koolisöögi . </s> <s> Üksnes vanima lapse , Võhma gümnaasiumitüdruku Maarika eest tuleb toiduraha maksta . </s> </p>
<p> <s> Äsja saadud raha kulub neil kahe lapse koolilõpuriietele ja kingadele . </s> <s> Moonikal saab läbi põhikool ja Maarikal gümnaasium . </s> </p>
<p> <s> <hi rend="rasvane"> Unistuste asemel elekter </hi> </s> </p>
<p> <s> Liivika Pärnal Koigi vallast on samuti seitse last , neist noorim viiene . </s> <s> Nendegi pere toit tuleb enamalt jaolt oma põllult ja laudast . </s> <s> Teisiti ei kujuta nad ettegi , sest kust seda raha võtta . </s> <s> “ Eks see rahamure olegi kõige suurem , riigi abi suurtele peredele on ikkagi väga väike , ” rääkis pereema ega uskunud , et toetusest jätkuks mõneks suuremaks laste unistuste ostuks . </s> <s> “ Suurem osa sellest läheb meil elektrivõla peale , ” tunnistas ta . </s> </p>
<p> <s> Järvamaa suurimate perede , kümne lapse emad on Ilme Tarassov Roosna-Alliku vallast ja Kaie Kesa Koeru vallast . </s> <s> “ See oli esimene kord , kus mind niimoodi tunnustati , ” lausub Kaie Kesa pisarsilmi . </s> <s> “ See on mingigi märk , et meid peetakse meeles . </s> <s> Ajast , kui maakonnas kadusid aastaid tagasi ära suurte perede päevad , ei ole ma õieti kusagil käinud . ” </s> </p>
<p> <s> 700 krooni eest , mida iga lapse kohta kingiti , lubas Kaie Kesa osta igaühele mingi mälestuseseme , mis jääks seda päeva meenutama . </s> <s> Rahast tähtsamgi on emade jaoks tähelepanu . </s> <s> “ Oleme õnnelik pere , muresid ja probleeme on , aga kellega sa neid ikka jagad , ainult lastega , ” rääkis Kesa . </s> <s> “ Kui lähen vallavalitsusse midagi küsima , ega nad keela , aga kunagi aastaid tagasi üteldi mulle , et kui muretsesid lapsed , siis katsu ise hakkama saada . </s> <s> Ja katsungi ise hakkama saada . ” </s> </p>
<p> <s> Lisaks oma kaheksale lapsele kasvab nende peres veel ka kaks kasulast . </s> <s> Simmo oli 6kuune , kui perre jäi , nüüd saab varsti 7aastaseks . </s> <s> “ Ega me vahet tee , kõik on nagu omad lapsed , oleme ühtne pere . ” </s> </p>
<p> <s> Et ära elada , peab Kaie jaksama kodu ja laste kõrvalt ka ise farmis tööl käia . </s> <s> Kuna abikaasa Are töötab Tallinnas , on kodutööd ja toimetused nädala sees pereema õlul . </s> </p>
<p> <s> Riik peaks Kaie Kesa arvates suuri peresid senisest palju enam aitama , lastetoetused on naeruväärselt väikesed . </s> <s> Kõige suuremat valu teeb talle , et kui laps on lastekodus , makstakse talle riigi poolt kulutusteks üle 5000 , aga hooldusperes saab laps ainult 1700 krooni . </s> <s> “ Miks tehakse sellist vahet , samas on lapsele ikkagi peres parem elada kui lastekodus , ” arutles ta . </s> <s> “ Riik peaks ka neid peresid rohkem toetama , siis oleks lastekodudeski lapsi palju vähem . ” </s> </p>
<p> <s> “ Me saame omavahel hästi läbi ja kuna meid on palju , ei hakka meil kunagi igav , alati on ka , kellelt abi või tuge saada , ” hindas suure pere juures kõige tähtsamaks 16aastane Malle Kesa . </s> <s> Teadmiseni , et on õnn sündida suurde perre , jõudis ta alles tänavu . </s> <s> Väiksemana lihtsalt ei sellele . </s> </p></div3>
        </div2>
        <div2 type="rubriik">
          <head> Uudised </head>
          <div3 type="artikkel"><head> EL ootab Venemaalt liikmesriikide võrdset kohtlemist </head>
<p> <s> <hi rend="kaldkiri"> 18.02.2004 </hi> </s> </p>
<p> <s> Euroopa Liit kehtestab Venemaaga suhtlemisel selged põhimõtted ja nõuab koostöölepingu laiendamist kõigi uute liikmesriikidega . </s> </p>
<p> <s> Sel nädalal Euroopa Komisjoni avaldatud strateegia Venemaaga suhtlemiseks pürib senisest enamale konkreetsusele . </s> <s> Euroopa Liidul soovitatakse kehtestada muu hulgas nn punased jooned ehk seisukohad , kus Venemaaga suhtlemisel kompromissidele ei minda . </s> </p>
<p> <s> Üks niisugustest on Venemaale esitatud nõudmine partnerlus- ja koostöölepingu automaatseks laiendamiseks kõigile uutele liikmesriikidele 1. maist 2004. </s> </p>
<p> <s> EL ei soovi ühegi tulevase liikmesriigi eristamist Venemaa poolt ja võtab tõenäoliselt seisukoha , et partnerlus- ja koostöölepingu laiendamine määrab suuresti hoiakud kõigis teistes ELi ja Venemaa suhetes . </s> <s> Liikmesriikide suhtlemisstrateegia Venemaaga on üks kesksemaid teemasid ELi välisministrite nõukogul 24. veebruaril . </s> </p>
<p> <s> Partnerlus- ja koostöölepingu laiendamine uutele liikmesriikidele tähendaks Eestile olulist arengut kaubandussuhetes Venemaaga ning tooks kaasa Venemaa rakendatavate topelttollide kaotamise . </s> </p>
<p> <s> Eesti suursaadiku Euroopa Liidu juures Väino Reinarti sõnul peitub edu võti selles , kui järjekindlalt hakkab EL kokkulepitud põhimõtteid ellu rakendama . </s> </p>
<p> <s> Euroopa Komisjoni pakutavas Venemaa-strateegias on valdkondade loetelu , milles EL peaks tingimusteta kindlaks jääma kujundatud seisukohtadele . </s> <s> Lisaks partnerlus- ja koostöölepingu laiendamisele on nimekirjas ka piirilepingu ratifitseerimine Eesti ja Lätiga , Kyoto kliimamuutuste protokolli ratifitseerimine , Siberist ülelendude võimaldamine jne. </s> </p>
<p> <s> Komisjon teeb Venemaale ettepaneku nelja nn ühise koostööruumi väljaarendamiseks . </s> <s> Tarvilikuks peetakse tegevuskava väljatöötamist , mille põhijoontes võiks komisjoni arvates kokku leppida mais peetaval ELi ja Venemaa tippkohtumisel Moskvas , lõplikult võiks tegevuskava kinnitada sügisel . </s> </p>
<p> <s> Samas märgitakse komisjoni strateegias , et EL peaks hoiduma tegevuskava puudutavatest sisulistest läbirääkimistest enne lõplikku kokkulepet partnerlus- ja koostöölepingu laiendamises . </s> </p>
<p> <s> <hi rend="rasvane"> Marko Saaret Brüssel </hi> </s> </p></div3>
          <div3 type="artikkel"><head> Rootsi töö Eesti põllumajandusest </head>
<p> <s> <hi rend="kaldkiri"> 19.02.2004 <bibl> <author> Rein Raudvere </author> </bibl> </hi> </s> </p>
<p> <s> Läinud nädalal käis Eestis siinset põllumajandust käsitleva doktoritöö tarvis materjali kogumas Rootsi Umeå ülikooli Ida-Euroopa ja Venemaa majandusajaloo õppejõud Hans Jörgensen . </s> <s> Töö kannab esialgset pealkirja “ Järjepidevus ja mittejärjepidevus Eesti põllumajanduses ” . </s> </p>
<p> <s> Jörgensen ( 42 ) on uurinud Eesti põllumajanduse arenguid sõdadevahelisest perioodist kuni tänaseni ning püüdnud leida seoseid , mis tõendavad järjepidevust praeguste arengutega . </s> <s> “ Omandiküsimustes on väga selge järjepidevus , sest tänu restitutsioonile pärisid Vene aja lõppedes inimesed oma maad tagasi , ” selgitab Jörgensen . </s> </p>
<p> <s> Seevastu ühistegevuses näeb Jörgensen järjepidevuse katkemist . </s> </p>
<p> <s> Järjepidevust leidis Rootsi teadlane turgudes . </s> <s> Kui aastani 1940 oli Eesti põllumajandustoodangul hea turg Lääne-Euroopas , siis hiljem NLis . </s> </p>
<p> <s> Jörgensen on märganud , et Eesti põllumajanduse praegune areng eri piirkondades on sõltunud sellestki , kas Nõukogude ajal oli seal kolhoos või sovhoos . </s> <s> Kuna kolhoosides oli eramaad rohkem lubatud , avas see neis paigus ka paremad eeldused ettevõtlikkuseks ja edasisteks arenguteks järgnenud Eesti ajal. </s> </p>
<p> <s> Doktoritöö tegemisel on Jörgensen kasutanud Rootsi ja Eesti arhiive , kohtunud siinsete teadlastega , võrrelnud mõlema maa uurijate järeldusi . </s> </p>
<p> <s> Aastast 1996 kuni tänaseni on Jörgensen sageli viibinud Eestis , küsitlenud korduvalt siinseid tegevpõllumehi , kes nüüdseid arenguid tunnevad ja neid läbi elavad . </s> <s> Vestlused ja maaelu nägemine muutustes on aidanud tal oma hüpoteese ja argumente kinnitada või siis ümber lükata . </s> <s> Varemalt on Jörgensen ka ise kümme aastat põllumehena teravilja ja loomi kasvatanud . </s> <s> Praegu toimetab talus vend . </s> </p>
<p> <s> Doktoritöö loodab Hans Jörgensen kaante vahele saada sügiseks . </s> </p></div3>
          <div3 type="artikkel"><head> Maatudengid ehitasid metsloomadele söödamaja </head>
<p> <s> <hi rend="kaldkiri"> 19.02.2004 <bibl> <author> Rein Raudvere </author> </bibl> </hi> </s> </p>
<p> <s> Läinud nädala kolmapäeval ehitasid põllumajandusülikooli kolm tudengiseltsi Tähtvere valda Laeva metskonna maile Ilmatsalu lähedale metsloomadele söödamaja . </s> </p>
<p> <s> Külma ilmaga rassis metsas kolmkümmend Eesti Põllumajandusülikooli Keskkonnakaitse Üliõpilaste Seltsi ( EPMÜ KÜS ) , Ehitustudengite Seltsi ( ETS ) ja Eesti Metsaüliõpilaste Seltsi ( EMEÜS ) tudengit . </s> <s> “ Loodussõbralike tudengitena tahame aidata metsloomadel talvisel raskel ajal toiduvarusid kättesaadavamaks teha , ” selgitas ettevõtmist üks eestvedajaid Andrus Paat keskkonnakaitse üliõpilasseltsist . </s> </p>
<p> <s> “ Eesmärgiks on ka seltside omavahelist läbikäimist virgutada ja üksteisega tutvuda , parim viis selleks on koos midagi valmis teha ja samas end ka harida , ” lisas Jürgen Kusmin metsaüliõpilaste seltsist . </s> </p>
<p> <s> Tudengite sõnul polnud esialgu kergena näiv söödamaja tegemine lihtne . </s> <s> Seenelkäikudel on maju varemalt küll nähtud , kuid konstruktsiooni polnud keegi lähemalt uurinud . </s> <s> “ Kasvuhoone on võibolla iga mees ehitanud , ent mitte taolist asja , ” märkis söödamaja eskiisprojekti teinud Kaimo Puniste ehitustudengite seltsist . </s> <s> Punistet aitasid targad raamatud ja Internet . </s> </p>
<p> <s> Söödamaja materjal saadi samast metsast , nõu ja jõuga aitasid Tähtvere vallavalitsus ja Laeva metskond . </s> <s> Veel tänasid tudengid sponsoreid Pepsico Eesti ASi , Kraft Foods Eesti OÜd ja ASi Tartu Õlletehas . </s> </p>
<p> <s> Tähtvere valla maa- ja keskkonnakaitsespetsialisti Tiiu Tuuga sõnul läheb piki Ilmatsalu oja kulgev tulevane Ilmatsalu-Kärevere linnurada tudengite tehtud söödamajast lähedalt mööda , huvilistel on võimalik ka selle juurde põigata . </s> <s> Ilmatsalu põhikooli õpilased hakkaksid rada kasutama looduse eri koosluste ja liikide õppimiseks . </s> </p>
<p> <s> Ilmatsalu kool kavandab looduse tundmaõppimiseks vabaõhuklassi loomist . </s> <s> “ Lapsed saaksid selle rajamisel teha lihtsamaid töid , tudengid aga osavust ja mõistust nõudvaid töid , ka metsa istutada , ” avaldas Tuuga lootust koostöö jätkumiseks tudengitega . </s> </p>
<p> <s> EPMÜ KÜS on Andrus Paadi sõnul viinud varemalt läbi talguid Karula Rahvuspargis ja Keri saarel , samuti mitmeid keskkonnaalaseid filmiõhtuid ja õppepäevi . </s> <s> ETS on korraldanud ehitusalaseid praktikaid . </s> </p>
<p> <s> EMEÜSi suuremaid kordaminekuid on Põhja-Euroopa metsaüliõpilaste kokkutuleku korraldamine Järvseljal ning osavõtt ülemaailmsetest metsaüliõpilaste kokkutulekutest Türgis ja Indoneesias . </s> </p></div3>
          <div3 type="artikkel"><head> Siim Kallas määrati Brüsselis kohale </head>
<p> <s> <hi rend="kaldkiri"> 19.02.2004 </hi> </s> </p>
<p> <s> <hi rend="rasvane"> Marko Saaret Brüssel </hi> </s> </p>
<p> <s> Euroopa Komisjoni otsusel asub Eesti volinik Siim Kallas 1. maist tööle ELi majandus- ja rahandusvoliniku Pedro Solbes Mira kabineti juures . </s> <s> Kuluaarides oodati Kallase määramist ettevõtlus- ja infovoliniku Erkki Liikaneni juurde , kuid Euroopa Komisjoni president Romano Prodi otsustas teisiti . </s> <s> Võimalik , et ta arvestas Kallase huvi tegutseda rahandus- ja majandusvaldkonnas . </s> <s> Uued volinikud kohtuvad Prodiga 16. märtsil ja osa-levad komisjoni mitteametlikul nõupidamisel . </s> </p>
<p> <s> Kallasel ega ühelgi teisel uue liikmesriigi volinikul pole sisulist vastutust ega allkirjaõigust , küll aga komisjoni otsuste langetamisel täishääleõigus ning vabadus avaldada arvamust komisjoni mis tahes otsuste suhtes . </s> </p>
<p> <s> Novembris ametisse asuvas uues komisjonis Kallasest Solbese järglast suure tõenäosusega ei saa , sest rahandust ei usaldata portfellita volinikule , kes esindab eurotsooni mitte-kuuluvat riiki . </s> </p>
<p> <s> Teisalt on Solbese juhitav valdkond üks prestiižikamaid ning Kallas võib seal väljapaistvalt stažeerides koguda poliitilist ja professionaalset kapitali ajaks , kui asub täievoliliselt ametisse sügisel valitavas ELi täidesaatvas võimuorganis . </s> </p>
<p> <s> 1. maist hakkavad uued volinikud teenima võrdselt praegustega . </s> <s> Kallase palgaks saab 18 000 eurot ja lisaks 15% palgast eluasemetoetust . </s> </p></div3>
          <div3 type="artikkel"><head> Suhkruvaru algab 500 kilost </head>
<p> <s> <hi rend="kaldkiri"> 19.02.2004 <bibl> <author> Kai Simson </author> </bibl> </hi> </s> </p>
<p> <s> Eelmisel nädalal võttis valitsus vastu seaduse , mille põhjal karistada liigsete laovarude omanikke . </s> <s> Kogust , mis tohib olla , arvutatakse nii , et nelja aasta keskmine varu korrutatakse koefitsiendiga 1,1 . </s> </p>
<p> <s> Liigse suhkru eest arvutatakse trahv , mis koosneb ELis 1. mail kehtivast tollimaksumäärast pluss 1,21 eurost ( ca 19 krooni ) iga 100 kg kohta . </s> <s> Praegu on tollimaksumäär 35 eurot ( 546 krooni ) 100 kilo kohta . </s> </p>
<p> <s> Põllumajandusminister Tiit Tammsaar ei soovinud trahvide summat ennustada , ent kindlasti on need suuremad kui kümned miljonid kroonid . </s> <s> Samas ei lähe Tammsaare sõnul liigsete laovarudena arvesse alla 500kilosed kogused . </s> <s> Ehk näiteks tavatarbija ei pea muretsema oma koju ostetud suhkrukilode pärast . </s> </p>
<p> <s> Üle 500kg koguseid aga käsitletakse juba liigsete laovarudena . </s> <s> Selliste varude omanikud peavad suhkru kogused deklareerima . </s> <s> 31. detsembriks peaks ministri sõnul olema vastavad dokumendid esitatud . </s> <s> Eesti jaoks on hetkel probleemsed tooted suhkur , või , lõssi- ja piimapulber . </s> </p>
<p> <s> Otepää Lihatööstuse Edgar juhataja Maie Niit on väga pahane , et taas tuleb hakata pabereid täitma . </s> <s> Edgar kasutab suhkrut 100 grammi 100 kilole , aga andmed tuleb otsida nelja aasta kohta ja deklareerida . </s> <s> “ Kogu aeg nõutakse uusi pabereid , selle asemel et võtta andmed statistikast , ” ütles ta . </s> <s> “ Põhitööd teha ei saa , koosta aga muudkui aruandeid . ” </s> </p>
<p> <s> Niit on ärritunud , et keelatakse varude soetamist . </s> <s> “ See ju äri ajamine , et oskad soodsa hinnaga õigel ajal osta , ” nentis ta . </s> </p>
<p> <s> Peaminister Juhan Parts selgitas , et seaduse loomine on valitsuse initsiatiiv . </s> <s> Sellega välditakse olukorda , kus maksumaksja raha eest tuleks tasuda ettevõtete tekitatud trahv . </s> </p></div3>
        </div2>
        <div2 type="rubriik">
          <head> Arvamus </head>
          <div3 type="artikkel"><head> Nihkes suhted lojustega </head>
<p> <s> <hi rend="kaldkiri"> 18.02.2004 </hi> </s> </p>
<p> <s> <hi rend="rasvane"> Kalju Saaber </hi> </s> </p>
<p> <s> Koera tulles ürginimese lõkke äärde muutusid suhted loomariigiga kardinaalselt , ehkki koeri söödi siis ja süüakse tänini . </s> <s> Mitte ainult gurmaanide klubis . </s> <s> Inimesest sai kõrgemal seisva karja juht . </s> <s> Loomariigis lasub karja juhil suur vastutus . </s> <s> Ta tunneb seda iga karvaotsaga . </s> <s> Temale alistutakse ja loodetakse , sageli on hinnaks ülim - karjajuhi enda elu . </s> <s> Auta karjajuhte pole . </s> <s> See on puhas loomariigi suhe , inimene on sellest kavalalt distantseerunud . </s> <s> Tõlgendab kõike läbi võimu ja omakasu . </s> </p>
<p> <s> Nüüdisaja imetlusobjektina on mõnigi asi üle pakutud - et näe , Siberis peetakse karupeiesid , neilt palutakse andeks . </s> <s> See “ Karu süda ” ( Baturin ) ... </s> <s> Oleme turistid ürgloomulike suhete juurde . </s> <s> Paadunud kurjategijalgi võib hing pigem looma kui inimese küljes rippuda ... </s> <s> Nõnda algas nihestumise kurb kroonika . </s> </p>
<p> <s> <hi rend="rasvane"> Loomad ja ühiskond </hi> </s> </p>
<p> <s> Piibli eestikeelsel arhaismil lojused , mil roojase mekk juures , polnud ometi maarahvale äratõukavat jõudu . </s> <s> Vastupidi , perenaised hoidsid ja armastasid oma pudulojuseid . </s> <s> Hobune oli peremehe enda eksistents . </s> </p>
<p> <s> Kui lojused ühistalli korjati , käidi ikka omi vaatamas , leivauurikas taskus . </s> <s> Kui seal peenike käes , toodi nad või salaja koduhoole alla . </s> <s> Kui mahakantud setukad hõberebastele nagu räimed söödaks said , peeti seda pärispatuks . </s> <s> Sest haisutav rebane , reo , ei vääri vana töölooma . </s> <s> Olgu tal hõbedane kasukas , mis riigile valuutat toob . </s> <s> Ja see riik oli teistpidi lukus kui vana talumehe hing . </s> <s> Kiivalt jälgiti , kuis migrandid meie loomadega peremehetundetult ringi käivad . </s> <s> Eks loomadki ole seletamatu tõug , kes paaruvad vaid omasugustega . </s> </p>
<p> <s> Kindlasti pole eestlane suurem loomaarmastaja kui teised oma elukeskkonnas . </s> <s> Paljutki , ka karmust , normaliseerib ju kliimavöönd . </s> <s> Tundrul , stepis või mägedes on loomad rohkem elatusallikaks kui meie talve suletud seltsiline . </s> <s> Kus massid koos , seal ka elavkao protsendid . </s> <s> Just nagu militaarsõjaväes . </s> <s> Eestimaa väiketalus polnud seda ette nähtud , pisimgi õnnetus loomadega oli tragöödia . </s> <s> Talv ei võtnud vaid tallist , võttis sängist ja hällistki . </s> <s> Jonnaka eesli traditsioonilist nüpeldamist meie muinasjuttudes pole . </s> <s> Aga et Vargamäe Andres naabrimehe koerale suisa jõuluõhtul uut ja vana tegi , seegi tuleb realismi huvides ära märkida . </s> </p>
<p> <s> Ja lapsed ? </s> <s> Nemad pidid oma hinges üksipäini toime tulema , sest Eestimaa põrsastest ei saanud Beibi , kes karjakoera ameti üle võtaks . </s> <s> Jäi vaid Krõõda hele hääl . </s> <s> Maalapsena tuli pihtida : “ Ma mäletan , et üsna õrnas noorukieas aitasin külameestel vasikat tappa . </s> <s> Vasika tapmine on nagu noore vabariigi surm . </s> <s> Suured ja ausad , olemisest nõnda lahutamatud ja rumalusaldavad silmad jäävad maailma edasi vaatama . </s> <s> Vaatamata ainiti aastakümneid , koguni poolsada aastat , ja minul on prillid ning prillide taga sulahäbi . </s> <s> Ja klaasid lähevad nii tihti räpaseks . ” </s> </p>
<p> <s> Nõnda kui ühiskond , on ka meie lojused lõhestunud rikasteks ning vaesteks . </s> <s> Kes elab nagu kuninga ( peaministri ) kass , kes aga ... </s> <s> Ühtedel on tõupaberid , sugupuuud , medalid , loomakliinikud , firmatoidud , TV-saated ja ajalehtede lisad , teistel näljapajuk , hüljatus , pakane , marutaud . </s> <s> Ja ometi on inimene loomade täiuslikkuse kõrval sageli ussike . </s> <s> Loomariiki omaks pidada on sama , kui arvata , et universum eksisteerib vaid meie pärast . </s> <s> Jumal ei saanud nii sitta inimest luua . </s> <s> Ja inimene lõi omakorda loomakaitseseltsid . </s> <s> Võimaliku indulgentsi hankimise viisi , mida nüüd hästi ära kasutatakse ka prominentide seas . </s> </p>
<p> <s> <hi rend="rasvane"> Uued põlved </hi> </s> </p>
<p> <s> Uued põlved peavad taas tipa-tapa loomariigiga suhtlema , loomad ise suhtlevad nagu muiste . </s> <s> Kõik teed , et olla edukas nagu peremees , on tänapäeva elajatel ära lõigatud . </s> <s> Jääb vaid karvase lelu roll . </s> <s> Ärgem siis doseerigem oma lemikutega kohvikus või notari juures käimist üle , lootkem vähemalt suvitusrajooni bussijuhtidele . </s> </p>
<p> <s> Ja sedagi - vanasti ei jäetud naljalt loomi talli surema , kui endal veel vähegi hing sees , lasti nad vabadusse . </s> <s> Seegi oli sureva karjajuhi viimne ohe , austusavaldus oma lemmiku-tele . </s> </p>
<p> <s> Kes siis peaks suhete taastudes kelle juurde minema - loom inimese või inimene looma juurde ? </s> <s> Kui on veel võimalik Kohtu ees kokku leppida . </s> <s> Paraku tahab inimene kõike , tema tahab alati . </s> </p></div3>
          <div3 type="artikkel"><head> Meie raha teie taskus ? </head>
<p> <s> <hi rend="kaldkiri"> 18.02.2004 </hi> </s> </p>
<p> <s> <hi rend="rasvane"> Erki Aavik Werol Tehaste juhatuse esimees </hi> </s> </p>
<p> <s> <hi rend="rasvane"> Tehkem koostööd , et meie tooted ka teistele turgudele jõuaksid . </hi> </s> </p>
<p> <s> Oma ärijuhikarjääri jooksul pole ükski asi mind nii köitnud nagu kodumaiste põllukultuuride töötlemine ja neile kohapeal lisaväärtuse loomine , võimalik kaasalöömine keskkonnasõbraliku energia tootmises , uued tehnoloogiad . </s> </p>
<p> <s> Järgneva arutelu ärgitajaks sai lause , mille ütlesin Werolit esindades Kesk-Eesti Õlikultuuride Ühistu aastakoosolekul veebruarikuu alguses . </s> <s> Lause kõlas umbes nii : “ ... Weroli senisest kahjumist on suur osa ka Eesti rapsikasvatajate taskus . ” </s> </p>
<p> <s> <hi rend="rasvane"> Peab uuesti tahtma </hi> </s> </p>
<p> <s> Teadagi ajas minu lause mõnegi mehe harja punaseks . </s> <s> Arusaadav . </s> <s> Aga miks ? </s> <s> Kas oli see etteheide või süüdistus ? </s> <s> Kui , siis kelle aadressil ? </s> <s> Need mõned tegelikult vähetähtsad sõnad tõid kaasa pahameelelaine ja reaktsiooni , millest kerkivad esile kaebamine põllumajandusministrile ja mõnele juhtivale poliitikule . </s> <s> Tähtis ja hea on aga , et inimesed hakkasid mõtlema nende tegevust tegelikult mõjutavale majandusahelale . </s> </p>
<p> <s> Kui põllumees , õigupoolest ükskõik mille tootja või töötleja tahab saada ja saab aru , kuidas näiteks dollari ja euro vahekord tema ärile mõjub , on see juba suur asi . </s> <s> Aga selle mõistmiseks peab muu hulgas taipama näiteks , millal on tooraine tootja oma äri ära teinud . </s> </p>
<p> <s> Sellest saab hea pildi , kujutades end ette õllevabrikandina . </s> <s> Millal on õllepruul õigupoolest oma äri “ ära ” teinud ? </s> <s> Kas siis , kui õlu on pruulikojast ära veetud ? </s> <s> Või ehk siis , kui raha selle eest on ära makstud ? </s> <s> Või hoopis siis , kui poodnik on õllesõbra käest raha kätte saanud ja hulgikaupmehele üle kandnud ja see omakorda tootjale ? </s> <s> Või kui õlu on joodud ? </s> <s> Hiljemalt sellel kohal jääb enamik kaubandusega kursis olevaid tegelasi nõusse , et “ jah , mitte enne ” . </s> </p>
<p> <s> Aga minu meelest siiski mitte veel . </s> <s> Puudu on veel üks lüli : peab tekkima ka uus janu ja meelde peab tulema just see joodud õllesort ! </s> <s> Ainult sellistel tingimustel saame rääkida ärist ja mitte üksikust või juhuslikust tehingust . </s> </p>
<p> <s> Sama lugu on ka Eesti põllumehega . </s> <s> Keegi , kes joob või sööb midagi , mille mingigi komponent on kasvanud meie meeste põllul või laudas , peab seda sama kraami uuesti tahtma ning peab olema mingi võimalikult püsiv viis , kuidas tarbija tahab ikka ja jälle just seda toodet , mis on kirjeldatud moel meie “ rahvuslik ” toode . </s> <s> Niisiis ei aita , kui ma kasvatan parima rukki ja minu lehmad annavad palju piima . </s> <s> Küsimus polegi ju koguses ega kvaliteedis , vaid lõputus hulgas saadaolevates samasugustes ja sarnastes toodetes . </s> </p>
<p> <s> Eriti põllumajanduse ja toiduga seotud äris näib koostöö päris raske olevat . </s> <s> Mõelgem vaid üldtuntud kriitikale , et leiva hinnast saab kõige väiksema tüki leivavilja kasvataja . </s> <s> Muidugi tundub see ebaõiglane . </s> <s> Aga just nimelt “ tundub ” . </s> <s> Leivaahelas on küllaltki palju lülisid , esmalt tulevad meelde veskid , tehased ja kaubandus . </s> <s> Aga on ka veel väetised , viljahoidlad , õlid , maitseained , transport , vesi , elekter , maksud , koolitus , kindlustus , valve ... </s> <s> Ja siis reklaam , kampaaniad , liitude liikmemaksud , kulutused ostujuhtide ja teiste otsustajate silmade avamiseks ... </s> </p>
<p> <s> Ahel ei saa olla tugevam kui tema kõige nõrgem lüli . </s> <s> Põllumeeste ameti- ja alaliidud peaksid muutunud ajas tegelema mitte üksikute lülide ritta seadmisega , vaid pigem ühe suure ja tugeva lüli moodustamisega , mis siis omakorda otsib endale võrdväärsed , millega koos moodustada tugev ahel . </s> </p>
<p> <s> <hi rend="rasvane"> Ühine kasu </hi> </s> </p>
<p> <s> Tähtis on huvi tunda kogu ahela , eriti lõpptarbija vastu , parim positsioon saavutatakse , kui olulisi lülisid saab mõjutada ja tervikut silmas pidades nendega läbi rääkida ning ühiseid otsuseid langetada . </s> </p>
<p> <s> Õhtumaises ärikultuuris tavatseb iga läbirääkija kogu jõudu ja kõiki vigureid abiks võttes saavutada endale parim tulemus , soovitavalt teiste arvel . </s> </p>
<p> <s> Idamaine äritava õpetab asjaosalistele , et tuleb leida suurim võimalik ühine kasu ja siis püüda õiglaselt kokku leppida igaühe osa selles . </s> <s> Selle hiinapärase mõtteviisi rakendamine on ka meie maaelu edendamiseks võimalik . </s> </p>
<p> <s> Omamaine tööstus on alati kasulik kodumaisele toorainele ning vastupidi . </s> <s> Eriti kui ühisele saadusele leidub turgusid välismaal . </s> <s> Oleme küllalt hädaldanud oma kaitsvate turgude ja välismaise subsideeritud kauba pealetungi üle . </s> </p>
<p> <s> Tehkem nüüd igasugust koostööd , et meie tooted ka teistele turgudele jõuaksid ja sinna jääksid ! </s> </p></div3>
          <div3 type="artikkel"><head> Nädala nägu </head>
<p> <s> <hi rend="kaldkiri"> 18.02.2004 </hi> </s> </p>
<p> <s> <hi rend="rasvane"> Täna kohtuvad Berliinis Suurbritannia , Saksamaa ja Prantsusmaa juhid Tony Blair , Gerhard Schröder ja Jacques Chirac . </hi> </s> <hi rend="rasvane"> <s> Ülejäänud Euroopa riigid , olgu nad euroliidus või selle ukselävel , pelgavad , et suur kolmik võib enne märtsikuist ELi tippkohtumist õhtumaa juhtimise asjus salaplaani pidada . </s> </hi> </p>
<p> <s> <hi rend="kaldkiri"> Peale passima peab kähku - kõrvad kuulgu , silmad nähku Tonyt , Gerhardit ja Jacques'i , et ei saaks neilt väiksed lakki . </hi> </s> <s> <hi rend="rasvane"> A. Itskok </hi> </s> </p></div3>
          <div3 type="artikkel"><head> Ebaõiglane liikluskindlustus </head>
<p> <s> <hi rend="kaldkiri"> 18.02.2004 </hi> </s> </p>
<p> <s> <hi rend="rasvane"> Helir-Valdor Seeder Riigikogu liige , Isamaaliit </hi> </s> </p>
<p> <s> <hi rend="rasvane"> 95% kindlustusvõtjatest hakkab kinni maksma 5% välismaale sõitjate kulusid . </hi> </s> </p>
<p> <s> Riigikogus on vastuvõtmisel , vaatamata Isamaaliidu ja teiste opositsioonierakondade vastuseisule , liikluskindlustuse seaduse ja kindlustustegevuse seaduse muutmise seadus . </s> <s> Üllatavalt üksmeelsed on valitsuskoalitsiooni erakonnad Rahvaliit , Res Publica ja Reformierakond senikehtinud kohustusliku liikluskindlustuse ümberkorraldamisel , mis toob kaasa põhjendamatu kindlustushindade tõusu , ja on nõus seadusest välja hääletama kõik soodustused kindlustusvõtjatele . </s> </p>
<p> <s> Vastuvõetava seadusega likvideeritakse avalik-õiguslik juriidiline isik - liikluskindlustusfond ja luuakse selle asemele MTÜ Garantiifond . </s> <s> Arusaamatuks jääb , miks on vaja ümber korraldada toimiv süsteem ja kelle huvides antakse riiklik ülesanne eraõiguslikule juriidilisele isikule ning vähendatakse avalikkuse kontrolli . </s> <s> Seaduses ja selle juurde lisatud seletuskirjas puudub üleandmise vajadust selgitav majanduslik põhjendus , teenuse kvaliteedi muutumist ei kommenteerita , otstarbekust ei hinnata . </s> </p>
<p> <s> Valitsuse esitatud seletuskirjast saame teada , et riigil puudub huvi liikluskindlustusfondi juhtimise vastu . </s> <s> Kummaline riik , kes ei tunne huvi seadusega kehtestatud kohustusliku kindlustuse korraldamise vastu . </s> </p>
<p> <s> Eestis on rohkesti autoomanikke , kes ei kavatse ja kellel pole võimalusi muretseda endale auto , millega välismaale sõita . </s> <s> Möödunud aastal oli rohelise kaardi ostjaid ehk oma transpordiga välismaale sõitjaid ligikaudu 5% . </s> <s> Seadusega kaotatakse erinevus tavalepingu ja seni ainult välismaale sõitjale kehtinud kohustusliku rohelise kaardi vahel . </s> <s> Valitsuse selgituse kohaselt on see peamiseks kindlustusmaksete suurenemise põhjuseks . </s> <s> Nüüd hakkab siis 95% kindlustusvõtjatest kinni maksma 5% välismaale sõitjate kulusid . </s> </p>
<p> <s> <hi rend="rasvane"> Kummaline solidaarsus </hi> </s> </p>
<p> <s> Tegelikult kaotavad ka välismaale sõitjad . </s> <s> Kui seni oli võimalik roheline kaart osta lühiajaliselt , siis nüüd peavad kõik ostma alaliselt kogu ELi piires kehtiva kindlustuse ja selle ka kinni maksma , sõltumata sellest , kui kauaks nad välismaale sõidavad . </s> <s> Kindlustusvõtjate kaotus on kindlustusseltside võit ja tõenäoliselt see ongi uue seaduse vastuvõtmise põhjus . </s> </p>
<p> <s> Seadusest kaovad ka soodustused . </s> <s> Seni kehtinud seaduse kohaselt pidid kindlustusseltsid andma pensionäridele ja puuetega inimestele kuni 50% soodustust . </s> <s> Uues seaduses selline säte puudub . </s> </p>
<p> <s> <hi rend="rasvane"> ELi müüdid </hi> </s> </p>
<p> <s> ELi nõuetest jutlustamine seoses vastuvõetava seadusega ning viitamine ELi ja Eesti vahelistele läbirääkimistele ning kokkulepetele on kattevari kitsa grupi majanduslikele huvidele . </s> </p>
<p> <s> Seaduse tulised kaitsjad eesotsas rahvaliitlasest majanduskomisjoni esimehe Mart Opmanni ja Rahvaliidu saadikurühma esimehe Jaanus Männikuga on “ euronõuete ” rakendajad , kes täidavad olematuid euronõudeid usinamalt kui Brüssel ja Strasbourg neid välja suudavad mõelda . </s> </p>
<p> <s> Mitte ükski seaduse olulisematest muudatustest - liikluskindlustusfondi likvideerimine , garantiifondi moodustamine , kindlustushindade tõstmine ning soodustuste kaotamine ei tulene ELi nõuetest . </s> <s> Vastavalt ELi nõuetele peab riik tagama , et kindlustus toimiks ja autoomanikud , kes soovivad ka välismaale sõita , saaksid võimaluse osta kindlustuse , mis kehtiks ELi maades . </s> <s> Samuti peab ELi maadest Eestisse reisivatel kodanikel toimima siin tekitatud kahju hüvitamine . </s> </p>
<p> <s> Jääb arusaamatuks , miks valitsus ELi nõudeid niisugusel kujul tõlgendab ja rakendab . </s> <s> Loomulikult on lihtsam kehtestada kõigile ühesugune liikluskindlustus . </s> <s> Soodustuste kaotamine ja piirikindlustuse kadumisega kindlustusseltside vähenevate tulude kompenseerimine teenib aga otseselt kindlustusseltside huve . </s> </p>
<p> <s> Seoses ELi liikmeks saamisega käesoleva aasta 1. mail kaasneb mitmete kaupade ja teenuste hinnatõus , mis tuleneb kaudsete maksude - käibemaksu ja kütuseaktsiisi tõusust . </s> </p>
<p> <s> Seetõttu on valitsuse poolt äärmiselt vastutustundetu kavandada sellel aastal veel täiendavaid hinnatõuse , nagu elektrienergia , liikluskindlustus , mille vajalikkust ei ole suudetud ka põhjendada . </s> <s> Valitsuskoalitsiooni läbiviidava tulumaksureformiga inimestele kätte jääv raha võetakse käibemaksu , kütuseaktsiisi , liikluskindlustuse ja teiste kulutuste suurenemisega tagasi . </s> <s> Aga osa sellest rahast ei lähe mitte maksumaksja ühisesse rahakotti , vaid kitsa huvigrupi taskusse . </s> </p>
<p> <s> Vastuvõetav seadus riivab suuremat jagu autoomanikke , kõige enam aga maapiirkondade elanike ja puuetega inimeste huve . </s> <s> Seadus on uus lehekülg kohustusliku liikluskindlustuse korralduses , millega “ edukalt ” seljatatakse enamik autoomanikke . </s> </p></div3>
          <div3 type="artikkel"><head> Kas Rahvaliit valitsusest lahkumas ? </head>
<p> <s> <hi rend="kaldkiri"> 19.02.2004 <bibl> <author> Sulev Valner </author> </bibl> </hi> </s> </p>
<p> <s> Eelmises Maalehes ründas Janno Reiljan jõuliselt oma koalitsioonikaaslasest ministri Meelis Atoneni plaane energiapoliitikas . </s> <s> Üks lause tema loos kõlas koguni nii , et “ süstemaatilised rünnakud Eesti rahvusliku majanduse tugisamba vastu ei saa olla ega olegi juhuslikud ” . </s> </p>
<p> <s> Väga karmid sõnad meeste vahel , kes kuuluvad samal ajal ühte valitsusliitu . </s> </p>
<p> <s> Nädalavahetusel korraldas Rahvaliit hariduskonverentsi , kus Jaak Alliku eestvõttel kritiseeriti avalikult ja kõvasti Res Publica algatatud haridusreformi ideid . </s> <s> Tähelepanu väärib mitte eri arvamuste olemasolu tulevase hariduspoliitika suhtes , mis iseendast on ju päris loomulik , vaid jälle kriitika esitamise avalik vorm. Normaalsete omavaheliste suhete puhul nii ei tehta . </s> </p>
<p> <s> Läinud reedel pidas põllumajandusminister Tiit Tammsaar Tartus suurel põllumajanduspoliitika arutelul kõne , kus ta ütles , et “ seda kahju hulka , mida Laarid , Kallased ja Ilvesed on Eesti maaelule toonud , ei oska vist keegi lõplikult kokku rehkendada ” . </s> <s> Juhtumisi on üks Tammsaare poolt värskelt nimetatud Eesti põllumajanduse ajaloolistest peavaenlastest ( veel jäi vaenlaste hulka lisamata rahvusvaheline imperialism ) temaga praegu ühes koalitsioonis oleva partei juht . </s> </p>
<p> <s> Kuidas peab seda mõistma , kui Rahvaliit annab viimasel ajal kõigist kahuritest tuld oma kahe ülejäänud valitsusliidu kaaslase pihta ? </s> <s> Kas ei ole see mitte ettevalmistav tuli , et ühel heal päeval uks sirge seljaga enda järel kinni tõmmata ? </s> </p></div3>
          <div3 type="artikkel"><head> Ei soovi(nud) Euroopa embusse </head>
<p> <s> <hi rend="kaldkiri"> 19.02.2004 </hi> </s> </p>
<p> <s> <hi rend="rasvane"> Jüri Kaldmaa luuletaja </hi> </s> </p>
<p> <s> Artiklite kogumikust “ Muinasjutt neile , kes tahavad ära anda riigi ” . </s> </p>
<p> <s> 28 autorit , nende hulgas Mait Raun ( ka koostaja ) , Priit Uring , Jüri Estam , Kristel Valk , Harry Raudvere , Kalju Mätik , Mart Niklus , Margus Lepa , Simo Runnel , Andres Mäevere , Aarand Roos . </s> </p>
<p> <s> Lugedes seda eurokampaaniat ei-argumentidega tasakaalustada püüdnud artiklite kogumikku ( ükski kirjatükk ei ilmunud trükimeedias , vaid hoopis võrguajakirjas <gap rend="hüperlink"/> ) , meenub lihtne palve , mida omistatakse mitmetele , ent mille tegelik autor on Ameerika teoloog Reinhold Niebuhr : “ Issand , anna mulle meelekindlust leppida asjadega , mida ma ei saa muuta , julgust muuta asju , mida ma muuta saan , ja tarkust nende vahel alati vahet teha . ” </s> </p>
<p> <s> Armas Eesti rahvas , kelle hulka “ Muinasjutu ... ” autorid mõistagi ei kuulu , on loobunud iseseisvusest ja valinud astumise Euroopa Liitu . </s> <s> Meelekindlus tolle tõigaga leppimiseks kulub marjaks ära . </s> <s> Samas jääb ei-ütlejatele julgus muuta asju , mida muuta suudetakse . </s> </p>
<p> <s> Artiklite kirjutamine ja nüüdne ühiste kaante vahel avaldamine ongi selle julguse märk . </s> <s> Pealegi - “ võitlus ” ( nüüd küll jah-tingimuste üle ) jätkub . </s> </p>
<p> <s> <hi rend="rasvane"> Muinasjutuvestjate sisetunne </hi> </s> </p>
<p> <s> Kas kogumik päästab Eesti euroliitu lahustumisest ? </s> <s> Kas kirjutajate seltskond peatab maailmastumise ? </s> <s> Kas toimub kordusreferendum , mis taastab Eesti Vabariigi sõltumatuse ? </s> <s> Vaevalt . </s> <s> Aga me võime lugeda vahedaid , kodanikujulgeid ning mis peamine - Eesti-meelseid ja -keskseid mõtteid euroliidu lävepakul seisvast Eesti Vabariigist anno Domini 2003. </s> <s> Autorid ei ole leiged kõrvaltvaatajad või arulagedad kaasajooksikud . </s> </p>
<p> <s> Isegi siis , kui EV põhiseadus on elegantselt nurka visatud ja arvutatakse kokku väidetav poliitiline , majanduslik , kultuuriline jne kasu , takistab mind Euroopa Liidust vaimustumast minu sisehääl , intuitsioon . </s> <s> Lisaks ratsionaalsele infole ja analüüsivõimele usaldavad oma sisehäält ka “ muinasjutuvestjad ” . </s> <s> ( Mis ei tähenda , et jah-hääletanutel intuitsioon puuduks . </s> <s> Viimase nimetab normaalne inimene lihtsalt postkommunistlikuks hirmuks ja alaväärse eestlase vajaduseks isikliku puuriida taga nokitseda . ) </s> </p>
<p> <s> Raamatu tulipunktist , keskmest - euroreferendumist - aga nii palju , et ... </s> <s> Kas poleks aeg korraldada rahvaküsitlus põhiseaduse mõne järgmise “ aegunud ” sätte muutmiseks ? </s> <s> Näiteks II peatüki paragrahv 40. </s> <s> Sedelil seisaks küsimus : “ Kas pooldate usuvabaduse lõpetamist ja kõikide eestimaalaste luterlasteks saamist/tegemist ? ” </s> <s> “ Rahvahääletusele ” eelneks suurejooneline ajupesu ( loe : “ tasakaalustatud debatt ” ) ja järgneks rahulolev mõmin ( loe : “ igipõlise kuuluvuse pöördumatu taastamine ” ) ... </s> </p>
<p> <s> Absurd ? ! </s> <s> Aga kas polnud samasugune farss ka euroreferendum ? </s> </p>
<p> <s> Aateline kogumik viib paratamatult mõtted Eesti lähiajaloole . </s> <s> Miskipärast kummitab mind kulunud seksuaalne võrdpilt . </s> <s> Esimene Eesti Vabariik oli kui süütu talutüdruk , kelle vägistas jõhkralt labases misjonäriasendis Vene karu . </s> <s> Ent tänapäevasele muinasjutulisele maailmale omaselt tõuseb too noorepoolne naine surnust üles , neitsinahk kasvab tagasi ja kangelanna vahetab operatsioonide käigus sugu . </s> </p>
<p> <s> <hi rend="rasvane"> Priitahtlik euroühe </hi> </s> </p>
<p> <s> Teine - praegune - Eesti Vabariik on kui nägus noorsand , kes pakub juba ise oma peput muhedale hõbedaste prilliraamidega pedele . </s> <s> Mõistagi toimub vahekord õrnalt libestuskreemi abil ja elegantses euroopalikus poosis . </s> </p>
<p> <s> Priitahtlikku ( või pealesunnitud ? ) euroühet toetab igati keskmise eestlase keskmine mõttekäik . </s> <s> Kui tige ott hingab kuklasse ja hurmav ( või surmav ? ) homo tõotab lisaks kaitsvale embusele ka piimajõge-pudrumäge , kulub valikuks pool sekundit . </s> </p>
<p> <s> Eesti kiire ja ebaloomulik andumine euroliidule , kaasajooksmine moe ja hukutava naudinguga , tulevane viljatu elu - just nende ohtudega seonduvat mõtestavad kogumiku autorid . </s> <s> “ Muinasjutt ... ” hoiatab meid . </s> <s> Kuid kas keegi võtab ka kuulda ? </s> </p>
<p> <s> Mul oleks hea meel , kui võiksin nende artiklite üle kümne aasta pärast õnneliku , täissöönud ja kosmopoliitse euroliitlasena muiata . </s> <s> Aga oleks tädil till , oleks ta onku . </s> <s> Eks näis . </s> </p></div3>
          <div3 type="artikkel"><head> Põllumajandus ei ole mingi hargiga viskamine </head>
<p> <s> <hi rend="kaldkiri"> 19.02.2004 </hi> </s> </p>
<p> <s> <hi rend="rasvane"> Jaanus Marrandi Riigikogu maaelu-komisjoni esimees , Keskerakond </hi> </s> </p>
<p> <s> <hi rend="rasvane"> “ Meie maa vajab väga haritud põllumehi . ” </hi> </s> <hi rend="rasvane"> <s> Raja Teele . </s> </hi> </p>
<p> <s> Kui seniajani takistasid maaelu arengut ebavõrdsed konkurentsitingimused ja rumal-naivistlik suhtumine maaelusse üldse , siis ELiga liitumise järgselt on alus muutusteks olemas . </s> <s> Majandustingimuste muutumine toob kaasa suuremad investeeringud , uued tehnoloogiad ja vajaduse koolitatud kaadri järele . </s> <s> Maale ei ole seda uut kaadrit aga kuskilt võtta , sest koos põllumajandusega on madalseisus ka vastav kutseharidus . </s> </p>
<p> <s> <hi rend="rasvane"> Oskajate puudus </hi> </s> </p>
<p> <s> Arvan , et lähikümnendil saab väheneva rahvastiku juures majandusarengu peamiseks takistajaks koolitatud oskajate töökäte puudus . </s> <s> Päris kindlasti on see nii põllumajanduse ja maaettevõtluse jaoks . </s> </p>
<p> <s> Järjest enam on hakatud rääkima kutsehariduse ümberkorraldamise möödapääsmatusest . </s> <s> Ent poliitikutel on lihtsam jagada koolimajade katuserahasid ükskõik kui kõlavate programmide raames , kui näha probleemi selles , et 75% põhikooli lõpetajatest siirdub gümnaasiumidesse , mis peaks ette valmistama ülikoolidesse astujaid . </s> <s> Ja nii õpibki eri kõrgkoolides üle 60 000 noore ja kutseharidust omandab kõigest napp 25 000 noort . </s> </p>
<p> <s> Kindlasti on kutsehariduse madala maine tõttu äärmiselt ebapopulaarne rääkida , et need suhtarvud on valed . </s> <s> Riskitakse sattuda lapsevanemate põlu alla , kes kahtlustavad , et nende järeltulijailt tahetakse parim elusaatus ära lõigata . </s> </p>
<p> <s> Ühest küljest on riigi haridusjuhtide poolt võetud kogu põllumajandust kui midagi väga lihtsat hargiga viskamisega seonduvat ja teisalt on sageli eluhädas lapsevanemad oma lastele sisendanud , et kõik muu on parem kui maatöö . </s> </p>
<p> <s> Tegelikkuses on juba praegu maal puudus haritud inimesest . </s> <s> Olukord seab põllumeeste ja sektorit korraldava ministeeriumi ette olulise küsimuse aktiivse tegelemise vajadusest põllumajanduskutseharidusega . </s> </p>
<p> <s> Julgen väita , et selle pudelikaela kõrvaldamine on kogu põllumajanduse arengu põhiline võtmeküsimus üleüldse . </s> </p>
<p> <s> Loomulikult peab põhiline haridusasjade otsustaja olema haridus- ja teadusministeerium , aga ta peab seda tegema realistlikule alusele tuginevalt . </s> <s> Kahjuks tundub , et seni on põhjust kahelda sellise asja olemasolus . </s> </p>
<p> <s> Vastav PRAXISe uuring puudutab põllumajanduskutseharidust põgusalt ja toob põhilise järeldusena välja , et põllumajanduserialade õpetamist on vaja vähendada , sest majandus- ja kommunikatsiooniministeeriumi ( sic ! ) andmetele tuginevalt väheneb hõivatute arv põllumajanduses veelgi . </s> </p>
<p> <s> <hi rend="rasvane"> Vaja oleks uuringut </hi> </s> </p>
<p> <s> Mingisuguste väga üldiste näitajate järgi võib see ju nii ollagi , aga sisuline olukord on kahtlemata teistsugune : keegi ei ole arvestanud maatöötajate vanuselist struktuuri , vahepealset õpetamise vajakut , suhteliselt kiiret tehnoloogilist arengut tulevikus , 300 000 hektarit harimata maid . </s> </p>
<p> <s> Neid asjaolusid arvestamata ja sellise näiliselt esindusliku uuringu aluseks võtmisel võib juhtuda põhimõtteline viga , mis maksab põllumeestele tulevikus rohkem kui ükskõik missugune riiklik toetus . </s> </p>
<p> <s> Põllumajanduses töötab 30 000 inimest . </s> <s> Ei ole keeruline organisatsioonide ja asjatundjate abi kasutades selgitada välja nii erialati kui ka maakonniti tegelik töötajate vajadus tulevikus . </s> </p>
<p> <s> Nii nagu haridus- ja teadusministeeriumil on keeruline oma vahenditest maksta stipendiume just põllumajandusõpilastele ja mitte teistele , on ilmselt keeruline ka eelisin-vesteerida põllumajanduskoolidesse . </s> <s> Kuna hädavajadus on põllumeeste poolel , siis pean loomulikuks , et just investeerimisel õpetamiseks vajalikesse tehnoloogiatesse ja õpikeskkonda peaks põllumajandusministeerium leidma võimalused ja vahendid lisainvesteeringuteks . </s> </p>
<p> <s> Arvestades eurorahasid ja paranevaid majandustingimusi , on see igal juhul võimalik , tahtmise korral ei saaks takistuseks kujuneda ka seadusandlus . </s> </p>
<p> <s> Usun , et 30-40 miljoni krooni iga-aastane täiendav suunamine põllumajanduskutseharidusse oleks mõistetav ka põllumeeste enamikule . </s> <s> Seda enam et oskusliku asjaajamise korral ei kannataks selle arvel märgatavalt ka põllumeeste tootmisele suunatud toetused . </s> </p>
<p> <s> Alles siis , kui põllumajanduskoolide õppebaasid on korras , õppekavad ja erialad vastavad tänapäeva nõuetele , ei lohiseks kutseharidus tegelikul elul sabas ning saaksime rääkida põllumajandushariduse mainest ja väljavaadetest . </s> </p></div3>
          <div3 type="artikkel"><head> Päris karm prügi </head>
<p> <s> <hi rend="kaldkiri"> 19.02.2004 </hi> </s> </p>
<p> <s> Uuel jäätmeseadusel ei ole õigupoolest häda midagi , päris karm teine . </s> <s> Karm just ses mõttes , et inimeselt ei küsita enam , kes tema jäätmed ära veab - omavalitsus on see , kes konkursi korras prügivedaja välja valib ja elaniku automaatselt kogumissüsteemiga liitunuks loeb . </s> </p>
<p> <s> Praegu ollakse harjunud sellega , et jäätmete kogumise süsteemis on inimene ise see , kes otsustab , kuidas ja kas üldse prügivedu toimub , kes sodi ära viib . </s> <s> Niisuguse põhimõtte tagajärg ongi aga see , et meil vedeleb prügi metsa all . </s> <s> Ja kevadel pärast lume sulamist avastame oma õuduseks , et see inetus kõik lume alt välja tuleb . </s> <s> Seejärel käib arutelu , miks see kõik nii on ja miks midagi ette ei võeta . </s> </p>
<p> <s> Kui me tahame , et prügi leiaks oma koha seal , kus tema koht , siis tuleb meil omaks võtta Euroopas üldtunnustatud põhimõtted olmejäätmete käitluses . </s> <s> Ehk : ei ole mitte iga isik see , kes otsustab , mida ta teeb - tahab , liitub , ei taha , ei liitu kogumissüsteemiga - , vaid neid otsuseid teeb tema eest omavalitsus . </s> <s> Seda uus jäätmeseadus teebki . </s> </p>
<p> <s> Maaleht leiab , et kogumissüsteemiga kohustuslik liitumine on vajalik . </s> <s> On ju murettekitav , et Eestis pole sellega liitunud 25-30% elanikest , samas kui arenenud jäätmekäitlusega riikides , nt Põhjamaades , on see arv 1-2% . </s> </p>
<p> <s> Keskkonnaministeeriumi jäätmeosakonna juhataja Peeter Eegi sõnul võib väita , et alles paar aastat tagasi oli Tallinnas ja selle lähipiirkonnas umbes 100 000 elanikku väljaspool kogumissüsteemi . </s> <s> See on ju Tartu suurune linn ! </s> <s> Ja kui arvestada , et keskmiselt tekitab inimene 1 kg jäätmeid päevas , siis ... </s> <s> Tundub ju loogiline , et sellises olukorras ei ole midagi imestada - see on asjade loomulik tagajärg , et prügi on metsa all . </s> <s> Imestada tuleks , kui see nii ei oleks . </s> </p>
<p> <s> Karta võib , et uus seadus toob esile pahameeletormi ja vastuväiteid . </s> <s> Juba enne seda , kui jäätmeseadus 1. maist kehtima hakkab . </s> <s> Aga jumala eest , ärgu tulgu keegi ütlema , et milleks talle see kohustuslik kogumissüsteem ja prügi eest maksmine , kuna ta jäätmeid üldse ei tekita . </s> <s> Selline jutt ei kannata üldse arutamistki - igaüks tekitab prügi ! </s> <s> Tõsi , jäätmete kogus ja liigid on erinevad sõltuvalt sissetulekust , tarbimisharjumusest , elatustasemest ja millest kõigest veel . </s> </p>
<p> <s> Nüüd on taas kätte jõudnud see koht , kus tuleb tsiteerida jäätmespetsialist Peeter Eeki : see on küll naljaga pooleks öeldud , aga kui keegi räägib tõsimeeli , et temal ei teki jäätmeid , siis peaks kutsuma kohe kiirabi ja katsuma pulssi , kas see inimene veel elus on . </s> </p></div3>
        </div2>
        <div2 type="rubriik">
          <head> Tarbija </head>
          <div3 type="artikkel"><head> Mööbli ettemaks ei tohi ületada 50% kogusummast </head>
<p> <s> <hi rend="kaldkiri"> 18.02.2004 </hi> </s> </p>
<p> <s> Tarbijakaitseamet soovitab inimestel mööblitellimusi vormistades ning ettemaksu tasudes tähelepanelik olla . </s> </p>
<p> <s> Tarbijakaitseametisse laekub kaebusi , mille kohaselt mööbli tellimusi vormistavad firmad ei pea esialgsetest lepingutingimustest kinni . </s> <s> Inimesed ei saa tellitud mööblit õigel ajal kätte , pretensioone ei lahendata mõistliku aja jooksul või võetakse 100% ettemaksu . </s> </p>
<p> <s> On ka ette tulnud , et tellimuse ning ettemaksu vastu võtnud firma on tegevuse lõpetanud , kauplusel puudub omanikega igasugune side või on välja kuulutatud pankrot . </s> </p>
<p> <s> Korduvad probleemid on OÜ-ga AnKaMer ( asukoht Tallinnas Tartu mnt 63a ) , kes on oma tegevuse peatanud või lõpetanud , kuid klientidega sõlmitud lepingud on kas osaliselt või täielikult täitmata . </s> </p>
<p> <s> Tarbijakaitseameti menetluses oleva avalduse põhjal ei ole OÜ AnKaMer tarbijale , kes on köögimööbli ning kodutehnika eest eelmisel aastal sularahas maksnud 100% ettemaksu ( summas 43 000 krooni ) , ikka veel kaupa kätte toimetanud . </s> <s> Samuti on likvideeritud müügiboks , kus leping sõlmiti ning ettemaks tehti . </s> </p>
<p> <s> Teise menetluses oleva avalduse kohaselt ei ole OÜ AnKaMer eelmise aasta septembrikuust tänaseni kõrvaldanud puudusi , mis esinesid ühel müüdud köögimööblikomplektil . </s> </p>
<p> <s> Tarbijakaitseamet soovitab ostjatel enne ostulepingu sõlmimist katsuda kindlaks teha , kas tegu on ikka usaldusväärse firmaga . </s> <s> Neile , kes seda veel ei teadnud , olgu rõhutatud , et vastavalt võlaõigusseadusele võib müüja nõuda ettemaksu ainult poole summa ulatuses asja hinnast . </s> </p></div3>
        </div2>
        <div2 type="rubriik">
          <head> Turg </head>
          <div3 type="artikkel"><head> Peipsi sibul heas hinnas </head>
<p> <s> <hi rend="kaldkiri"> 18.02.2004 </hi> </s> </p>
<p> <s> Turgudel on juurvilja praegu vähevõitu , kuid siiski on sealt võimalik leida rohkem kodumaiseid juur- ja köögivilju kui kauplustest . </s> <s> Tallinna poodides on müügil vaid Poola lahtine sibul hinnaga 7.30-8.90 kr/kg , paraku ei ole see enam kvaliteetne , ja Hollandi parema väljanägemisega pakitud sibul , 10-12 kr/kg . </s> </p>
<p> <s> Tallinna Keskturul on müüa ilus importsibul 10 kr/kg ja sellest maitsvam Peipsi sibul 20 kr/kg . </s> </p>
<p> <s> Juba ammu enne rõivaid müüdi seal maavillast lõnga ja kudumeid . </s> <s> Praegugi on kõigil turgudel müügil lambavillast lõnga ning villaseid sokke , kampsuneid ja kindaid . </s> </p>
<p> <s> Tallinna Keskturul maksab maavillane lõng 130 kr/kg , meeste sokid 80 , laste sokid 40 , mustriga sokid 85 ja kitsevillast koerakarvadega hästi paksud sokid 100 krooni paar . </s> <s> Nende ostjaid on väga vähe , sest turiste on napilt . </s> </p>
<p> <s> Kunagist kuulsat Saaremaa lõnga enam turult ei leia . </s> <s> Nüüd viiakse Saaremaalt vill mandrile ja kord kuus käib müüja Kuressaare turul Pärnus kedratud lõnga müümas . </s> <s> Selle lõnga hind on praegu 130-150 kr/kg . </s> </p>
<p> <s> Kuressaare turul maksavad täiskasvanute sokid 60-100 kr ja lastesokid 35-50 kr paar , masinal kootud Kihnu troi 500 kr. </s> <s> Pärnu turul maksab lõngakilo 100-120 kr , suured sokid ja kindad 50-60 , lastesokid ja -kindad 20-25 kr paar . </s> <s> Valga turul maksavad täiskasvanute sokid-kindad vaid 30-50 ja laste sokid-kindad 10-20 kr paar . </s> </p>
<p> <s> Tallinna vanalinna suveniirikauplustes on villane lõng ja kudumid palju kallimad . </s> <s> Näiteks Viru tänaval Demini kaubamajas maksab Pärnu Valma villane lõng 330 ja Võnnust pärit lõng 210 kr/kg . </s> <s> Sokipaar maksab seal 130 kr ja masinkootud kampsun 600-750 kr. </s> </p>
<p> <s> <hi rend="rasvane"> Eesti Konjunktuuriinstituut </hi> </s> </p></div3>
        </div2>
        <div2 type="rubriik">
          <head> Elu </head>
          <div3 type="artikkel"><head> Riiklikud autasud 2004 </head>
<p> <s> <hi rend="kaldkiri"> 18.02.2004 </hi> </s> </p>
<p> <s> <hi rend="rasvane"> Seoses iseseisvuspäevaga ja Eesti riigile osutatud teenete tunnustamiseks annab president Arnold Rüütel riiklikud autasud : </hi> </s> </p>
<p> <s> <hi rend="rasvane"> Maarjamaa Risti I klass </hi> George Allen Ameerika Ühendriikide senaator , Eesti NATOga liitumise toetaja Joseph R. Biden Ameerika Ühendriikide senaator , Eesti NATOga liitumise toetaja Ramón de Miguel Egea Hispaania Kuningriigi Euroopa asjade riigisekretär , Eesti ELiga liitumise toetaja Madeleine Korbel Albright Ameerika Ühendriikide endine riigisekretär , Eesti NATOga liitumise toetaja George Islay MacNeill Robertson NATO endine peasekretär , Eesti NATOga liitumise toetaja Dick Roche Iirimaa Euroopa asjade riigiminister , Eesti ELiga liitumise toetaja </s> </p>
<p> <s> <hi rend="rasvane"> Maarjamaa Risti II klass </hi> Pentti Eikka Kosonen Soome suursaadik Euroopa Liidu juures , Eesti ELiga liitumise toetaja Dennis J. Kucinich Ameerika Ühendriikide Esindajatekoja liige , Eesti NATOga liitumise toetaja Antti Kuosmanen Soome välisministeeriumi osakonna peadirektor , Eesti ELiga liitumise toetaja Markus Meckel Saksamaa Liitvabariigi Riigipäeva liige , Eesti NATOga liitumise toetaja Friis Arne Petersen Taani Kuningriigi välisministeeriumi kantsler , Eesti ELi ja NATOga liitumise toetaja Per Poulsen-Hansen Taani suursaadik NATO juures , Eesti ELi ja NATOga liitumise toetaja Christopher Fougner Prebensen Norra Atlandi Komitee peasekretär , Eesti NATOga liitumise toetaja John Shimkus Ameerika Ühendriikide Esindajatekoja liige , Eesti NATOga liitumise toetaja </s> </p>
<p> <s> <hi rend="rasvane"> Maarjamaa Risti III klass </hi> Loic Bouvard Prantsuse Vabariigi Rahvusassamblee liige , Eesti-Prantsusmaa sidemete edendaja Dan Fried Ameerika Ühendriikide Rahvusliku Julgeolekunõukogu osakonna vanemdirektor , Eesti NATOga liitumise toetaja Cornelius Theodor Hasselblatt keele- ja kirjandusteadlane , eesti kultuuri vahendaja Euroopas , Eesti-Hollandi kultuurisuhete edendaja Antero Jahkola tehnikateadlane , Eesti-Soome teaduskoostöö edendaja Bo Kragh Eesti panganduse edendaja , Rootsi Kuningriik Henning Christoph Kramer kirikuõpetaja , Eesti-Saksa suhete edendaja , Eesti teoloogiahariduse toetaja Rafael Estrella Pedrola Hispaania Kuningriigi Esindajatekoja liige , Eesti NATOga liitumise toetaja Boriss Pokrovski Eesti-Vene kultuurisuhete edendaja Nadežda Slabihoudova tõlkija , eesti kirjanduse vahendaja tšehhi keelde Per Stenmarck Euroopa Parlamendi liige , Eesti ELiga liitumise toetaja Janis Stradinš Läti Teaduste Akadeemia president , teaduskoostöö edendaja Balti riikide ja Põhjamaade vahel </s> </p>
<p> <s> <hi rend="rasvane"> Maarjamaa Risti IV klass </hi> Lennart Gladh Rootsi loodushoidja , loodushoiu edendaja Eestis Benediktas Juodka Vilniuse Ülikooli rektor , Eesti-Leedu teaduskoostöö arendaja Juha Keränen Eesti-Soome õigusalase koostöö edendaja , Eesti ELiga liitumise toetaja Romain Kirt Luksemburgi peaministri nõunik , Eesti ELiga liitumise toetaja Jevgeni Kisseljov ajakirjanik , Venemaa Lennart Klackenberg diplomaat , Eesti toetaja Rootsis ja rahvusvahelistes organisatsioonides Timo Nyyrikki Kurkivuori diplomaat , Eesti-Soome suhete edendaja Leena Maija Majander-Reenpää kirjastaja , Eesti-Soome kultuurisuhete edendaja Raimo Pohjola arhivaar , Eesti-Soome arhiivindusalase koostöö edendaja Hannu Remes keeleteadlane , Eesti-Soome kultuurisuhete edendaja Renald Simonjan sotsioloog , Eesti-Vene teadussuhete edendaja Leif Törnquist Eesti-Rootsi piirivalve koostöö edendaja </s> </p>
<p> <s> <hi rend="rasvane"> Maarjamaa Risti V klass </hi> Wolfgang Drechsler avaliku halduse alase hariduse edendaja Eestis Mikko Fritze Eesti-Saksa kultuurisuhete edendaja Jari Petri Havia Eesti-Soome kultuurisuhete edendaja Peter Paul Eino Küttner soomepoiste abistamise korraldaja Sascha Lamm Edblad Eesti-Rootsi teaduskoostöö edendaja Juha-Matti Martikainen soomepoiste abistamise korraldaja Glenn McClelland Eesti noorte ärikoolituse toetaja Ameerika Ühendriikides Pertti-Uolevi Paloheimo Eesti-Soome suhete arendaja Seppo Puolle Põhjamaade ja Eesti rahvakoolide koostööprojektide korraldaja Rootsis Volker Schimpff Eesti-Saksa koostöö edendaja Casimir Zacharski eestluse toetaja Ameerika Ühendriikides </s> </p>
<p> <s> <hi rend="rasvane"> Riigivapi II klass </hi> Ülo Nugis ühiskonnategelane , Eesti taasiseseisvumise korraldaja </s> </p>
<p> <s> <hi rend="rasvane"> Riigivapi III klass </hi> Toomas Hendrik Ilves Riigikogu liige , Eesti ELi ja NATOga liitumise korraldaja Aino Lepik von Wirén suursaadik , riigisekretär aastatel 1999-2003 Jüri Luik suursaadik , Eesti ELi ja NATOga liitumise korraldaja </s> </p>
<p> <s> <hi rend="rasvane"> Valgetähe II klass </hi> Eerik Kergandberg riigikohtunik , õigusteadlane </s> </p>
<p> <s> <hi rend="rasvane"> Valgetähe III klass </hi> Heiki Ahonen lähiajaloo talletaja Leo Ainola mehaanikateadlane Igor Amann kohtunik Fjodor Berman ettevõtluse edendaja Vello Ederma Eesti NATOga liitumise toetaja Ameerika Ühendriikides Henrik Hololei riigiametnik , Eesti ELiga liitumise korraldaja Ülo Jaaksoo tehnikateadlane , akadeemik Sven Jürgenson suursaadik , Eesti NATOga liitumise korraldaja Marina Kaljurand riigiametnik , Eesti ELiga liitumise korraldaja Sulev Kannike riigiametnik , Eesti NATOga liitumise korraldaja Riina Ruth Kionka suursaadik , Eesti ELi ja NATOga liitumise korraldaja Lembit Kiviloo autotranspordi edendaja Raul Mälk riigiametnik , Eesti ELi ja NATOga liitumise korraldaja Külli Pedak riigiametnik , sotsiaaltöö arendaja Katrin Saarsalu suursaadik , Eesti ELiga liitumise korraldaja Harri Salmann riigikohtunik Enn Soosaar tõlkija , publitsist Harri Tiido suursaadik , Eesti NATOga liitumise korraldaja Henn Tiivel rahvatantsupedagoog Jaan Toomik kunstnik Salme Valgemäe rahvatantsupedagoog </s> </p>
<p> <s> <hi rend="rasvane"> Valgetähe IV klass </hi> Harri Allandi koduloouurija Karl Stephen Altau Eesti NATOga liitumise toetaja ja eestluse hoidja Ameerika Ühendriikides Jaak Arro riigiametnik Aleksander Eelmaa näitleja Harri Ellart õpetaja Ülo Flaur agronoom Allan Gromov riigiametnik , Eesti ELiga liitumise korraldaja Hans Gross pedagoogikateadlane Rein Harjo audiitor Ain Heinaru geneetik , teaduse edendaja Asta Jaaksoo koduloouurija Mati Jostov põlevkivitööstuse edendaja Kersti Jundas politseiametnik Juhan Jõudu põllumajandusteadlane Johannes Jürisson muusikateadlane Väino Kaldoja ettevõtluse edendaja Kalev Kangur riigiametnik Rosaali Karjam Kihnu pärimuskultuuri säilitaja ja arendaja Ilmar Karjane põllumajandusteadlane Tõnis Kask lavastaja Toomas Kevvai riigiametnik , Eesti ELiga liitumise korraldaja Signe Kivi Riigikogu liige , tekstiilikunstnik Luule Komissarov näitleja Liidia Kõlvart rahvusvähemuste koostöö korraldaja Paul Laan eestluse hoidja Rootsis Cilja Laud rahvusvähemuste koostöö korraldaja Hasso Lepik advokaat , sõjaliste teenetega vabadusvõitleja Voldemar Lindström televisiooni ajaloo talletaja Eva Maaring koduloouurija Reet Mikkel teatrielu edendaja Mall Mällo riigiametnik Renaldo Mändmets riigiametnik , Eesti ELiga liitumise korraldaja Leevi Mölder keemiateadlane Tiina Nurk kunstiteadlane Gunnar Okk energeetika arendaja Aune Ork kohaliku muusikaelu edendaja Gunnar Paabo eestluse hoidja Ameerika Ühendriikides Aili Paeglis õpetaja , koduloouurija Endel Pajumägi omavalitsustegelane , ettevõtluse edendaja Ester Pajusoo näitleja Jüri Parbo riigiametnik Arnold Pastak õpetaja , kutsehariduse edendaja Valeri Petrov dirigent Toivo Piilberg teedeehituse korraldaja Heiki Pisuke õigusteadlane Heino Priimägi ettevõtluse edendaja , omavalitsustegelane Raimond Pundi õpetaja ja treener Margus Rahuoja diplomaat , Eesti ELiga liitumise korraldaja Kristi Rakfeldt eestluse hoidja Ameerika Ühendriikides Karin Rannu riigiametnik , Eesti ELiga liitumise korraldaja Signe Ratso riigiametnik , Eesti ELiga liitumise korraldaja Rein Rautits riigiametnik , põllumajandusteadlane Ene Rebane riigiametnik Aadu Regi muusikapedagoog , sõjaliste teenetega vabadusvõitleja Mari Reitalu loodushoidja Gea Rennel suursaadik , Eesti NATOga liitumise korraldaja Väino Riismandel eestluse hoidja Ameerika Ühendriikides Ivar Rooks põlevkivikeemia arendaja Kalju Rulli riigiametnik Hannes Rumm Eesti ELiga liitumise korraldaja Ain Saarna ajakirjanik , rahvusringhäälingu edendaja Peeter Sadam õpetaja , hariduselu edendaja Vilma Saidlo-Belinfante eestluse hoidja Hollandis Elhonen Saks Eesti juudi kogukonna ajaloo uurija Katrin Saks Riigikogu liige , ajakirjanik Kyllike Sillaste-Elling riigiametnik , Eesti ELiga liitumise korraldaja Koidu Simson loodushoidja Reiu Sootla õpetaja , hariduselu edendaja Helga Surva kohaliku muusikaelu edendaja Kalle Tamra muusikapedagoog Olev Tapupere elektrotehnikateadlane Mari Tarand filoloog , emakeele hoidja Ly Tartu prokurör Ilmar-Kaljo Tiitso õpetaja , kutsehariduse edendaja Johannes Tilk Eesti lennunduse ajaloo uurija ja talletaja Lembit Tõnis kohaliku elu edendaja Lembit Uibo riigiametnik , Eesti ELiga liitumise korraldaja Liia Urmaniene Leedu Eesti Seltsi esinaine Ülo Ustav töökeskkonna riikliku järelevalve arendaja Lauri Vaarja riigiametnik Heino Oskar Valvur eestluse hoidja Ameerika Ühendriikides Helene Vannari näitleja Maiga Varik tõlkija , keeletoimetaja Rein Velling riigiametnik , tolliorganisatsiooni väljaarendaja Jüri Vene õpetaja , hariduselu edendaja Eino Veskis õpetaja , ajaloolane Peeter Viil põllumajandusteadlane Väino Viilup põlevkivitööstuse edendaja Maie Vikat pedagoogikateadlane Eduard Vääri keeleteadlane , vabadusvõitleja Paul Öpik eestluse hoidja Austraalias </s> </p>
<p> <s> <hi rend="rasvane"> Valgetähe V klass </hi> Toomas Agasild kohaliku elu ja ettevõtluse edendaja Maria Alajõe riigiametnik , Eesti ELiga liitumise korraldaja Lauri Almann riigiametnik , Eesti NATOga liitumise korraldaja Gina Bauer Eesti kultuuri edendaja Saksamaal Artjom Davidjants kirjastaja , armeenia keele ja kultuuri tutvustaja Eestis Peeter Ernits ajakirjanik , loodushoiu populariseerija Enno Hallek Eesti kultuuri hoidja Rootsis Eena Ingar keeletoimetaja , eesti õiguskeele arendaja Astrid Jaanson eestluse hoidja Ameerika Ühendriikides Lennart Jõela õpetaja , dirigent Jana Järvik riigiametnik , Eesti ELiga liitumise korraldaja Hans Jürman raamatukoguhoidja-bibliograaf Helmuth Kalmann eestluse hoidja Ameerika Ühendriikides Lya Karm eestluse hoidja Ameerika Ühendriikides Raul Kartus riigiametnik , Eesti ELiga liitumise korraldaja Gilda M. Karu eestluse hoidja Ameerika Ühendriikides Antonida Kauber kohaliku kultuurielu edendaja Kalju Kivi kunstnik Andrus Kivirähk kirjanik Marje Kokk riigiametnik , tarbijakaitse edendaja Ants Kraut arheoloog , muinsuskaitse edendaja Kalev Kuljus muusik Johannes Küngas eestluse hoidja Saksamaal Valdur Lahtvee keskkonnahoidja , Eesti ELiga liitumisele kaasaaitaja Endel Laul Eesti kooli ajaloo uurija Ernst Lell õpetaja , eestluse hoidja Venemaal Harald Leppikson fotokunstnik Ando Leps jurist Ants Liimets omavalitsustegelane , Narva Eesti Seltsi esimees Helbe Liin riigiametnik Aarne Liiv kalakasvatuse edendaja Toomas Liivamägi Tartu Ülikooli Raamatukogu arendaja Maiu Linnamägi kohaliku muusikaelu edendaja Ülo Luht rahvatantsujuht Ene Luka koduloouurija Mari Lühiste õpetaja , koduloouurija Aet Maatee riigiametnik , Eesti rahvuskultuuri arendaja Ülle Mathiesen riigiametnik Jaan Mikkel rahvusooperi “ Estonia ” tehniline direktor Arnold Mikkor eestluse hoidja Austraalias Heidi Mägi kohaliku muusikaelu edendaja Heino Mähar rahvamuusika edendaja Johannes Männiste riigiametnik , tolliorganisatsiooni väljaarendaja Ando Möldre riigiametnik , Eesti ELiga liitumise korraldaja Grete Naaber ajakirjanik Küllike Nagel õpetaja Eino Nurm riigiametnik Maret Oomer kooliteatrite tegevuse edendaja Sigrid Orusaar muusik , kultuurielu edendaja Vilma Paalma arhivaar , teatriajaloo talletaja Elmut Paavel kohaliku ettevõtluse , spordi- ja kultuurelu edendaja Ilme Post koduloouurija , kohaliku elu edendaja Aini Proos riigiametnik Heivi Pullerits museoloog Aleks Raja rahvatantsujuht Jaanus Reede omavalitsustegelane Sven-Alur Reinans ajakirjanik , eestluse hoidja Rootsis Marju Rink-Abel eestluse hoidja Ameerika Ühendriikides Vello Riomar eestluse hoidja Rootsis Aare Ristmägi õpetaja , koduloouurija Sirje Rogova riigiteenistuja Jaanus Rohumaa lavastaja Elle Rosenberg eestluse hoidja Kanadas Tõnu Runno omavalitsustegelane Eike Rõõmus rahvatantsujuht Endel Saar ajakirjanik Evar Saar koduloouurija Aarne Saluveer õpetaja , dirigent Rain Sangernebo omavalitsustegelane Heli Saul ( Lääts ) estraadi- ja kammerlaulja Alar Savipõld kaitsepolitseiametnik Timur Seifullen rahvusvähemuste koostöö korraldaja Ene-Liis Semper video- ja lavastuskunstnik Kristy Sheldon eestluse hoidja Inglismaal Olavi Sikka sporditegelane Aadu Slutsk ajakirjanik , Eesti olümpialiikumise edendaja Viljar Subka kaitsepolitseiametnik Riho Zieminski eestluse hoidja Saksamaal Liina Teras riigiametnik , Eesti ELiga liitumise korraldaja Ivi Tingre raamatukoguhoidja-bibliograaf Vahur Tohver õpetaja ja omavalitsustegelane Tiina Tomberg notar Guido Toming eestluse hoidja Kanadas Ilmar Tomusk riigiametnik Ludmilla Toon kohaliku muusikaelu edendaja Elin-Kai Toona-Gottschalk kirjanik , eestluse hoidja Ameerika Ühendriikides Õie-Marta Tuisk õpetaja Salme Tuulik bibliograaf , kohaliku elu edendaja Toomas Tõnise sporditegelane Einike Uri riigiametnik , Eesti ELiga liitumise korraldaja Ellen Uuspõld keeleteadlane Airi Vaga eestluse hoidja Ameerika Ühendriikides Inge Vahter õpetaja Charles Vallmann spordipedagoog Hubert Veldermann ajakirjanik Laine Vesker õpetaja , kohaliku elu edendaja Nikolai Vojeikin riigiametnik Ehalaine Vooremaa rahvatantsujuht Tõnu Õnnepalu kirjanik Toom Õunapuu pedagoog </s> </p>
<p> <s> <hi rend="rasvane"> Valgetähe medal </hi> Silvia Airik-Priuhka kirjanik , tõlkija , Eesti kirjanduse tutvustaja Rootsis Tiina Ets eestluse hoidja Ameerika Ühendriikides Endla Jaanus kohaliku muusikaelu edendaja Ralf Kaup helilooja Malle Kindel riigiametnik Raili Kruuse omavalitsustegelane Aadu Kukk kohaliku muusikaelu edendaja Tiit Köster kohaliku muusikaelu edendaja Koidu Laar lasteaiakasvataja , eesti keele õppe korraldaja Maimu Matt kodukaunistamise liikumise edendaja Heino Pehk kohaliku muusikaelu edendaja Tiiu Schüts kohaliku muusikaelu edendaja Toivo Sepp energeetikainsener , tehnilise järelevalve korraldaja </s> </p>
<p> <s> <hi rend="rasvane"> Eesti Punase Risti I klass </hi> Helle Meri Eesti presidendi abikaasa kohustuste kujundaja ja kinnistaja , eestkoste edendaja Tiina Talvik lasteneuroloog ja arstiteadlane </s> </p>
<p> <s> <hi rend="rasvane"> Eesti Punase Risti II klass </hi> Teet Lainevee arst , Eesti kaitseväe meditsiiniteenistuse arendaja Viljar Loor võrkpallur Toomas Veidebaum onkoloog ja arstiteadlane Laine Villenthal kirikuõpetaja , kohaliku elu edendaja </s> </p>
<p> <s> <hi rend="rasvane"> Eesti Punase Risti III klass </hi> Heino Hankewitz sotsiaaltöötaja , eakate eneseabi tegevuse edendaja Onni Antero Honkkila kirikuõpetaja , humanitaarabi vahendaja , Soome Raivo Paavo ametiühingutegelane Arno Pugonen demineerija Martin Benno Erik Schneider kardioloog , Saksamaa Alar Sikk alpinist , Mount Everesti vallutaja aastal 2003 Kristina šmigun suusataja Genadi Vaher puuetega inimeste abistaja </s> </p>
<p> <s> <hi rend="rasvane"> Eesti Punase Risti IV klass </hi> Lehti Dressel jurist , ametiühingutegelane Elle Ende meditsiiniõde , õenduse edendaja Aime Espenberg õpilasvabadusvõitleja , ajaloo talletaja Gert Leonard Grotte humanitaarabi vahendaja , Rootsi Urve Halliksoo tervishoiu edendaja Koidu Heinmaa lasterikaste perede tegevuse korraldaja Ailar Holzmann päästeametnik Aare Kallas sotsiaalhoolekande edendaja Valev Kaska õpilasvabadusvõitleja Hugo Kuklane massirepressioonide uurija Päivu Kull õpilasvabadusvõitleja , ajaloo talletaja Viia Kõiv vereandja Ilse-Melanie Laanemets eakate abistaja , eneseabitegevuse edendaja Dmitri Lepik vereandja Irma Linnumäe vabadusvõitleja , ajaloo talletaja Andrus Lipand riigiametnik , tervislike eluviiside edendaja Juhan Lumiste õpilasvabadusvõitleja Enn Luuk ametiühingutegelane Toomas Merila õpetaja ja treener Maldi Metsoja vereandja Jüri Minjajev ametiühingutegelane Markko Märtin autosportlane Lea Palvadre massirepressioonide uurija Roland Parv vabadusvõitleja , ajaloo talletaja Konstantin Prozes ametiühingutegelane Milvi Raamat eakate abistaja , eneseabitegevuse edendaja Anne Raspel ametiühingutegelane Väino Seppa kirurg Endel Soon ametiühingutegelane Udo Suurtee massirepressioonide uurija Väino Sõerde massirepressioonide uurija Helve Toomla jurist , ametiühingutegelane Jaan Tross päästeametnik </s> </p>
<p> <s> <hi rend="rasvane"> Eesti Punase Risti V klass </hi> Jaanus Altnurme elupäästja Kalle-August Arumäe orbude abistaja , ajaloo talletaja Mango Daniel õpilasvabadusvõitleja Tamara Wally Fanny Drewing humanitaarabi vahendaja , Saksamaa Astra-Miralda Ellmann massirepressioonide uurija , humanitaarabi vahendaja Leif Fjellvang Eesti-Norra noortevaheliste sidemete looja , humanitaarabi vahendaja Lauri Hõbenik massirepressioonide uurija Vladimir Jermolajev vereandja Adolf Kaadu elupäästja Leili Kaas veteransportlane Endel Kaur massirepressioonide uurija Leida Kiiver massirepressioonide uurija Sirje Kiivit noortejuht Kaido Kikkas puuetega inimeste abistaja Johannes Kivimäe õpilasvabadusvõitleja Ülo Kull vereandja Endel Kuusk vabadusvõitleja Ilme Lelle vereandja Hedi Liit massirepressioonide uurija Eeva Loik vereandja Aili Nõupuu sotsiaaltöötaja Ülo Paas puuetega inimeste abistaja Hans Palosaar massirepressioonide uurija Ilmar Pullerits vereandja Lea Rebane õpilasvabadusvõitleja Sirje Sepalaan vanglaarst Urve Sepman massirepressioonide uurija Gerda Talve massirepressioonide uurija Liia Tapfer massirepressioonide uurija , represseeritute abistaja Maret Terav massirepressioonide uurija Siiri Tsahkna tänavalaste abistaja Ülo Uusma vabadusvõitleja , ajaloo talletaja Elle Vallandi vereandja Virve Virkus massirepressioonide uurija </s> </p>
<p> <s> <hi rend="rasvane"> Eesti Punase Risti medal </hi> Oksana Avdeeva vereandja Rimma Bõtškova vereandja Ester Jõgi vereandja Lembit Kipper vereandja Vilve Koiksaar vereandja Eero Krooni vereandja Tõnu Kruusa vereandja Linda Lille vereandja Meeri Luide vereandja Mart Mõttus vereandja Malle Mäekivi vereandja Reet Ojasalu vereandja Juta Rassak vereandja Juhan Ronk vereandja Elli Talmeister vereandja Evi Tepp vereandja Aivo Vinni vereandja Peeter Višnjakov vereandja </s> </p>
<p> <s> <hi rend="rasvane"> Kotkaristi I klass </hi> Sigurd Frisvold Norra Kuningriigi kaitseväe juhataja , Eesti NATOga liitumise toetaja , kindral Johan Ivari Hederstedt Rootsi Kuningriigi kaitseväe juhataja , Eesti kaitseväe toetaja , kindral Hans Jesper Helso Taani Kuningriigi kaitseväe juhataja , Eesti NATOga liitumise toetaja , kindral Richard B. Myers Ameerika Ühendriikide Ühendatud Staabiülemate Komitee esimees , Eesti NATOga liitumise toetaja , kindral Klaus Naumann NATO sõjalise komitee endine esimees , Eesti NATOga liitumise toetaja , kindral , Saksamaa Wolfgang Schneiderhan Eesti NATOga liitumise toetaja , kindral , Saksamaa </s> </p>
<p> <s> <hi rend="rasvane"> Kotkaristi II klass </hi> Ulf Scheibye Eesti-Taani Kaitseliidu ja Kodukaitse vahelise koostöö edendaja </s> </p>
<p> <s> <hi rend="rasvane"> Kotkaristi III klass </hi> Aldis Alus kaitsepolitseiametnik Lui Jaanson Kaitseliidu taastaja ja arendaja , kolonelleitnant Gunnar Lundberg Eesti kaitseväe nõustaja , Eesti NATOga liitumise toetaja , brigaadikindral , Norra Friedrich Wilhelm Ploeger Eesti NATOga liitumise toetaja , kindralmajor , Saksamaa Rein Puusepp Eesti kaitseväe nõustaja , eestluse hoidja Rootsis , kolonelleitnant Eero Riuttala Eesti kaitseväe nõustaja , kolonel , Soome Jukka-Heitti Uhari Eesti kaitseväe nõustaja , kolonel , Soome </s> </p>
<p> <s> <hi rend="rasvane"> Kotkaristi IV klass </hi> Raimond Hallik sõjaliste teenetega vabadusvõitleja Robert Helde sõjaliste teenetega vabadusvõitleja Donald Koppel vabadusvõitleja Johannes-Elmar Lubi sõjaliste teenetega vabadusvõitleja Tõnu Raid piirivalveametnik , kapten Edmund Ranniko sõjaliste teenetega vabadusvõitleja Heino-Eugeni Reigo sõjaliste teenetega vabadusvõitleja Heinrich Roots sõjaliste teenetega vabadusvõitleja Thomas Rosche Eesti-Saksa vahelise relvastuskoostöö korraldaja , kolonel Heino Samel sõjaliste teenetega vabadusvõitleja Indrek Sirel Eesti NATOga liitumisele kaasaaitaja , kolonelleitnant Artur Tiganik kaitseväelane , kolonel Kuido-Uno Tiidolepp kaitseväelane , kolonel Edvard Tois sõjaliste teenetega vabadusvõitleja Andres Ants Traks sõjaliste teenetega vabadusvõitleja , Eesti NATOga liitumise toetaja Ameerika Ühendriikides Villu Vane politseiametnik Bernd-Eberhard Wegner Eesti kaitseväe nõustaja , kaptenleitnant </s> </p>
<p> <s> <hi rend="rasvane"> Kotkaristi V klass </hi> Mairold Agu sõjaliste teenetega vabadusvõitleja Endel Jalakas sõjaliste teenetega vabadusvõitleja Ülo Kahre piirivalvelaeva komandör , leitnant Eduard Kikas kaitseväelane , major Tiit Kivikas kaitseliitlane , nooremleitnant Endel Kivimäe sõjaliste teenetega vabadusvõitleja Kalev Kont kaitsepolitseiametnik Ants Käppa sõjaliste teenetega vabadusvõitleja Juhan Laanes sõjaliste teenetega vabadusvõitleja Bernhard Lipp sõjaliste teenetega vabadusvõitleja Artur Mathiesen sõjaliste teenetega vabadusvõitleja Viktor Gabriel Moritz sõjaliste teenetega vabadusvõitleja Endel Palu sõjaliste teenetega vabadusvõitleja Martin Perling kaitsepolitseiametnik Johannes Pilvet sõjaliste teenetega vabadusvõitleja Heino Post sõjaliste teenetega vabadusvõitleja Juhan Priks sõjaliste teenetega vabadusvõitleja Raimond Punnar sõjaliste teenetega vabadusvõitleja Heino Raia sõjaliste teenetega vabadusvõitleja Rein Reinomägi sõjaliste teenetega vabadusvõitleja Toivo Sander piirivalveametnik , major Juha-Matti Suonperä Eesti-Soome kaitseväelise koostöö edendaja , kolonelleitnant Tiia Sõmer kaitseväelane , major Ilmar Tamm kaitseväelane , major Raivo Tamm kaitseväelane , major Alvar Vallau piirivalveametnik , majorAdolf Valler sõjaliste teenetega vabadusvõitleja Oskar Vares sõjaliste teenetega vabadusvõitleja </s> </p>
<p> <s> <hi rend="rasvane"> Kotkaristi V klass mõõkadega </hi> Eero Kinnunen kaitseväelane , kapten </s> </p>
<p> <s> <hi rend="rasvane"> Kotkaristi kuldrist </hi> Janis Kahar kaitsepolitseiametnik Martin Purre kaitsepolitseiametnik Taavet Sillamets sõjaliste teenetega vabadusvõitleja Erik Sisbo Eesti kaitseväe nõustaja , Taani Ahto Sternfeld kaitseväelane , veebel Kalvar Tammine kaitseväelane , leitnant </s> </p>
<p> <s> <hi rend="rasvane"> Kotkaristi hõberist </hi> Enn Kreilis politseiametnik Juhan Sepp politseiametnik </s> </p>
<p> <s> <hi rend="rasvane"> Kotkaristi raudrist </hi> Eerik Heldna politseiametnik Alar Kohv politseiametnik </s> </p></div3>
          <div3 type="artikkel"><head> Paraadile pääsevad parimad </head>
<p> <s> <hi rend="kaldkiri"> 18.02.2004 <bibl> <author> Imbi Raikna </author> </bibl> </hi> </s> </p>
<p> <s> <hi rend="rasvane"> 14. ja 15. veebruaril toimusid Kadrioru staadioni parkimisplatsil esimesed Eesti vabariigi 86. aastapäeva paraadi proovid . </hi> </s> </p>
<p> <s> Kell läheneb üheteistkümnele . </s> <s> On 15. veebruar . </s> <s> Üksikutest sõjaväerõivas noormeestest , keda Kadrioru kitsastel tänavatel kohata võis , on staadioni parklas saanud sirgelt rivistatud väesalgad . </s> </p>
<p> <s> Paraadi rivistaja kapten Rene Brus , jalaväe väljaõppekeskuse üksik-vahipataljoni ülem , annab selgel ja valjul häälel sõduritele käsklusi . </s> <s> Läbi mängitakse pea iga episood eelseisvast paraadist . </s> </p>
<p> <s> “ Kui kaitseväe juhataja lõpetab oma kõne lausega : “ Elagu Eesti Vabariik ! ” , siis teie vastate kolmekordse “ Elagu-ga ! </s> <s> “ , ” õpetab Brus . </s> </p>
<p> <s> “ Elagu ! </s> <s> Elagu ! </s> <s> Elagu ! ” kõlab vastuseks vägev ühishääl . </s> </p>
<p> <s> Jätkatakse käsklusega : “ Mütsid peast ! ” </s> </p>
<p> <s> Kapten Brusi sõnul on tema ülesanne hetkel välja selgitada , mis seisus sõdurid on . </s> </p>
<p> <s> “ Et kõik oskaksid rivivõtteid nii , nagu määrustik ette näeb . </s> <s> Vaatame , kas kodutöö on tehtud , sest ega nad siin enam õpi . </s> <s> Siin on juba vigade likvideerimine . ” </s> </p>
<p> <s> Kodutöö on üksuste puhul erinev , kuna Kaitseliidu esindajad saavad koos käia ainult nädalavahetustel . </s> <s> Tulemus peab aga ühtne olema . </s> </p>
<p> <s> <hi rend="rasvane"> Tublisti rividrilli </hi> </s> </p>
<p> <s> Tavalistel väeosadel on paraadieelne periood , kus lisaks üldisele väljaõppele harjutatakse ka rivipoolt . </s> <s> Näiteks vahipataljon alustas rivitreeningutega juba kuu aega tagasi . </s> </p>
<p> <s> Marsisammu harjutamist hommikust õhtuni see siiski ei tähenda . </s> <s> Aeg võetakse väljaõppe aja arvelt , nii et mõni maastiku- või klassitund jääb pidamata ning riviplatsil tehakse õppust jao , rühma ja siis ka kompanii tasemel . </s> </p>
<p> <s> “ Paraadile pääsevad parimad , ” selgitab Brus valikut . </s> <s> “ Peab olema korrektne riviline käitumine ja käskluste täitmine . </s> <s> Me ei saa sinna saata verivärskeid noorsõdureid , kes alles marssima õpivad . ” </s> </p>
<p> <s> Pea poolteist nädalat enne päris paraadi toimuvaid proove peab Brus väga tähtsaks . </s> </p>
<p> <s> “ See annab esimese pildi üksustest ning võimaluse vahetult korrigeerida ning lisaülesandeid anda . </s> <s> Siin saavad mehed ka orkestriga harjutada - see on hoopis midagi muud kui plaadimuusikaga . </s> </p>
<p> <s> Raskem osa on veel ees . </s> <s> 23. veebruaril on proovid nii päeval kui õhtul . </s> <s> Õhtune toimub juba Vabaduse väljakul , ja kui 23. õhtuks kõik veel hästi pole , siis püüame teha nii , et kõik ikka hästi oleks . ” </s> </p>
<p> <s> Päris hommikuni harjutamist see siiski ei tähenda . </s> <s> Südaöist tööd aga küll . </s> </p>
<p> <s> “ Alustame õhtul kell kümme ja püüame kahe-kolme tunniga hakkama saada , sest kui pikemalt teha , võib tulemus hoopis hullemaks minna . </s> <s> Inimesed väsivad ära ja külm võtab erksuse . </s> <s> Pole mõtet kedagi koormata . ” </s> </p>
<p> <s> <hi rend="rasvane"> Uued haubitsad ja tankitõrjekompleks </hi> </s> </p>
<p> <s> Vabariigi 86. aastapäeva paraadi võtab vastu president Arnold Rüütel ja seda juhatab kaitseväe juhataja viitseadmiral Tarmo Kõuts . </s> <s> Vaimuliku talituse viib läbi kaitseväe peakaplan kolonel Tõnis Nõmmik . </s> </p>
<p> <s> Paraadrivistusel osalevad Eesti Vabariigi ja kaitseväe lippude toimkonnad , kaitseväe ühendatud õppeasutuste , kaitseväe lahingukooli , jalaväe väljaõppekeskuse üksik-vahipataljoni , staabi- ja sideväljaõppekeskuse üksik-sidepataljoni , mereväe , piirivalveameti , päästeameti , Kaitseliidu Harju ja Tallinna malevate üksused ning kaitseväe ja piirivalve orkestrid . </s> <s> Kokku 743 meest ja naist . </s> </p>
<p> <s> Tapa väljaõppekeskus näitab paraadil esmakordselt kahte 155mm haubitsat . </s> <s> Lahingutehnikast saab imetleda veel kaht Kaitseliidu Tallinna maleva 90mm tankitõrjekahurit , kaht Scoutspataljoni soomustransportööri BTR-80 , kaht 120mm miinipildujat , kaht tankitõrjesüsteemi Mapats ja kaht tankitõrjekompleksi Milan . </s> </p>
<p> <s> Ilusa ilmaga lendavad üle Vabaduse väljaku kaks lennubaasi helikopterit Robinson 44 ning kaks piirivalve lennusalga lennukit L-410 . </s> <s> Lisaks osalevad paraadil neli piirivalveameti maasturit Iltis koos piilkondadega . </s> </p>
<p> <s> Paraadi lõppedes on huvilistel võimalik tutvuda Vabaduse platsile rivistatud lahingutehnikaga . </s> </p>
<p> <s> Kaitsejõudude peastaabi ülem kolonel Alar Laneman asetab pärast paraadi mälestuspärja Vabadussõjas langenud õpetajate ja kooliõpilaste ausambale . </s> <s> Üksused suunduvad paraadi järel kaitseväelisele jalutuskäigule Tallinna kesklinnas . </s> </p>
<p> <s> “ Mõned üksikud eredad tähed on veel sees , ” ütleb kapten Brus muigamisi meeste kohta , kui lõviosa 15. veebruari paraadiproovist on seljataga . </s> </p>
<p> <s> “ Aga küll me tegeleme nendega . </s> <s> Põhiline viga on kehv peapööre . </s> <s> Ei piisa ainult sellest , kui silmad pööravad . </s> <s> Ühel sõduril käis ka vale käsi vale jalaga koos . </s> <s> Samas - ideaalselt joondumist ja marssi pole kunagi , ” lohutab Brus . </s> </p>
<p> <s> “ Anname siiski oma parima , ” kõlab noore kapteni siiras lubadus . </s> </p></div3>
        </div2>
        <div2 type="rubriik">
          <head> Kultuur </head>
          <div3 type="artikkel"><head> Üllatav Talv laua all </head>
<p> <s> Kõik keskpärased lavastused sarnanevad üksteisega , iga hea lavastus on aga hea omamoodi - nii võiks teatriga seoses parafraseerida “ Anna Karenina ” palju tsiteeritud algust . </s> </p>
<p> <s> Rakvere teatri menutükile , F. Ehrenbuschi “ Täismängule ” , millega teater praegu mööda Eestit tuuritab , pole iseenesest midagi ette heita . </s> <s> Professionaalselt lavastatud , heade rütmidega , mitmete toredate näitlejatöödega ( Ines Aru , Üllar Saaremäe jt ) komöödia ( lavastaja Ingomar Vih-mar ) paneb saali naerust möirgama , näidendi olmesituatsioonides ( töötuks jäänud mehed , lahutatud ja kraaklevad perekonnad ) tunneb publik ära iseenda , ning kui töötud mehed lõpuks striptiisietenduses püksid jalast viskavad , huilgab ja karjub täissaal päris mehemoodi . </s> <s> Ühesõnaga - täismäng . </s> </p>
<p> <s> Viga vaid selles , et lavastuse laadis ja mingil määral isegi näitlejate mänguvahendites tuleb midagi varemnähtut ja tuttavat ette , olgu Vanalinnastuudio , Draamateatri või muude teatrite menukomöödiaist . </s> <s> Puudub üllatusmoment . </s> </p>
<p> <s> Midagi hoopis rohkemat hingele ja vaimule pakkus 13. veebruaril Rakvere teatri väikeses saalis Üllar Saaremäe käe all esietendunud peenekoeline lugu “ Talv laua all ” , autoriks juudi soost Prantsuse dramaturg Roland Topor ( 1938-1997 ) . </s> </p>
<p> <s> Näidendi põhisituatsioon on absurdlik : tõlgina töötav neiu on pakkunud kodutule immigrandist noormehele üüri-eluaset oma suure laua aluses tühemikus . </s> <s> Laua peal tõlgina kirjutusmasinal klõbistava tüdruku ja laua all kingi parandava ning tüdruku sääri imetleva poisi vahel tekib peen ja pingestatud ( platooniline ) armastussuhe . </s> </p>
<p> <s> Ei mäletagi , et oleks mõnda nii habrast , ühel ajal hingelist ja erootilist mehe-naise vahekorra kujutust laval varem näinud . </s> <s> Näitlejate mäng on sugestiivne , lavastuse laad ühtaegu peenelt koomiline ja poeetiliselt tõstetud . </s> </p>
<p> <s> Poeetilist , pisut jaapanlikku stiili aitab luua vaimukalt kasutatud varjuteater ( kunstnik Krista Leppik ) . </s> <s> Julge ja omapärane on näitlejate kehakeel ja liikumine ( liikumisjuht Oleg Titov ) . </s> <s> Noored Viljandi Kultuuriakadeemia haridusega näitlejad ei jää tasemelt lavakunstikooli lõpetanutele alla , nad võluvad oma värskusega . </s> </p>
<p> <s> Eriliseks üllatuseks oli peaosatäitja Anneli Rahkema Floren-ce'ina : nii varjundirohke , nii sisukas ! </s> <s> Silmapaistev oli ka tema partner Margus Stalte Dragomirina . </s> </p>
<p> <s> Vormilt üllatuslikud olid ka karikatuursed kõrvaltegelased : näiteks Kersti Tombak , kes “ Täismängus ” kaasa tehes mõjus oma jämekoomilises laadis pisut ülepingutatuna , oli siin Florence'i sõbranna rollis küll samuti karikatuurne , kuid seda nauditavalt omapärases vormis . </s> </p>
<p> <s> See ei ole lavastus , mis paneks saali naerust kõmisema . </s> <s> Selle lavastuse naer mullitab vaikselt kõhus . </s> <s> Palju nähtud olmekomöödiate kõrval mõjub see üllatuslik lugu oma värskuses nauditavana . </s> </p></div3>
          <div3 type="artikkel"><head> Klassikud ajastu ukse vahel </head>
<p> <s> <hi rend="kaldkiri"> 18.02.2004 </hi> </s> </p>
<p> <s> <hi rend="rasvane"> Vaapo Vaher </hi> </s> </p>
<p> <s> Mõttetu näib küsida , miks ei saanud Jaan Krossist eesti Solženitsõnit . </s> <s> Ehkki mõned eeldused selleks justkui olid . </s> </p>
<p> <s> Töökuselt annab mehi võrrelda tingimata . </s> <s> Kuigi kirjanduslikult kvantumilt on venelane ees . </s> <s> Professionaalselt andekuselt on omakorda Kross peal . </s> <s> Solženitsõni belletristiline soodumus pole ju kuigi muljetavaldav . </s> <s> Võimas on aga tema kompromissitus . </s> <s> Tõega maailmale vastu larhvi lajatamine . </s> <s> Valmidus tuleriidale tõusmiseks . </s> </p>
<p> <s> Solženitsõni GULAGi kogemus oli Krossi omast sootuks karmim . </s> <s> Oht põrgusse tagasi kukkuda päratult tõenäolisem kui vabadusse jäämine . </s> </p>
<p> <s> Ometi ei teinud Solženitsõn Võimule järeleandmisi , vastuoksa , ta hääl muutus aina isemeelsemaks , röögatumaks , kuni enam polnud võimalik seda summutada , ka mitte laagrisse lämmatada . </s> <s> Solženitsõni süüdistused kostsid juba läbi raudeesriide . </s> </p>
<p> <s> Krossi kangestas aga hirm . </s> <s> Igas varjuvilksatuses adus ta tonti . </s> <s> Tõde oli ta valmis avalikult salgama . </s> <s> Leninit ja kommunismi värssides ülistama . </s> <s> Peaasi et ei korduks Siberi jõledused . </s> </p>
<p> <s> Kas meil on õigus teda tänapäeval seepärast tagantjärele häbiposti tõugata ? </s> </p>
<p> <s> <hi rend="rasvane"> Õud ja väärikus </hi> </s> </p>
<p> <s> Lõpuks ometi jõudsid raamatuks Krossi mälestused saatuslikest aastaist , kolmekümnendate lõpust kuni kuuekümnendate alguseni , pealkirja all “ Kallid kaasteelised ” . </s> </p>
<p> <s> See raamat pole tavaline memuaaritsemine , see kätkeb endas õudu . </s> <s> Mitte et stalinism või sellele järgnenu meie jaoks uutes lõikavates jubedustes avaneks . </s> <s> Kohutav on jälgida Krossi kabuhirmu . </s> </p>
<p> <s> Toomas Haug on raamatut arvustades kirjutanud : “ Reedetusel , isoleeritusel ja muganemisele suunaval hirmul ei paistnud lõppu olevat . </s> <s> Niisuguses olukorras on kogu lootus inimese seesmise väärikuse reservil . ” </s> </p>
<p> <s> Ent ometi - kas Krossi seesmine väärikus sai püsida ehedana , kui väliselt tuli ennast miljon korda salata ? </s> </p>
<p> <s> Toomas Haug näeb Krossi käitumises “ piibellikku dramatismi ” , adudes Krossis mitte Juudast , vaid Peetrust : “ Juudas näitas oma Õpetaja võimudele kätte ja sai äraandjaks . </s> <s> Peetrus salgas hirmuga oma Õpetaja tundmise korduvalt maha , aga ometi jäi tema tähtsaimaks jüngriks . </s> <s> Just niisugusesse peetruslikku vahekorda paisati ka Jaan Kross ja Eesti Vabariik . ” </s> <s> Kõlab ju kaunilt . </s> </p>
<p> <s> Kross on jäädavalt leppimatu figuuride vastu , kes tema loomingulist ja eksistentsiaalset julgeolekut ohustasid . </s> <s> Endel Nirgi paroodiad Krossi ning ta kaaslaste pihta ei leia nüüdki tema silmis halastust . </s> </p>
<p> <s> Sootuks leebem on ta isikute suhtes , kes tegid sigadusi , ent tema , Krossi olemist ei ohustanud . </s> <s> Näiteks Richard Kleisi , meest , keda peetakse ka teatud kaebekirja sepitsejaks , tahab Kross rehabiliteerida , pidades Kleisi teeneid meie kultuuriloo ees tähtsamaks , kui ta võimalikke hirmu ajel sooritatud patte : “ </s> /---/ <s> Niisugune mees on teinud küllalt , et pälvida kannatlikkust ka oma elu mõne episoodi suhtes , kus tal ei õnnestunud osutuda sangariks . ” </s> </p>
<p> <s> Neist sõnust koorub Krossi vihje ka iseenda suunas . </s> <s> Tõepoolest , kirjanikuna on Kross teinud küllalt . </s> <s> Ent sangariks ta ei osutunud . </s> <s> Seepärast on printsiibilt muidugi õiglane , et Solženitsõn sai Nobeli , aga Kross on autasust ilma . </s> <s> Ehkki , aja jooksul on Nobeli jagunud nii Kristustele , Juudastele kui ka Moosestele . </s> </p>
<p> <s> <hi rend="rasvane"> Ahaa , isegi Unt oli joodik ! </hi> </s> </p>
<p> <s> On iseloomulik , et Mati Undi juubeli puhul kõneldi temast peamiselt kui kirjanikust , lavastajat aduti Undis vähem . </s> <s> Ehkki viimased aastad on Unt tegutsenud valdavalt just teatraalina , harrastades kõrvaltegevusena ka publitsistikat . </s> </p>
<p> <s> Pole parata , tundku Mati ise , kuis tunneb , aga eestlase teadvuses püsib ta eelkõige prosaistina , modernistina , klassikuna . </s> <s> Ehkki kirjanikuna on ta harrastanud ju ka dramaturgiat ja luulet . </s> </p>
<p> <s> Aga näe , luuletajaks ei oska teda küll keegi pidada . </s> <s> Ometi on ta ju ka isikupärast poeesiat trükisõnas pakkunud . </s> <s> Ehk nüüd muudab pisut seda dogmat Vaino Vahingu mälestuslik-dokumentaalne kompositsioon “ Noor Unt ” , milles muu hulgas ohtralt tsiteeritud Undi juhuluulet aastaist 1968-1974. </s> <s> Toon näiteks värsid 1972. aasta aprillist . </s> </p>
<p> <s> <hi rend="kaldkiri"> Paar päeva tagasi Tallinnas Jäin munepidi trollibussi ukse vahele Naisel samal ajal kanamunad plastikkotis Mõlemad meie munade pärast hirmul Trügimises Tallinnas </hi> </s> </p>
<p> <s> Hea luuletus . </s> <s> Selles kajastuvad nii epohhi kui autori enda elev elektriseeritus . </s> <s> Ja ta naised . </s> <s> Keda oli ju järjepanu mitu . </s> <s> Ehkki Mati saatusse ilmusid ükshaaval . </s> </p>
<p> <s> Nii nagu Unt ise Vahingu päevaraamatusse on kritseldanud : “ Olen põhimõtteliselt ( s. o. mõttega pole siin tegemist ) monogamist , ühe-naise-armastaja , kuid selles ei tohi näha romantikat ( võitluses naise pärast jne. ) , see peab kujunema tööks , professiooniks , leivatööks . </s> <s> Romantika sisaldub visuaalsetes vaatepiltides ( looduses jne. ) . ” </s> </p>
<p> <s> Oma loomingus pole Unt muidugi kunagi monogamist , s.t ühe žanri kurnaja olnud . </s> <s> See ilmneb närviliselt ka Vahingu nüüdsest kollaažist . </s> <s> Neurootilisemalt , kui lihtlugeja oodanuks . </s> </p>
<p> <s> Ahaa , avastab lugeja jahmunult , niimoodi need kuuekümnendate poisid seal Tartus lakkusid , lärmasid , üksteise naisi jahtisid . </s> <s> Jessas , isegi Unt oli joodik ! </s> <s> Ja närvihaige ! </s> </p>
<p> <s> Unt ise on tollase boheemluse avalikustamise suhtes rahulolev , lausudes nüüd ilmunud raamatu järelsõnas : “ Kahtlemata on see miski ajastu dokument . </s> <s> Ja sealjuures ülioluline . </s> <s> Ega siit minu kohta suurt midagi muud välja ei loe , kui et ma olin hüsteerik . </s> <s> Noh , kui olin , siis olin . </s> <s> Eks ma jah ole olnud see ja teine . </s> <s> Aga eks mul olnud vist midagi hinge peal ka , vist oli . </s> <s> Aga keegi ei viitsinud mind kuulata . </s> <s> Kes see hüsteerikut ikka kuulab . </s> <s> Ka mina ei kuula . ” </s> </p>
<p> <s> Tegelikult on Unti kuulatud algusest peale . </s> <s> See ilmneb siinsest raamatustki . </s> <s> Nüüd kuulatakse vist vähem . </s> <s> Rohkem vaadatakse . </s> <s> Mati lavastused näivad publikule hullumeelsete vaatemängudena . </s> <s> Ega neid väga kuulata osata . </s> <s> Hüsteerikuks võib teda edasi pidada . </s> <s> Aga midagi on tal hinge peal ka , vist on . </s> <s> Ja munepidi sipleb ta endiselt trollibussi ukse vahel . </s> <s> Annaks jumal , et need uksed ei avaneks . </s> </p>
<p> <s> Aga lugemisväärne on Vaino Vahingu “ Noor Unt ” väga , rohkem kui Gustav Suitsu kunagine “ Noor Kreutzwald ” . </s> <s> Ehkki ka Kreutzwald oli miskitpidi ukse vahel . </s> <s> Ainult et Vahingu serveering on hõrgum kui Suitsul . </s> <s> Ja üks eelis on nüüdsel raamatul veel , lugu maksab vaid 40 krooni , tegu ju Loomingu Raamatukogu väljaandega . </s> </p>
<p> <s> <hi rend="rasvane"> Eestlasele olulised ollused </hi> </s> </p>
<p> <s> Noh , ka luulest tuleks mõni sõna lausuda . </s> </p>
<p> <s> Pole kahtlust , et Maalehe lugejale on hinge ja maitse järele Kristiina Ehin . </s> <s> Nokatäie kaupa jagab Kristiina oma värsse igal aastal . </s> <s> Läinud hooajal tuli temalt “ Simunapäev ” , mis otsatult populaarseks osutus , nüüd on lettidel “ Luigeluulinn ” ( mõlemad kirjastuselt Huma ) . </s> </p>
<p> <s> Sellegi vihiku laialt loetavuses pole põhjust kahelda . </s> </p>
<p> <s> Kristiina Ehini luules väreleb kaks eestlase jaoks olulist ollust . </s> <s> Ühelt poolt miski luuletaja jaoks tarvilik hullus ( hüsteeria Kristiina puhul loomulikult mitte ) , ja teisalt ürgne kokkukuuluvus kodu või maa või looduse või kodumaa või kodulooduse või maalooduse või loodusmaa või looduslinna või linnaloodusega jne. </s> <s> Sõnaga , Kristiina on lihtne , aga luuleline . </s> <s> Kohati väga . </s> </p>
<p> <s> Teiseks - lettidel on Uku Masingu “ Luule ” IV köide . </s> <s> Ligi 400 lehekülge . </s> <s> Sisaldab kogud “ Lohe vari ” , “ Piiridele pyydes ” , “ Hurtsik lammutaks enda ” ja “ Surija Sandiristilt ” . </s> </p>
<p> <s> Kas sellele infole on vaja midagi veel lisada ? </s> <s> Arvan , et ei . </s> <s> Tänu “ Ilmamaale ” ja - raamatupoodi ! </s> </p></div3>
        </div2>
        <div2 type="rubriik">
          <head> Naeris </head>
          <div3 type="artikkel"><head> 1. maist nimetame sitasitika fekaalsitikaks </head>
<p> <s> <hi rend="kaldkiri"> 18.02.2004 </hi> <hi rend="rasvane"> Deklareerimisbuum </hi> </s> </p>
<p> <s> <hi rend="kaldkiri"> ööd ja päevad mööda linna maamees peab patseerima kui on linna tuldud kõik peab ära deklareerima iga päev liig kulukas on sõita autobussiga sestap asjad ajama peab ära ühe jutiga deklareerimise suhtes maamees ära ole loid iga nurga pealt võid leida mitmeid toredaid büroid ära deklareerida nüüd tuleb kogu põllumaa muidu enne ilma lõppu sinna külvata ei saa ära deklareerida ka tuleb lehmad-lambad-sead ja siis sündida ei tohi juurde ühtki liigset pead kindlasti on vaja minna kirja panna oma pruut perekonnaseisuamet koostab pruudikaarti uut tuleb deklareerida ka püksisäär ja mantlisiil Euroliidus on ju tähtus rõivaabi õige stiil ära deklareerida veel tuleb iga tillikarv ja ka see kas teie sees on peidus väike Illimar enne veel kui jõuad koju täiendust saab see rida ärge unustage siis ka tulu deklareerida </hi> <hi rend="rasvane"> Contra </hi> </s> </p>
<p> <s> <hi rend="rasvane"> Tõsi taga </hi> </s> </p>
<p> <s> - Europarlamenti vajatakse vaatlejaid . </s> <s> Soovijail esitada silmaarstilt tõend . - Kui kõik ahvid taas tööle panna , saaks hulga inimesi juurde . - Kahelapseema laps saab koolis ainult kahtesid . - Mängurid , kes palliplatsile ei pääse , on ääremängijad . - Õunapirukaid tehakse sellepärast , et siis saab ka ussitanud õuntest lahti . - Pääsuke on endine suitsupääsuke , kes on suitsetamisest loobunud . </s> <s> <hi rend="rasvane"> Jüri Paet </hi> </s> </p>
<p> <s> <hi rend="rasvane"> Valik euronormatiive </hi> </s> </p>
<p> <s> - Käkikeeramisel ei tohi käki läbimõõt olla suurem kui käkikeeraja pea diameetri ja käkisaaja IQ korrutise ruutjuur . - Juuksekarva lõhkiajamisel ei tohi ühegi tervikust eraldatud osa läbimõõt olla alla 0,003 millimeetri . - Püksis olev jänes peab olema vaktsineeritud marutaudi ja karusloomade katku vastu . - Kui koivad sirgu ajada , tohib kõverus olla vaid 3,67 sentimeetrit koiva iga jooksva meetri kohta . - Peost suhu elades tuleb vähemalt 7 korda päevas sooja vee ja seebiga käsi pesta . - Oma nahk ei tohi olla ihule lähemal kui Brüssel . </s> <s> <hi rend="rasvane"> Andres Ülviste </hi> </s> </p>
<p> <s> <hi rend="rasvane"> Debelaki uudised </hi> </s> </p>
<p> <s> - Statistikaameti teatel kasvab Eestis mõttessejäänud inimeste arv . </s> <s> Kui aasta algul oli neid 12% , siis veebruari algul oli mõttes juba kaks kolmandikku inimestest . </s> </p>
<p> <s> Tavaliselt jäädakse mõttesse pangaautomaatide läheduses või palgapäeval pärast kontoseisu kontrollimist . </s> <s> Üheks massilise mõtlemise põhjuseks peetakse mõtteaine järjest laiemat levikut . </s> </p>
<p> <s> Seoses mõtteaine levikuga suurenevad ka õnnetused . </s> <s> Näiteks Võhandul läks üleeile põlema mõtteline osa elamust ja tules säilis vaid täiesti mõttetu osa majast . </s> </p>
<p> <s> Valitsuse esindaja sõnul on tegemist mõtlemapanevate arvudega ja tulemust ei saa seetõttu kommenteerida , et valitsus on võtnud pisut mõtlemisaega . </s> </p>
<p> <s> - Riik võtab tööle kutselisi streikijaid , teatas valitsus . </s> <s> Palgalisi streikijaid võetakse tööle 100 ja iga huvigrupp saab palgalistele streikijatele anda oma plakatid , hüüdlaused ja saata nad piketeerima kas tänavatele või Toompea lossi ette . </s> <s> Nii saavad inimesed ise rahulikult tööle tagasi minna , teades , et väljas on streikijad , kes valjuhäälselt nende õigusi nõuavad . </s> </p>
<p> <s> - Eile võeti Euroopa Liidus vastu survemeetmed , et takistada suhkru liigvarumist Eestis . </s> <s> Liikmesmaade ühine seisukoht on selline , et enne Eesti liitu ei saa , kui eestlased oma suhkru ära on söönud . </s> </p>
<p> <s> Seoses sellega kuulutas valitsus välja eriolukorra ja alates järgmisest nädalast algab üle-eestiline ühissöömine . </s> <s> Kõik kodanikud on kohustatud ilmuma kohustuslikule suhkrusöömisele , mida saabuvad jälgima rahvusvahelised vaatlejad . </s> </p>
<p> <s> <hi rend="rasvane"> Rohke Debelakk </hi> </s> </p>
<p> <s> <hi rend="rasvane"> Ega kütirahvas loll ole </hi> </s> </p>
<p> <s> Põvvati pihta ! </s> <s> Hiljaaigu see oli , kui Püha Euroopa Keisririik tahtis eestlastel metsakoerte ja -kasside laskmise ära keelata , nüid kuulen , et oleme kimpus metsaelajate kokkurehkendamisega . </s> <s> Suurel e-ajastul ? ! </s> </p>
<p> <s> Nood härrased sääl pühas Euroopas pole metsakassi uneski näinud , metsahalli kaevad telepurgist . </s> </p>
<p> <s> Isegi vana kütt Lemming hakkas säherduse keelujutu pääle koera kombel naerma . </s> <s> Sest ta mäletab väga hästi , et õkva pärast toda , kui jää sulama hakkas , tähendab jääaig ümber sai , läks siin väga kibedaks küttimiseks . </s> <s> Aga loomad jäid puha alles . </s> <s> Neile anti nimedki , näituseks Karu Ott , Rebase Rein , Võsa Villem ja Jänku Juta . </s> </p>
<p> <s> Oleks tarvaski tänase päivani elus ja nime saanud , aga tolle liha ja nahk läks hansateed . </s> <s> Tehti eurodeks , nagu täänpä öeldakse . </s> <s> Põvvati pihta , polnud ju tema ajal noid rohelisi , kes odadele ja nooltele ette oleks karanud ! </s> <s> Aga pole hullu , seda sarvekandjat saame nüid Rakveres , lihakombinaadi man kaemas käia . </s> </p>
<p> <s> Eestlane jumaldab metsalooma ega võta tal hinge seest välja nagu saks või moskoviit . </s> <s> Eestlane võtab liha , aga hinge lähetab jumalale nagu sõnumi . </s> <s> Selleks on riitused , peod , mis pole mingi tühilõbu , vaid loomade surematuks muutmine . </s> <s> Põvvati pihta , eestlane ei tee ju elavatel ja koolnutel vahet ! </s> <s> Seepärast ei saagi metsaelajaid kokku rehkendada . </s> </p>
<p> <s> Ja see jura , et kütt on mõrtsuk , pole miski jutt . </s> <s> Eesti kütil on metsarahvaga hää klapp . </s> <s> Nii hää , et kodukäijadki küti hütist eemale hoiavad . </s> </p>
<p> <s> “ Hunt , murra kurat ära ! ” hüüab eesti kütt kurja kartes . </s> <s> Ja nagu hõimlane tšuktšigi , võib ta pärast hundi tapmist hüüda : “ Hunt , ära ole meie pääle kuri ! </s> <s> Mitte meie ei tapnud sind , venelased tapsid su . ” </s> </p>
<p> <s> <hi rend="rasvane"> Sõnasepp </hi> </s> </p>
<p> <s> <hi rend="rasvane"> Päevaraamat </hi> </s> </p>
<p> <s> <hi rend="rasvane"> Inna Aeg </hi> </s> </p>
<p> <s> 12. veebruar </s> </p>
<p> <s> Täna hommikul ärkasin tugeva peavaluga , hea , et veel peldikusse oksele ei ajanud . </s> </p>
<p> <s> Vaatasin terve päeva seebikaid , leotasin kummelitees oma varbaid ning sõin üleeilset mannaputru kirsimoosiga . </s> </p>
<p> <s> Seebikaid vaadates leidsin end arutlemas eksistentsiaalsete küsimuste üle . </s> <s> Ma ei saa aru , miks armastab Manola siiani Arturot ? </s> <s> Kas Lucecita tõesti ei taipa , et Graciela tahab teda majast välja ajada ? </s> <s> Miks on Gustavo Angelina vastu nii külm ? </s> </p>
<p> <s> 13. </s> </p>
<p> <s> Reede ja kolmteist . </s> <s> Valmistasin oma vanamehele Ainile pettumuse - minuga ei juhtunud midagi halba ega inetut . </s> </p>
<p> <s> 14. </s> </p>
<p> <s> Lõpuks ometi sõbrapäev ! </s> <s> Hea , et on aastas vähemalt üks mittesõbrapäev . </s> <s> Vanamees oli rahul . </s> </p>
<p> <s> 15. </s> </p>
<p> <s> Valmistume 24. veebruari tähtsaks vastuvõtuks . </s> <s> Ei tea tõesti , mida selga panna . </s> <s> Kes see enam Kaltzmannist riideid osta jõuab ? </s> <s> Kus sel vaesel inimesel see rahagi ? </s> </p>
<p> <s> Viisin kodus läbi juurdluse : ei leidnud ma sahvrist midagi , ei leidnud ma pesemata pesuhunnikustki ühtki viisakat hilpu . </s> </p>
<p> <s> Mitte midagi ei ole selga panna ! </s> <s> Kuidas ma lähen nii vastuvõtule ? </s> </p>
<p> <s> 16. </s> </p>
<p> <s> Hommiku poole ööd ärkasin mõttega , et mis oleks , kui laenaks kuulsatelt inimestelt riideid . </s> <s> Kui juba isegi Vahur Kersna käib Erki Noole vanade riietega , mis siis mul enam häbeneda on ! </s> <s> Minu meelest oleks see täitsa tore , kui ma läheks vastuvõtule Siiri Oviiri kantud kleidi või Signe Kivi ärakäidud kingadega . </s> <s> Ene Ergma asjad ei teeks ka tegelikult paha . </s> </p>
<p> <s> Vanamehele sebiksin Aadu Luukaselt vana ja väeti ning kantud valge triiksärgi välja , Siim Kallaselt võtaksin vuntsid ning Ilveselt läbihigistatud kikilipsu . </s> <s> Oh , selavii ! </s> </p>
<p> <s> 17. </s> </p>
<p> <s> Ettevalmistused suureks peoks . </s> <s> Olen veedieedi peal . </s> <s> Vanamees harjutab pea peal seismist , tühi šampanjaklaas käes . </s> </p>
<p> <s> 18. </s> </p>
<p> <s> Täna viisime kodus läbi koolituse , kuidas teretada ja terekätt hoida . </s> <s> Õhtul õppisime nina nuuskamist , ilma et sellega liigselt lärmi kaasneks ; kõrva puhastamist , ilma et see teistel südame pahaks ajaks ; küünte lõikamist , ilma et see teisi häiriks . </s> </p>
<p> <s> <hi rend="rasvane"> Tähelepanu , meeldetuletus ! </hi> </s> </p>
<p> <s> Viljandi kultuurimaja ja Viljandi kunstiklubi korraldavad kolmandat korda üle-eestilise karikatuurivõistluse , seekord teemal </s> </p>
<p> <s> “ Töö ja puhkus ” . </s> </p>
<p> <s> Tööde esitamise tähtaeg läheneb ! </s> <s> Tööd tuleb ära saata 1. märtsiks . </s> <s> Muide , rahalised ja esemelised auhinnad ootavad.Täpsema info võistluse kohta leiab 29. jaanuari “ Naerist ” . </s> </p></div3>
        </div2>
        <div2 type="rubriik">
          <head> Tuna ja täna </head>
          <div3 type="artikkel"><head> Tuna ja täna </head>
<p> <s> <hi rend="kaldkiri"> 17.02.2004 <bibl> <author> Mati Soomre </author> </bibl> </hi> <hi rend="rasvane"> 16 . </hi> </s> <hi rend="rasvane"> <s> II </s> </hi> </p>
<p> <s> 2002 sammusid vastabiellunud hollandlased Ernst Boekhorst ja Jorien Schuit käsikäes läbi Haastrechti . </s> <s> <hi rend="rasvane"> 250 pulmalist </hi> nende taga <hi rend="rasvane"> kandsid </hi> maailma pikimat , <hi rend="rasvane"> 776 m pikkust </hi> pulmakleidi <hi rend="rasvane"> vedikut </hi> . </s> </p>
<p> <s> <hi rend="rasvane"> 17. II </hi> </s> </p>
<p> <s> 1864 <hi rend="rasvane"> uputas </hi> USA kodusõjas lõunaosariiklaste <hi rend="rasvane"> Hunley esimese allveelaevana sõja ajal </hi> Charlestoni sadama lähedal <hi rend="rasvane"> vaenlase aluse </hi> , 16 kahuriga luubi Housatonic . </s> </p>
<p> <s> 12 m pikkuse allveelaeva pani liikuma sõukruvi , mida seitse meest käsitsi ringi ajasid . </s> <s> Algeline torpeedo koosnes Hunley vööris oleva 6 m pikkuse oda otsa kinnitatud püssirohutünnist . </s> <s> Allveelaev rammis põhjaosariiklaste laeva , torkas oda selle pardasse , taandus ja tiris eemal olles köiest , mis pani laengu plahvatama . </s> <s> Plahvatuse tagajärjel läksid põhja nii Housatonic kui ka Hunley ise koos oma kaheksa mehega . </s> <s> 4. V 1995 leiti allveelaev üles ja 8. VIII 2000 tõsteti merest välja . </s> <s> Meeskonna matused plaanitakse pidada 17. IV 2004. </s> </p>
<p> <s> <hi rend="rasvane"> 18. II </hi> </s> </p>
<p> <s> 2003 mõõtsid USA Burlingtoni linna loomaarstid , et <hi rend="rasvane"> kõige pikemad vurrud </hi> - 13,9 cm - <hi rend="rasvane"> on Sylvesteril </hi> , musta- ja valgekirjul pikakarvalisel kassil , kes kuulub samas linnas elavale Amy Heckethornile . </s> </p>
<p> <s> Tänu neile kulmude kohal ja koonu küljes kasva-vatele pikkadele tundekarvadele kass n-ö näeb pimedas . </s> <s> Kui ees on takistus , tajuvad äärmiselt tundlikud karvad selle ära ja kass pöörab kõrvale . </s> </p>
<p> <s> <hi rend="rasvane"> 19. II </hi> </s> </p>
<p> <s> 1964 sündis kümnevõistleja <hi rend="rasvane"> Valter Külvet </hi> . </s> </p>
<p> <s> Püstitas 1981 juunioride maailmarekordi 8104 p. </s> <s> Eesti kõigi aegade edetabelis 2. kohal 8506 ( 1988 ) punktiga . </s> </p>
<p> <s> Erki Nool : “ Minu jaoks oli Valter Külvet hirmus kõva mees . ” </s> </p>
<p> <s> 1945 <hi rend="rasvane"> langes krokodillide ohvriks enim inimesi </hi> . </s> <s> Briti mereväelased piirasid Birmas Ramree saarel sisse Jaapani armee üksuse ning sundisid tolle taganema . </s> <s> Jaapanlased lootsid ühineda teispool mangroovisood 16 km kaugusel paikneva jalaväepataljoniga . </s> <s> Sealsetes soodes elutseb tuhandeid kuni 5 m pikkusi harikrokodille . </s> <s> 20. veebruari hommikuks oli tuhandest sohu taandunud sõdurist elus 20. </s> </p>
<p> <s> <hi rend="rasvane"> 20. II </hi> </s> </p>
<p> <s> 1894 sündis karikaturist <hi rend="rasvane"> Gori </hi> ( Vello Agori , sünd Georg Tõnisson ) . </s> </p>
<p> <s> Teet Kallas : “ Ütled Keres , mõtled male ; ütled Gori , mõtled karikatuuri . ” </s> </p>
<p> <s> 2002 <hi rend="rasvane"> saatis </hi> Prantsusmaal Cannes'is toimunud 3GSMi maailmakongressi ajal <hi rend="rasvane"> IT-firma </hi> Logica <hi rend="rasvane"> ümber maailma </hi> teele <hi rend="rasvane"> tekstisõnumi </hi> , suunates selle kuue mandri kuue riigi mobiiltelefonidele ja lõpuks tagasi lähtepunkti Cannes'is . </s> <s> Teade saabus Prantsusmaale kõigest 3 minutit 17,53 sekundit pärast seda , kui saatja oli hakanud sõnumit edastama . </s> </p>
<p> <s> <hi rend="rasvane"> 21. II </hi> </s> </p>
<p> <s> 1954 sündis suusatreener <hi rend="rasvane"> Mati Alaver </hi> . </s> </p>
<p> <s> “ Pärast keskkooli lõpetamist läksin ülikooli kehakultuuri õppima . </s> <s> Üks põhjus oli soov teada saada , miks ma kogu aeg oma pinginaabrile Arne Sirelile 10 km suusatamises 2-3 minutit kaotasin . ” </s> </p>
<p> <s> 1996 <hi rend="rasvane"> kuulutas </hi> president <hi rend="rasvane"> Lennart Meri </hi> ETV saates “ Otseliin ” <hi rend="rasvane"> välja “ Tiigrihüppe ” </hi> projekti Eesti koolide arvutiseerimiseks . </s> <s> 2003 õppis üle 96% Eesti lastest koolides , kus on Interneti püsiühendus . </s> <s> Kaheksa õpetaja ja 25 õpilase kohta oli üks arvuti . </s> </p>
<p> <s> <hi rend="rasvane"> 22. II </hi> </s> </p>
<p> <s> 2001 <hi rend="rasvane"> taasavati </hi> maailma <hi rend="rasvane"> vanim kino </hi> - Londonis Portobello tänaval asuv Electric . </s> <s> See avati 24. veeb-ruaril 1911 kui 600 istekohaga kino . </s> <s> 1980. aastatel see suleti . </s> <s> Praegu on seal 240 kohta . </s> </p></div3>
        </div2>
        <div2 type="rubriik">
          <head> TeRa </head>
          <div3 type="artikkel"><head> See ju sulaselge seep ! </head>
<p> <s> <hi rend="kaldkiri"> 17.02.2004 </hi> </s> </p>
<p> <s> Kõik Eesti telekanalid näitavad seriaale , ja mitte vähe . </s> <s> Peaaegu igaüks meist on leidnud midagi nende hulgast vaadata . </s> <s> Ja kui ei ole just telepõlgur , siis nii palju jälgib ikka , et tegelased on tuttavad ja süžeeliin arusaadav . </s> </p>
<p> <s> Tegelikult on paljud seriaalid tunginud meie ellu sedavõrd , et sõbra või tuttavaga kokku saades räägitakse sellest , kuidas läheb oma perel ja lähedastel , siis aga tuleb juttu , kuidas on läinud Carrie'l ja Samanthal ( “ Seks ja linn ” ) , Nate'il ja Davidil ( “ Mulla all ” ) või näitkeks SalomPl ja Juliol ( “ SalomP ” ) . </s> </p>
<p> <s> Piiri päriselu ja teleelu vahel hägustab veel seegi , et sellistes tõsielusarjades nagu “ Korter ” või “ Vaba miljonär ” ei ole ju tegelikult tegemist näitlejate , vaid täiesti lihtsate inimestega . </s> <s> Nii on ka näitlejatega seepides justkui meelest läinud , et Allyl on tegelikult ka Callista Flockharti elu või kas või Almal Helgi Sallo oma . </s> <s> Teada on ju juhtumeid , kui inimesed on helistanud telesse ja palunud telefonile “ lihtsalt Mariat ” või püüdnud nõu anda , kuidas Rosa Salvaje situatsiooni lahendama peaks . </s> </p>
<p> <s> <hi rend="rasvane"> Kuulge , inimesed , mis toimub ? </hi> </s> </p>
<p> <s> Ühest küljest on üsna kummaline kuulda , kui keegi räägib murelikult oma tütre töötuks jäämisest ning lisab , et mõtle , aga sellest Kariciast ( “ SalomP ” ) sai joodik . </s> <s> Tahaks öelda , et kuulge , inimesed , mis toimub ? </s> </p>
<p> <s> Teisest küljest on kindlasti hea , et inimestel on võimalik tajuda : ka teistel on sarnaseid probleeme või siis vastupidi - hetkeks oma elumured unustada ja kaasa elada sellele virtuaalsele maailmale . </s> </p>
<p> <s> Jutt on jõudnud n-ö vaimse tervise pinnale ja selles mõttes on kindlasti tervitatav vaadata neid järjefilme , mis naerma panevad : “ Sõbrad ” , “ Minu pere ” , “ Mr Bean ” jt. </s> <s> Muidugi võivad naerma ajada ka hoopis teistsugused filmid , milles rohkem musta huumorit ja mis tegelikult väga tõsistel teemadel räägivad . </s> <s> Sellistest tasuks kindlasti vaadata kvaliteetsarja “ Mulla all ” . </s> <s> Väga hea asi . </s> </p>
<p> <s> Neile , kellele meeldib kriminaalne põnevus ja üllatuslik olukordade lahendus , on mõeldud “ Monk ” ja “ Mõrvad Midsomeris ” . </s> <s> Kui tahaks oma reaalsusest eriti kaugele saada , siis aitavad ulmelised lood : “ Must ingel ” , “ Ajapõgenik ” jt. </s> </p>
<p> <s> Lõunamaiselt temperamentne ja emotsionaalne ning lisaks naermisele ka nutta võimaldav on muidugi Mehhiko kandist tulev toodang : “ Emba mind ” , “ Vaene tüdruk ” jt. </s> </p>
<p> <s> Noortele ja noorematele näidatakse sarju “ Beverly Hills ” , “ Popid ” jt. </s> <s> Häid täiskasvanute joonissarju on ka : “ South Park ” , “ Dilbert ” jt. </s> </p>
<p> <s> Ühesõnaga kõigile ja kõigele on mõeldud . </s> </p>
<p> <s> <hi rend="rasvane"> Mida karmim elu , seda ekstreemsem seriaal </hi> </s> </p>
<p> <s> Seriaalid tungivad peale . </s> <s> Iga nädal võib näha reklaami mõnele uuele “ kõige-seriaalile ” - kõige edukam , kõige põnevam , kõige enam auhindadega pärjatud . </s> <s> Täiesti võimatuks on muutunud orienteerumine selles , missugune film on algamas , missugune lõppemas ; mis on eelmise hooaja , eelmise nädala või eelmise päeva kordus . </s> </p>
<p> <s> Seriaalid kui tükkidena esitatud elu kopeerimine on küll meie tähelepanu köitmiseks äärmuslikumad ja utoopilisemad kui elu ise , kuid see mõju on vastastikune . </s> <s> Nähes , et keegi seal ekraanil on intiimsuhtes lisaks oma mehele või naisele ka tema isa , venna , õe ja tütrega , ei tundugi minu suhe ainult kahe õega sugugi hull . </s> <s> Nähes , et keegi saadab päranduse saamiseks teise ilma pool suguvõsa , tundub ühe kaaskodaniku elumurede lõpetamine üsna vähe märkimisväärne . </s> <s> Karm elu . </s> <s> Ja mida karmimaks läheb , seda veelgi radikaalsemaks ja ekstreemsemaks muutub ekraanil nähtav . </s> </p>
<p> <s> See on üks võimalus asju näha , aga ikka on külgi kaks . </s> <s> Teine variant on näha seda , et võibolla jääb palju karmi välja elamata , sest see saab juba läbi tehtud koos seriaalikangelastega . </s> </p>
<p> <s> <hi rend="rasvane"> Owe Petersell </hi> </s> </p></div3>
          <div3 type="artikkel"><head> Contra veerg : Kes jahutab teevett ? </head>
<p> <s> <hi rend="kaldkiri"> 17.02.2004 </hi> </s> </p>
<p> <s> Rohke Debelakk on maailma tõsiseima näoga naljategija . </s> <s> Tihtipeale arvatakse , et huumori esitamise juurde peab ohtralt misterbiinilikke nägusid tegema . </s> <s> Aga Debelakk räägib nii , et kui ei teaks teda naljamees olevat , võiks suurt osa tema jutust pisut uskumatu tõe pähe võtta . </s> </p>
<p> <s> Juhtusin nägema “ MuinasTeeVee ” tutvustust “ Terevisioonis ” , kus Rohke rääkis , et saadet on plaanis teha aastani 2017 ja kõik on otsesaated . </s> <s> No usu või ära usu ? </s> </p>
<p> <s> Aga head humoristid on võimelised ka tõsistel teemadel sõna võtma . </s> <s> Näiteks Veiko Märka teatriarvustusi ja Gert Kiileri koostatavaid tarbijalehekülgi ei saa sugugi naljana võtta . </s> <s> Maalehe “ Naeri ” tegijaid tahaks ka kiita , aga kahjuks olen ise üks nende hulgast . </s> </p>
<p> <s> Räägime siis Debelakist , kes “ MuinasTeeVees ” teeb tõesti tavalisi intervjuusid tavaliste ( kuigi tuntud ) inimestega , seda muidugi kraadi võrra muhedamalt . </s> <s> Ja kui Otepää soss-sepast pottsepp pannakse laulu sisse ning veel esitatakse seda duetis Tõnis Mägiga , siis enam see mees laulu seest välja ei saagi . </s> <s> Kui mõelda , et Otepääl on tõenäoliselt mitu pottseppa , siis need ülejäänud peavad ära kolima , sest märk on küljes . </s> </p>
<p> <s> Rohke on kahtlemata saate staar . </s> <s> Küllap tänu temale jõuab ka Mart Kalmu vähem põnevalt esitatud , aga väga huvitav ja informatiivne jutt suurema vaatajahulgani . </s> <s> Lood vanadest talutaredest ja agulimajadest ja ... </s> <s> Kui oled veel ise mõnes taolises elanud , saad üllatuda , kui vähe sa tegelikult ehituslike iseärasuste tagamaadest tead . </s> </p>
<p> <s> Miks läheb esimesele ja teisele korrusele eraldi uks , miks on koridoris seinakapid , miks on korteritel esik . </s> <s> Sellised küsimused , mida nagu ei oskakski küsida - need asjad lihtsalt on nii . </s> <s> Kuid põhjuste avastamine ongi ju see , mis elu edasi viib . </s> </p>
<p> <s> “ MuinasTeeVee ” on väga asjalik saade . </s> <s> Ometi saab teinekord rohkem naeru pugistada , kui samal õhtul samal kanalil paar tundi hiljem eetris oleva huumorisaate “ Teeveejahutaja ” ajal. </s> <s> Nii et soovitaksin viimatinimetatud saate ümber ristida “ Muinasteeveejahutajaks ” . </s> </p></div3>
        </div2>
      </div1>
    </body>
  </text>
</TEI>
</teiCorpus>
</teiCorpus>
