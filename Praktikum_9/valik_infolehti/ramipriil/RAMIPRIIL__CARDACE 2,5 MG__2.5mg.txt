

                             PAKENDI INFOLEHT: INFORMATSIOON KASUTAJALE

                                              Cardace 2,5 mg, tabletid
                                               Cardace 5 mg, tabletid
                                              Cardace, 10 mg tabletid
                                                     Ramipriil

              Enne ravimi võtmist lugege hoolikalt infolehte
              •    Hoidke infoleht alles, et seda vajadusel uuesti lugeda.
              •    Kui teil on lisaküsimusi, pidage palun nõu arsti või apteekriga.
              •    Ravim on välja kirjutatud isiklikult teile ja seda ei tohi anda kellelegi teisele. Ravim võib olla
                   neile kahjulik isegi kui haigussümptomid on sarnased.
              •    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade
              1.    Mis ravim on Cardace ja milleks seda kasutatakse
              2.    Mida on vaja teada enne Cardace võtmist
              3.    Kuidas Cardace’t võtta.
              4.    Võimalikud kõrvaltoimed
              5     Kuidas Cardace’t säilitada
              6.    Lisainfo


              1.   MIS RAVIM ON CARDACE JA MILLEKS SEDA KASUTATAKSE

              Cardace sisaldab ramipriili nimelist ravimit. See kuulub AKE (angiotensiini konverteeriva ensüümi)
              inhibiitoriteks kutsutavate ravimite rühma.

              Cardace mõjub:
                   vähendades teie organismis ainete tootmist, mis võivad tõsta teie vererõhku,
                   lõõgastades ja laiendades teie veresooni,
                   hõlbustades teie südame tööd vere pumpamisel organismis.

              Cardace’t võib kasutada:
                   kõrgenenud vererõhu (hüpertensiooni) raviks,
                   vähendamaks teie riski saada südameatakk või insult,
                   vähendamaks neerukahjustuse süvenemise riski või selle edasilükkamiseks (kui teil on
                   suhkurtõbi või mitte),
                   teie südame raviks, kui see ei jaksa pumbata piisaval hulgal verd teie organismi
                   (südamepuudulikkus),
                   südameataki (müokardi infarkti) järgseks raviks, kui see on tüsistunud südamepuudulikkusega.


             2.MIDA ON VAJA TEADA ENNE CARDACE VÕTMIST

              Ärge võtke Cardace’t
              -    Kui te olete allergiline (ülitundlik) ramipriili, mistahes muu AKE inhibiitori või Cardace mõne
                   koostisosa suhtes, mis on loetletud lõigus 6.
                   Allergianähtude hulka võivad kuuluda lööve, neelamis- või hingamisprobleemid, teie huulte,
                   näo, kõri või keele turse.
              -   Kui teil on kunagi olnud tõsine allergiline reaktsioon, mille nimetus on „angioödeem“. Selle
                   ilminguteks on sügelus, nõgestõbi (urtikaaria), punased märgid kätel, jalgadel ja kõris, kõri ja
                   keele turse, turse silmade ja huulte ümber, hingamis- ja neelamisraskus.
              -   Kui te saate dialüüsi või muulaadset vere filtratsioonravi. Sõltuvalt kasutatavast masinast ei
                   pruugi Cardace teile sobida.
              -   Kui teil on neeruprobleemid, mille puhul neerude verevarustus on vähenenud (neeruarteri
                   stenoos).
              -   Viimasel 6 raseduskuul (vt allolev lõik „Rasedus ja imetamine“).
              -   Kui teie vererõhk on ebanormaalselt madal või ebastabiilne. Teie arst peab seda hindama.

              Kui mistahes ülalloetletust kehtib teie puhul, siis ärge võtke Cardace’t. Kui te ei ole milleski kindel,
              pidage enne Cardace võtmist nõu oma arstiga.

              Eriline ettevaatus on vajalik ravimiga Cardace
              Enne oma ravimi võtmist pidage nõu oma arsti või apteekriga
              -   Kui teil on südame, maksa või neeruprobleem.
              -    Kui te olete kaotanud rohkesti kehavedelikku või sooli (olles haige (oksendades),
                   kõhulahtisusega, higistades tavalisest rohkem, olles madala soolasisaldusega dieedil, võttes
                   diureetikume (vee väljutajaid) pikka aega või dialüüsraviga).
              -    Kui teil on kavas ravida mesilase või herilase nõelamisest tingitud allergiat (desensitisatsioon).
              -    Kui teile on plaanis manustada anesteetikumi. Seda võidakse manustada operatsiooni tegemise
                   või hambaravi jaoks.  Võib osutuda vajalikuks katkestada ravi Cardace’ga üks päev enne seda;
                   küsige arstilt nõu.
              -   Kui teie veres on rohkesti kaaliumi (nähtub vereanalüüsist).
              -    Kui teil on veresoonte kollageenhaigus nagu skleroderma või süsteemne erütematoosne luupus.
              -    Te peate informeerima oma arsti, kui te arvate et olete rase (või arvate et võite jääda). Cardace’t
                   ei soovitata võtta esimesel 3 raseduskuul ning pärast esimest 3 raseduskuud võib see tõsiselt
                   kahjustada teie beebit, vt lõik „Rasedus ja imetamine“.

              Lapsed
              Cardace’t ei soovitata laste ja alla 18-aastaste noorukite raviks, sest selle populatsiooni ravi kohta ei
              ole andmeid.

              Kui mistahes ülalloetletust kehtib teie kohta (või te ei ole selles kindel), pidage nõu oma arstiga enne
              Cardace võtmist.

              Cardace võtmine koos teiste ravimitega
              Palun informeerige oma arsti või apteekrit, kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid (sh taimseid ravimeid), sest Cardace võib
              mõjutada mõnede teiste ravimite toimet. Mõned teised ravimid võivad samuti mõjutada Cardace
              toimet.

              Öelge oma arstile, kui kui te võtate mistahes alljärgnevat ravimit. Need võivad Cardace toimet
              nõrgendada:
                   Ravimid, mida kasutatakse valu ja palaviku leevendamiseks (nt mittesteroidsed põletikuvastased
                   ravimid (MSPVR) nagu ibuprofeen, indometatsiin või aspiriin).
                   Kõrgenenud vererõhu, šoki, südamepuudulikkuse, astma või allergia raviks kasutatavad ravimid
                   nagu efedriin, noradrenaliin või adrenaliin. Teie arst peab kontrollima teie vererõhku.


             Öelge oma arstile, kui kui te võtate mistahes alljärgnevat ravimit. Need võivad suurendada
              kõrvaltoimete tekke võimalust, kui te võtate Cardace’t:
                   Ravimid, mida kasutatakse valu ja palaviku leevendamiseks (nt mittesteroidsed põletikuvastased
                   ravimid (MSPVR) nagu ibuprofeen, indometatsiin või aspiriin).
                   Vähivastased ravimid (keemiaravi)
                   Siirdatud elundi äratõukereaktsiooni vastu võetavad ravimid nagu tsüklosporiin
                   Diureetikumid (vett väljutavad ravimid) nagu furosemiid
                   Ravimid, mis võivad suurendada teie vere kaaliumisisaldust, nt spironolaktoon, triamtereen,
                   amiloriid, kaaliumisoolad ja hepariin (vereõhendaaja)
                   Steroidravimid põletiku vastu, nt prednisoloon
                   Allopurinool (kasutatakse vere kusihappesisalduse vähendamiseks)
                   Prokaiinamiid (südame rütmihäirete ravim).

              Öelge oma arstile, kui te võtate mistahes alljärgnevat ravimit. Cardace võib neid mõjutada:
                   Suhkurtõve ravimid nagu suukaudsed verssuhkrut langetavad arvimid ja insuliin. Cardace võib
                   langetada teie vere suhkrusisaldust.. Cardace’t võttes peab hoolikalt kontrollima vere
                   suhkrusisaldust.
                   Liitium (vaimse tervise häirete raviks). Cardace cõib suurendada teie vere liitiumisisaldust. Arst
                   peab teie vere liitiumisisaldust hoolikalt kontrollima.
              Kui mistahes ülaloetletust kehtib teie kohta (või te ei ole selles kindel), pidage nõu oma arstiga enne
              Cardace võtmist.

              Cardace võtmine koos toidu ja alkoholiga
                   Alkoholi tarvitamine koos Cardace’ga võib põhjustada pearinglust või joovet. Kui te tunnete
                   muret selle üle, kui palju te võite juua ravi ajal Cardace’ga, arutage sedaa oma arstiga, sest
                   vererõhku langetavate ravimite ja alkoholi toimed võivad liituda.
                   Cardace’t võib võtta koos toiduga või ilma.

              Rasedus ja imetamine
              Te peate ütlema oma arstile, kui te arvate, et olete rase (või võite jääda rasedaks).
              Te ei peaks Cardace’t võtta esimesel 12 rasedusnädalal ning alates 13. rasedusnädalast ei tohi te seda
              üldse võtta, sest selle kasutamine raseduse ajal võib kahjustada beebit.
              Kui te rasestute ravi ajal Cardace’ga, öelge otsekohe oma arstile. Planeeritava raseduse korral on
              ennetavalt vaja üle minna sobivale alternatiivsele ravile.
              Kui te toidate last rinnaga, ei tohi te Cardace’t võtta.
              Enne mistahes ravimi võtmist pidage nõu oma arsti või apteekriga.

              Autojuhtimine ja masinatega töötamine
              Kui te võtate Cardace’t võib teil tekkida pearinglus. Selle teke on tõenäolisem, kui te alustate Cardace
              võtmist või pärast annuse suurendamist. Kui nii juhtub, siis ärge juhtige autot ega kasutage masinaid
              või mehhanisme.

              3.   KUIDAS CARDACE’t VÕTTA

              Võtke Cardace’t täpselt nii nagu arst on teile rääkinud. Kui te ie ole milleski kindel, pidage nõu oma
              arsti või apteekriga.

              Selle ravimi võtmine
                   Võtke seda ravimit suu kaudu iga päev samal ajal
                   Neelake tabletid/kapslid tervelt alla koos vedelikuga
                   Ärge purustage ega närige tablette/kapsleid

              Kui palju võtta
                   Tavaline algannus on 1,25 mg või 2,5 mg üks kord päevas


                  Teie arst kohandab annust, kuni vererõhk on kontrolli all
                   Maksimaalne annus on 10 mg üks kord päevas
              •    Kui te juba võtate diureetikume (vett väljutavad tabletid), võib teie arst diureetikumi annust
                   vähendada enne ravi algust Cardace’ ga
              Vähendamaks teie riski saada südameatakk või insult
                   Tavaline algannus on 2,5 mg üks kord päevas
                   Teie arst võib otsustada annust suurendada
                   Tavaline annus on 10 mg üks kord päevas
              Ravi neerukahjustuse süvenemise vähendamiseks või selle edasilükkamiseks
                   Te võite alustada annusega 1,25 mg või 2,5 mg üks kord päevas
                   Teie arst kohandab annust
                   Tavaline annus on 5 mg või 10 mg üks kord päevas
              Südamepuudulikkuse ravi
                   Tavaline algannus on 1,25 mg üks kord päevas
                   Teie arst kohandab annust
                   Maksimaalne annus on 10 mg päevas. Kaks manustamiskorda päevas on eelistatavam.
              Ravi pärast seda, kui teil on olnud südameatakk
                   Tavaline algannus on 1,25 mg üks kord päevas kuni või 2,5 mg kaks korda päevas
                   Teie arst kohandab annust
                   Tavaline annus on 10 mg päevas. Kaks manustamiskorda päevas on eelistatavam.
              Eakad
              Teie arst vähendab algannust ja kohandab annust aeglasemalt.

              Kui te võtate Cardace’t rohkem kui ette nähtud
              Öelge oma arstile või minge otsekohe lähima haigla esmaabi osakonda. Ärge ise juhtige autot teel
              haiglasse vaid paluge kellelgi teisel teid viia või kutsuge kiirabi. Võtke ravimipakend endaga kaasa.
              Siis teab arst, mida te olete võtnud.

              Kui te unustate Cardace’t võtta
                   Kui teil jääb annus vahele, siis võtke järgmine annus sellekds ette nähtud ajal
                   Ärge võtke kahekordset annust võtmata unustatud tableti/kapsli korvamiseks

              Kui teil on veel küsimusi selle ravimi kasutamise kohta, siis küsige arstilt või apteekrilt.

              4.   VÕIMALIKUD KÕRVALTOIMED

              Nagu kõik ravimid, võib ka Cardace põhjustada kõrvaltoimeid, kuigi kõigil neid ei teki.
              Lõpetage Cardace võtmine ja pöörduge otsekohe arti poole, kui te märkatemistahes alljärgnevat
              tõsist kõrvaltoimet – te võite vajada kiiresti ravi:
                   Näo, huulte või kõri turse, mis raskendab neelamist ja hingamist, samuti sügelus ja lööve. Need
                   võivad olla märgid tõsisest allergilisest reaktsioonist Cardace’le.
                   Tõsised nahareaktsioonid, kaasaarvatud lööve, haavandid teie suus, olemasoleva nahahaiguse
                   halvenemine, punetus, villid või naha eraldumine (Stevans-Johnsoni sündroom, toksiline
                   epidermolüüs või multiformne erüteem).

              Öelge otsekohe arstile, kui teil tekivad:
                    Südame löögisageduse kiirenemine, ebakorrapärased või jõulised südamelöögid
                    (palpitatsioonid), valu rindekeres, pitsitustunne rindkeres või tõsisemad häired, kaasa arvatud
                    südameatakk või insult.
                    Hingamisraskus või köha. Need võivad olla kopsukahjustuse ilmingud.
                    Verevalumid tavalisest kergemini, kestvam veritsus, mistahes märk verejooksust (nt igemete
                    veritsus), korrapäratu kujuga violetsed laigud nahal või infektsioonid tavalisest lihtsamini,
                    kurgu valulikkus ja palavik, väsimustunne, minestamine, pearinglus või kahvatu nahk. Need
                    võivad olla vere või vereloome kahjustuse ilmingud.


                   Tugev valu maos, mis võib kiirguda selga. See võib olla pankreatiidi (kõhunäärme põletiku)
                    ilming.
                    Palavik, külmavärinad, väsimus, isukaotus, maovalu, halb enesetunne, naha või silmade
                    värvumine kollaseks (ikterus). Need võivad olla maksakahjustuse, nt hepatiidi (maksapõletiku)
                    ilmingud.

              Teiste kõrvaltoimete hulka kuuluvad:
              Palun öelge oma arstile, kui mistahes alljärgnevate hulgast muutub tõsiseks või kestab mõnest päevast
              kauem.

              Sage (avaldub vähem kui 1 inimesel 10-st):
                   Peavalu või väsimustunne
                   Pearinglus. See on tõenäolisem, kui te alustate Cardace võtmist või pärast annuse suurendamist
                   Minestamine, hüpotensioon (ebatavaliselt madal vererõhk), eriti kui tõusete järsku püsti või
                   istute
                   Kuiv ärritusköha, nina kõrvalurgete põletik (sinusiit) või bronhiit, hingamisraskus
                   Mao või soolestiku valu, kõhulahtisus, seedehäire, halb enesetunne või haiglane olek
                   Nahalööve, nahapinnast kõrgem või mitte
                   Valu rindkeres
                   Valu või krambid lihastes
                   Vere kaaliumisisalduse tõus vereanalüüsi tulemuste põhjal

              Aeg-ajalt (avaldub vähem kui 1 inimesel 100-st)
                   Tasakaaluhäired (vertigo)
                   Sügelus ja ebatavalised nahaaistingud nagu tuimus, torkimine, põletus või judin nahal
                   (paresteesia)
                   Asjade maitse kadumine või muutus
                   Unehäired
                   Depressioonitunne, ärevus, tavalisest närvilisem tunne või rahutus
                   Ninakinnisus, hingamisraskus või astma halvenemine
                   Soolestiku turse, mida nimetatakse „angioödeem“, mille ilmnemise sümptomiteks on kõhuvalu,
                   iiveldus ja kõhulahtisus
                   Kõrvetised, kõhukinnisus või suukuivus
                   Päevase uriinikoguse suurenemine
                   Higistamine tavalisest rohkem
                   Isu vähenemine või kaotus (anoreksia)
                   Väljendunud või ebaregulaarsed südamelöögid. Tursunud käed ja jalad. See võib viidata
                   ülemäärasele vedelikupeetusele teie organismis
                   Kuumahood
                   Hägune nägemine
                   Valu liigestes
                   Palavik
                   Seksuaalne võimetus meestel, seksuaalse himu  vähenemine meestel või naistel
                   Vere teatud valgeliblede (eosinofiilide) arvu suurenemine vereanalüüsis
                   Muutused vereanalüüsides, mis näitavad muutusi maksa, pankrease ja neerude töös

              Harv (avaldub vähem kui 1 inimesel 1000-st)
                   Nõrkus- või segasustunne
                   Punane ja paistes keel
                   Naha tõsine ketendus või irdumine, sügelev, kühmuline lööve
                   Küüntekahjustus (küünete kinnitumise nõrgenemine või eraldumine küüneloožist)
                   Nahaalööve või verevalumid
                   Värvilaigud nahal ja külmad jäsemed
                   Punetavad, sügelevad, tursunud või märjad silmad
                   Kuulmishäired ja heliaistingud kõrvas


                  Nõrkustunne
                   Punavererakkude, valgeliblede või vereliistakute arvu langus või hemoglobiinisisalduse
                   vereproovis

              Väga harv (avaldub vähem kui 1 inimesel 10000-st)
                   Tavalisest suurem tundlikkus päikesevalguse suhtes

              Teised teatatud kõrvaltoimed
              Öelge oma arstile, kui mistahes alljärgenevate hulgast muutub tõsiseks või kestab mõnest päevast
              kauem.
                   Kontsentreerumisraskus
                   Suu turse
                   Liiga väike vererakkude arv vereproovis
                   Vere naatriumisisalduse langus vereproovis
                   Sõrmed ja varbad muudavad külma tundes värvi ja pärast ülessoojenemist torgivad või tunduvad
                   valulikud (Raynaud’ fenomen)
                   Rindade suurenemine meestel
                   Aeglustunud või puudulikud reaktsioonid
                   Põletustunne
                   Asjade lõhna muutus
                   Juuste väljalangemine

              Kui te märkate mõnda kõrvalotimet, mida selles infolehes ei ole nimetatud, palun rääkige sellest oma
              arstile või apteekrile.


              5.   KUIDAS CARDACE’t SÄILITADA

              Hoida laste eest varjatud ja kättesaamatus kohas.
              Ärge kasutage Cardace’t pärast kõlblikkusaega, mis on märgitud karbile, blistrile ja pudelile.
              Kõlblikkusaeg viitab kuu viimasele päevale.
              See ravimpreparaat ei vaja säilitamisel eritingimusi.
              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO

              Mida Cardace sisaldab
              Toimeaine on ramipriil.
              2,5 mg: Iga tablett sisaldab 2,5 mg ramipriili.
              5 mg: Iga tablett sisaldab 5 mg ramipriili.
              10 mg: Iga tablett sisaldab 10 mg ramipriili.

              Abiained on:
              2,5 mg tabletid
              Hüpromelloos
              Eeltöödeldud maisitärklis
              Mikrokristalne tselluloos
              Naatriumstearüülfumaraat
              Kollane raudoksiid (E172)

              5 mg tabletid
              Hüpromelloos


             Eeltöödeldud maisitärklis
              Mikrokristalne tselluloos
              Naatriumstearüülfumaraat
              Punane raudoksiid (E172)

              10 mg tabletid
              Hüpromelloos
              Eeltöödeldud maisitärklis
              Mikrokristalne tselluloos
              Naatriumstearüülfumaraat


              Kuidas Cardace välja näeb ja pakendi sisu
              2,5 mg tabletid
              Kollaka kuni kollase värvusega piklikud poolitusjoonega tabletid, mille ühel poolel on märgistus 2,5 ja
              logo, teisel poolel HMR & 2.5. Tableti saab jagada kaheks võrdseks osaks.


              5 mg tabletid
              Kahvaturoosa värvusega piklikud poolitusjoonega tabletid, mille ühel poolel on märgistus 5 ja logo,
              teisel poolel HMP & 5. Tableti saab jagada kaheks võrdseks osaks.


              10 mg tabletid
              Valge kuni peaaegu valge värvusega piklikud poolitusjoonega tabletid, mille ühel poolel on märgistus
              HMO/HMO. Tableti saab jagada kaheks võrdseks osaks.


              Cardace 2,5 mg tabletid on PVC/Alu blisterpakendis, 7, 10, 14, 15, 18, 20, 28, 30, 45, 50, 60, 90, 98,
              99, 100, 300, 500 tabletti karbis ja 500 tabletti pruunis korgiga klaaspudelis

              Cardace 5 mg tabletid on PVC/Alu blisterpakendis, 10, 14, 15, 18, 20, 21, 28, 30, 45, 50, 56, 90, 98,
              99, 100, 300, 500 tabletti karbis ja 28, 56, 500 tabletti pruunis korgiga klaaspudelis.

              Cardace 10 mg tabletid on PVC/Alu blisterpakendis, 7, 10, 14, 15, 18, 20, 28, 30, 45, 50, 56, 90, 98,
              99, 100, 300, 500 tabletti karbis ja 28, 56, 500 tabletti pruunis korgiga klaaspudelis.

              Kõik pakendi suurused ei pruugi olla müügil.

              Müügiloa hoidja ja tootja
              Müügiloa hoidja
              sanofi-aventis Estonia OÜ
              Pärnu mnt. 139 E/2 11317 Tallinn
              Eesti

              Tootjad
              sanofi-aventis S.p.A.
              Strada Statale 17, Km 22
              67019 Scoppito Itaalia

              ja/või

              Sanofi Winthrop Industrie
              6, boulevard de l’Europe
              21800 Quetigny
