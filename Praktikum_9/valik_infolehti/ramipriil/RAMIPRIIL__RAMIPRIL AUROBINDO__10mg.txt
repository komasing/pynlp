

                               PAKENDI INFOLEHT: INFORMATSIOON KASUTAJALE

                                            Ramipril Aurobindo, 5 mg tabletid
                                            Ramipril Aurobindo, 10 mg tabletid

                                                        Ramipriil

                 Enne ravimi võtmist lugege hoolikalt infolehte
                 - Hoidke infoleht alles, et seda vajadusel uuesti lugeda.
                 - Kui teil on lisaküsimusi, pidage palun nõu arsti või apteekriga.
                 - Ravim on välja kirjutatud isiklikult teile ja seda ei tohi anda kellelegi teisele. Ravim võib olla neile
                    kahjulik isegi kui haigussümptomid on sarnased.
                 - Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
                    selles infolehes ei ole nimetatud, palun rääkige sellest oma arstile või apteekrile.

                 Infolehes antakse ülevaade
                 1.  Mis ravim on Ramipril Aurobindo ja milleks seda kasutatakse
                 2.  Mida on vaja teada enne Ramipril Aurobindo võtmist
                 3.  Kuidas Ramipril Aurobindo’t võtta.
                 4.  Võimalikud kõrvaltoimed
                 5.  Kuidas Ramipril Aurobindo’t säilitada
                 6.  Lisainfo


                 1.    MIS RAVIM ON RAMIPRIL AUROBINDO JA MILLEKS SEDA KASUTATAKSE

                       Ramipril Aurobindo sisaldab ramipriili-nimelist ravimit. See kuulub AKE (angiotensiini
                       konverteeriva ensüümi) inhibiitoriteks kutsutavate ravimite rühma.

                       Ramipril Aurobindo mõjub:
                        • vähendades teie organismis ainete tootmist, mis võivad tõsta teie vererõhku,
                        • lõõgastades ja laiendades teie veresooni,
                        • hõlbustades teie südame tööd vere pumpamisel organismis.

                       Ramipril Aurobindo’t võib kasutada:
                        • kõrgenenud vererõhu (hüpertensiooni) raviks,
                        • südameataki või insuldi ridki vähendamiseks,
                        • vähendamaks neerukahjustuse süvenemise riski või selle edasilükkamiseks (kui teil on
                           suhkurtõbi või mitte),
                        • teie südame raviks, kui see ei jaksa pumbata piisaval hulgal verd teie organismi
                           (südamepuudulikkus),
                        • südameataki (müokardi infarkti) järgseks raviks, kui see on tüsistunud
                           südamepuudulikkusega.


                 2.    MIDA ON VAJA TEADA ENNE RAMIPRIL AUROBINDO VÕTMIST

                        Ärge võtke Ramipril Aurobindo’t:
                        • Kui te olete allergiline (ülitundlik) ramipriil, mõne teise AKE inhibiitori või Ramipril
                           Aurobindo mõne koostisosa suhtes, mis on loetletud lõigus 6.
                           Allergianähtude hulka võivad kuuluda lööve, neelamis- või hingamisprobleemid, teie
                           huulte, näo, kõri või keele turse.
                        • Kui teil on kunagi olnud tõsine allergiline reaktsioon, nimega „angioödeem“. Selle
                           ilminguteks on sügelus, nõgestõbi (urtikaaria), punased märgid kätel, jalgadel ja kõris,
                           kõri ja keele turse, turse silmade ja huulte ümber, hingamis- ja neelamisraskus.


                       •Kui te saate dialüüsi või mõnda muud vere filtratsioonravi. Sõltuvalt kasutatavast
                           masinast ei pruugi Ramipril Aurobindo teile sobida.
                        • Kui teil on neeruprobleemid, mille puhul neerude verevarustus on vähenenud (neeruarteri
                           stenoos).
                        • Kui teil on rohkem kui 3 kuud rase. (Samuti on parem vältida ramipriili raseduse algul - vt
                           "Rasedus").
                        • Kui teie vererõhk on ebanormaalselt madal või ebastabiilne. Teie arst peab seda hindama.

                        Kui mistahes ülalloetletust kehtib teie puhul, siis ärge võtke Ramipril Aurobindo’t. Kui te ei
                        ole milleski kindel, pidage enne Ramipril Aurobindo võtmist nõu oma arstiga.

                        Eriline ettevaatus on vajalik ravimiga Ramipril Aurobindo:
                        Enne oma ravimi võtmist pidage nõu oma arsti või apteekriga
                        • Kui teil on südame, maksa või neeruprobleem.
                        • Kui te olete kaotanud rohkesti kehavedelikku või sooli (olles haige (oksendades),
                           kõhulahtisusega, higistades tavalisest rohkem, olles madala soolasisaldusega dieedil,
                           võttes diureetikume (vee väljutajaid) pikka aega või dialüüsraviga).
                        • Kui teil on kavas ravida mesilase või herilase nõelamisest tingitud allergiat
                           (desensitisatsioon).
                        • Kui teile on plaanis manustada anesteetikumi. Seda võidakse manustada operatsiooni
                           tegemise või hambaravi jaoks. Võib osutuda vajalikuks katkestada ravi Ramipril
                           Aurobindo’ga üks päev enne seda; küsige arstilt nõu.
                        • Kui teie veres on rohkesti kaaliumi (nähtub vereanalüüsist).
                        • Kui teil on veresoonte kollageenhaigus nagu skleroderma või süsteemne erütematoosne
                           luupus.
                        • Te peate ütlema oma arstile, kui arvate, et olete rase (või võite rasestuda). Ramipriil
                           Aurobindo’t ei soovitata kasutada raseduse algul ning seda ei tohi kasutada kui te olete
                           rohkem kui 3 kuud rase, sest see võib põhjustada tõsist kahju teie lapsele (vt "Rasedus").

                        Lapsed
                        Ramipril Aurobindo’t ei soovitata laste ja alla 18-aastaste noorukite raviks, sest selle ravimi
                        ohutuse ja efektiivsuse kohta nendel ei ole andmeid.

                        Kui mistahes ülalloetletust kehtib teie kohta (või te ei ole selles kindel), pidage nõu oma
                        arstiga enne Ramipril Aurobindo võtmist.

                        Ramipril Aurobindo võtmine koos teiste ravimitega
                        Palun informeerige oma arsti või apteekrit, kui te kasutate või olete hiljuti kasutanud mingeid
                        muid ravimeid, kaasa arvatud ilma retseptita ostetud ravimeid (sh taimseid ravimeid).
                        Ramipril Aurobindo võib mõjutada mõnede teiste ravimite toimet. Mõned teised ravimid
                        võivad samuti mõjutada Ramipril Aurobindo toimet.

                        Öelge oma arstile, kui kui te võtate mõnda alljärgnevat ravimit. Need võivad Ramipril
                        Aurobindo toimet nõrgendada:
                        • Ravimid, mida kasutatakse valu ja palaviku leevendamiseks (nt mittesteroidsed
                           põletikuvastased ravimid (MSPVR) nagu ibuprofeen, indometatsiin või aspiriin).
                        • Kõrgenenud vererõhu, šoki, südamepuudulikkuse, astma või allergia raviks kasutatavad
                           ravimid nagu efedriin, noradrenaliin või adrenaliin. Teie arst peab kontrollima teie
                           vererõhku.

                        Öelge oma arstile, kui kui te võtate mõnda alljärgnevat ravimit. Need võivad suurendada
                        kõrvaltoimete tekke võimalust, kui te võtate nendega koos Ramipril Aurobindo’t:
                        • Ravimid, mida kasutatakse valu ja palaviku leevendamiseks (nt mittesteroidsed
                           põletikuvastased ravimid (MSPVR) nagu ibuprofeen, indometatsiin või aspiriin).
                        • Vähivastased ravimid (keemiaravi)
                        • Siirdatud elundi äratõukereaktsiooni vastu võetavad ravimid nagu tsüklosporiin


                       •Diureetikumid (vett väljutavad ravimid) nagu furosemiid
                        • Ravimid, mis võivad suurendada teie vere kaaliumisisaldust, nt spironolaktoon,
                           triamtereen, amiloriid, kaaliumisoolad ja hepariin (vereõhendaaja)
                        • Steroidravimid põletiku vastu, nt prednisoloon
                        • Allopurinool (kasutatakse vere kusihappesisalduse vähendamiseks)
                        • Prokaiinamiid (südame rütmihäirete ravim).

                        Öelge oma arstile, kui te võtate mõnda alljärgnevat ravimit. Ramipril Aurobindo võib neid
                        mõjutada:
                        • Suhkurtõve ravimid nagu suukaudsed veresuhkrut langetavad ravimid ja insuliin. Ramipril
                           Aurobindo võib langetada teie vere suhkrusisaldust. Ramipril Aurobindo’t võttes peab
                           hoolikalt kontrollima vere suhkrusisaldust.
                        • Liitium (vaimse tervise häirete raviks). Ramipril Aurobindo võib suurendada
                           liitiumisisaldust teie veres. Arst peab teie vere liitiumisisaldust hoolikalt kontrollima.
                        Kui mistahes ülaloetletust kehtib teie kohta (või te ei ole selles kindel), pidage nõu oma arstiga
                        enne Ramipril Aurobindo võtmist.

                       Ramipril Aurobindo võtmine koos toidu ja alkoholiga
                        • Alkoholi tarvitamine koos Ramipril Aurobindo’ga võib põhjustada pearinglust või joovet.
                           Kui te tunnete muret selle üle, kui palju te võite ravi ajal Ramipril Aurobindo’ga alkoholi
                           juua, arutage seda oma arstiga, sest vererõhku langetavate ravimite ja alkoholi toimed
                           võivad liituda.
                        • Ramipril Aurobindo võib võtta koos toiduga või ilma.

                        Rasedus ja imetamine
                        Te peate ütlema oma arstile, kui arvate, et olete rase (või võite rasestuda). Tavaliselt
                        soovitatakse lõpetada Ramipril Aurobindo kasutamine enne rasedust või niipea, kui te teate, et
                        te olete rase. Arst ütleb teile, kas te peate hakkama Ramipril Aurobindo asemel mõnda teist
                        ravimit võtma. Ramipriil Aurobindo’t ei soovitata kasutada raseduse algul ja seda ei tohi võtta,
                        kui te olete juba rohkem kui 3 kuud rase, sest see võib põhjustada tõsist kahju teie lapsele..

                        Informeerige oma arsti kui te toidate last rinnaga või kavatsete seda teha. Ramipriil
                        Aurobindo’t ei soovitata imetamise ajal kasutada. Kui te soovite last rinnaga toita, võib teie
                        arst soovitada teile mõnda teist ravimit, seda eriti kui teie laps on vastsündinu või on sündinud
                        enneaegselt.

                        Autojuhtimine ja masinatega töötamine
                        Kui te võtate Ramipril Aurobindo’t võib teil tekkida pearinglus. Selle teke on tõenäolisem
                        Ramipril Aurobindo võtmise alustamisel või pärast annuse suurendamist. Kui nii juhtub, siis
                        ärge juhtige autot ega kasutage masinaid või mehhanisme.

                       Oluline teave mõningate Ramipril Aurobindo koostisainete suhtes
                        See ravim sisaldab laktoosmonohüdraati. Kui teil on öelnud arst, et teil on mõningate suhkrute
                        suhtes talumatus, konsulteerige oma arstiga enne selle ravimi võtmist.


                 3.    KUIDAS RAMIPRIL AUROBINDO’t VÕTTA

                        Võtke Ramipril Aurobindo ’t täpselt nii nagu arst on teile rääkinud. Kui te ei ole milleski
                        kindel, pidage nõu oma arsti või apteekriga.

                        Kui teile on määratud annused alla 2,5 mg päevas, siis Ramipril Aurobindo teile ei sobi. Alla
                        2,5 mg manustamiseks on olemas teised ramipriili sisaldavad ravimid. Paluge, et teie arst
                        soovitaks teile neist mõnda.


                      Ravimi võtmine
                        • Võtke Ramipril Aurobindo’t suu kaudu iga päev samal ajal
                        • Neelake tabletid alla tervelt koos vedelikuga
                        • Ärge purustage ega närige tablette.

                       Kui palju võtta
                        • Tavaline algannus on 1,25 mg või 2,5 mg üks kord päevas
                        • Teie arst kohandab ravimi annust seni, kuni teie vererõhk on kontrolli all
                        • Maksimaalne annus on 10 mg üks kord päevas
                        • Kui te juba võtate diureetikume (vett väljutavad tabletid), võib teie arst enne ravi algust
                           Ramipril Aurobindo’ga diureetikumi annust vähendada.

                       Vähendamaks südameataki või insudi riski
                        • Tavaline algannus on 1 2,5 mg üks kord päevas
                        • Teie arst võib ravimi annust suurendada
                        • Tavaline annus on 10 mg üks kord päevas

                       Ravi neerukahjustuse süvenemise vähendamiseks või selle edasilükkamiseks
                        • Te võite alustada annusega 1,25 mg või 2,5 mg üks kord päevas
                        • Teie arst kohandab annust
                        • Tavaline annus on 5 mg või 10 mg üks kord päevas

                       Südamepuudulikkuse ravi
                        • Tavaline algannus on 1,25 mg v üks kord päevas
                        • Teie arst kohandab annust
                        • Maksimaalne annus on 10 mg päevas. Soovitatav on manustada see annus jaotatult kaheks
                           erinevaks manustamiskorraks.

                       Ravi pärast seda, kui teil on olnud südameatakk
                        • Tavaline algannus on 1,25 mg üks kord päevas kuni või 2,5 mg kaks korda päevas
                        • Teie arst kohandab annust
                        • Tavaline annus on 10 mg päevas. Kaks manustamiskorda päevas on eelistatavam.

                       Eakad
                        Teie puhul vähendab arst algannust ja kohandab annust aeglasemalt.

                       Kui te võtate Ramipril Aurobindo’t rohkem kui ette nähtud
                       Öelge oma arstile või minge otsekohe lähima haigla esmaabi osakonda. Ärge juhtige autot ise
                       teel haiglasse, vaid paluge kellelgi teisel teid viia või kutsuge kiirabi. Võtke ravimipakend
                       endaga kaasa. Siis teab arst, mida te olete võtnud.

                       Kui te unustate Ramipril Aurobindo’t võtta
                        • Kui teil jääb annus vahele, siis võtke järgmine annus sellekds ette nähtud ajal
                        • Ärge võtke kahekordset annust võtmata unustatud tableti/kapsli korvamiseks

                       Kui teil on veel küsimusi selle ravimi kasutamise kohta, siis küsige arstilt või apteekrilt.


                 4.    VÕIMALIKUD KÕRVALTOIMED

                       Nagu kõik ravimid, võib ka Ramipril Aurobindo põhjustada kõrvaltoimeid, kuigi kõigil neid ei
                       teki.

                       Lõpetage Ramipril Aurobindo võtmine ja pöörduge otsekohe arti poole, kui te märkate
                       mõnda alljärgnevatest tõsistest kõrvaltoimetest – te võite vajada kiiresti ravi:


                       •Näo, huulte või kõri turse, mis raskendab neelamist ja hingamist, samuti sügelus ja lööve.
                           Need võivad olla märgid tõsisest allergilisest reaktsioonist Ramipril Aurobindo’le.
                        • Tõsised nahareaktsioonid, kaasaarvatud lööve, haavandid teie suus, olemasoleva
                           nahahaiguse halvenemine, punetus, villid või naha eraldumine (Stevans-Johnsoni
                           sündroom, toksiline epidermolüüs või multiformne erüteem).

                       Öelge otsekohe arstile, kui teil tekivad:
                        • Südame löögisageduse kiirenemine, ebakorrapärased või jõulised südamelöögid
                           (palpitatsioonid), valu rindekeres, pitsitustunne rindkeres või tõsisemad häired, kaasa
                           arvatud südameatakk või insult.
                        • Hingamisraskus või köha. Need võivad olla kopsukahjustuse ilmingud.
                        • Verevalumid tavalisest kergemini, kestvam veritsus, mistahes märk verejooksust (nt
                           igemete veritsus), korrapäratu kujuga violetsed laigud nahal või infektsioonid tavalisest
                           lihtsamini, kurgu valulikkus ja palavik, väsimustunne, minestamine, pearinglus või
                           kahvatu nahk. Need võivad olla vere või vereloome kahjustuse ilmingud.
                        • Tugev valu maos, mis võib kiirguda selga. See võib olla pankreatiidi (kõhunäärme
                           põletiku) ilming.
                        • Palavik, külmavärinad, väsimus, isukaotus, maovalu, halb enesetunne, naha või silmade
                           värvumine kollaseks (ikterus). Need võivad olla maksakahjustuse, nt hepatiidi
                           (maksapõletiku) ilmingud.

                       Teiste kõrvaltoimete hulka kuuluvad:
                       Palun öelge oma arstile, kui mistahes alljärgnevate hulgast muutub tõsiseks või kestab mõnest
                       päevast kauem.

                       Sage (avaldub vähem kui 1 inimesel 10-st):
                        • Peavalu või väsimustunne
                        • Pearinglus. See on tõenäolisem, kui te alustate Ramipril Aurobindo võtmist või pärast
                           annuse suurendamist
                        • Minestamine, hüpotensioon (ebatavaliselt madal vererõhk), eriti kui tõusete järsku püsti
                           või istute
                        • Kuiv ärritusköha, nina kõrvalurgete põletik (sinusiit) või bronhiit, hingamisraskus
                        • Mao või soolestiku valu, kõhulahtisus, seedehäire, halb enesetunne või haiglane olek
                        • Nahalööve, nahapinnast kõrgem või mitte
                        • Valu rindkeres
                        • Valu või krambid lihastes
                        • Vere kaaliumisisalduse tõus vereanalüüsi tulemuste põhjal

                       Aeg-ajalt (avaldub vähem kui 1 inimesel 100-st)
                        • Tasakaaluhäired (vertigo)
                        • Sügelus ja ebatavalised nahaaistingud nagu tuimus, torkimine, põletus või judin nahal
                           (paresteesia)
                        • Asjade maitse kadumine või muutus
                        • Unehäired
                        • Depressioonitunne, ärevus, tavalisest närvilisem tunne või rahutus
                        • Ninakinnisus, hingamisraskus või astma halvenemine
                        • Soolestiku turse, mida nimetatakse „angioödeem“, mille ilmnemise sümptomiteks on
                           kõhuvalu, iiveldus ja kõhulahtisus
                        • Kõrvetised, kõhukinnisus või suukuivus
                        • Päevase uriinikoguse suurenemine
                        • Higistamine tavalisest rohkem
                        • Isu vähenemine või kaotus (anoreksia)
                        • Väljendunud või ebaregulaarsed südamelöögid. Tursunud käed ja jalad. See võib viidata
                           ülemäärasele vedelikupeetusele teie organismis
                        • Kuumahood


                       •Hägune nägemine
                        • Valu liigestes
                        • Palavik
                        • Seksuaalne võimetus meestel, seksuaalse himu vähenemine meestel või naistel
                        • Vere teatud valgeliblede (eosinofiilide) arvu suurenemine vereanalüüsis
                        • Muutused vereanalüüsides, mis näitavad muutusi maksa, pankrease ja neerude töös

                       Harv (avaldub vähem kui 1 inimesel 1000-st)
                        • Nõrkus- või segasustunne
                        • Punane ja paistes keel
                        • Naha tõsine ketendus või irdumine, sügelev, kühmuline lööve
                        • Küüntekahjustus (küünete kinnitumise nõrgenemine või eraldumine küüneloožist)
                        • Nahaalööve või verevalumid
                        • Värvilaigud nahal ja külmad jäsemed
                        • Punetavad, sügelevad, tursunud või märjad silmad
                        • Kuulmishäired ja heliaistingud kõrvas
                        • Nõrkustunne
                        • Punavererakkude, valgeliblede või vereliistakute arvu langus või hemoglobiinisisalduse
                           vereproovis

                       Väga harv (avaldub vähem kui 1 inimesel 10000-st)
                        • Tavalisest suurem tundlikkus päikesevalguse suhtes

                       Teised kõrvaltoimed
                       Öelge oma arstile, kui mistahes alljärgenevate hulgast muutub tõsiseks või kestab mõnest
                       päevast kauem.
                        • Kontsentreerumisraskus
                        • Suu turse
                        • Liiga väike vererakkude arv vereproovis
                        • Vere naatriumisisalduse langus vereproovis
                        • Sõrmed ja varbad muudavad külma tundes värvi ja pärast ülessoojenemist torgivad või
                           tunduvad valulikud (Raynaud’ fenomen)
                        • Rindade suurenemine meestel
                        • Aeglustunud või puudulikud reaktsioonid
                        • Põletustunne
                        • Asjade lõhna muutus
                        • Juuste väljalangemine
                       Kui te märkate mõnda kõrvalotimet, mida selles infolehes ei ole nimetatud, palun rääkige
                       sellest oma arstile või apteekrile.


                 5.    KUIDAS RAMIPRIL AUROBINDO’t SÄILITADA

                        Hoida laste eest varjatud ja kättesaamatus kohas.

                        Hoida temperatuuril kuni 25°C. Hoida originaalpakendis, niiskuse eest kaitstult.

                        Ärge kasutage Ramipril Aurobindo’t pärast kõlblikkusaega, mis on märgitud sildil pärast
                        Kõlblik kuni. Kõlblikkusaeg viitab kuu viimasele päevale.

                        Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                        apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                        keskkonda.


                6. LISAINFO

                       Mida Ramipril Aurobindo sisaldab
                        - Toimeaine on ramipril. Üks tablett sisaldab 5 mg või 10 mg ramipriil.
                        - Abiained on tärklis eelgeelistatud (mais), laktoosmonohüdraat, naatriumvesinikkarbonaat
                           (E500), kroskarmelloosnaatrium (E468), punane raudoksiid [5mg tablette] (E172) ja
                           naatriumstearüülfumaraat.

                       Kuidas Ramipril Aurobindo välja näeb ja pakendi sisu
                        Ramipril Aurobindo 5 mg tabletid:
                        Kahvaturoosa laiguline, lame kaldservadega piklik katmata tablett sissepressitud kirjaga "H"
                        ja "19" kummalgi pool poolitusjoont tableti mõlemal tableti poolel. Tablett on poolitatav
                        kaheks võrdseks osaks.

                        Ramipril Aurobindo 10 mg tabletid:
                        Valge kuni peaaegu valge, lame kaldservadega piklik katmata tablett sissepressitud kirjaga
                        "H" ja "20" kummalgi pool poolitusjoont tableti mõlemal poolel. Tablett on poolitatav kaheks
                        võrdseks osaks.

                        Ramipriil Aurobindo tabletid on saadaval:
                        Blisterpakendis (polüamiid / alumiinium / PVC / alumiinium).
                        Valge läbipaistmatu HDPE konteiner PP keeratava korgiga

                        Pakendi suurused:
                        Ramipriil Aurobindo 5 mg tabletid:
                        Blisterpakend: 7, 10, 14, 20, 28, 30, 42, 50, 56, 60, 98, 100 ja 500 tabletti
                        HDPE konteiner pakendis: 30 ja 1000 tabletti

                        Ramipriil Aurobindo 10 mg tabletid:
                        Blisterpakend: 20, 28, 30, 50, 56, 60, 98, 100 ja 500 tabletti
                        HDPE konteiner pakendis: 30 ja 1000 tabletti

                        Kõik pakendi suurused ei pruugi olla müügil.

                       Müügiloa hoidja
                        Aurobindo Pharma (Malta) Limited
                        Vault 14, Level 2, Valletta Waterfront, Floriana FRN 1913
                        Malta

                        Tootja
                        Milpharm Limited
                        Ares, Odyssey Business Park, West End Road,
                        South Ruislip HA4 6QD.
                        Ühendkuningriik

                        Või

                        APL Swift Services (Malta) Limited
                        HF26, Hal Far Industrial Estate
                        Hal Far, Birzebbugia, BBG 3000
                        Malta

                        Või

                        Galenicum Health, S.L.
                        Avenida Diagonal 538, 4º 1ª
