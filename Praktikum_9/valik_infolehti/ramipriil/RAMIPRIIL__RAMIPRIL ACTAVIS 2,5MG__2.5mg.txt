

                            PAKENDI INFOLEHT: INFORMATSIOON KASUTAJALE

                                          Ramipril Actavis 2,5 mg, tabletid
                                           Ramipril Actavis 5 mg, tabletid
                                          Ramipril Actavis 10 mg, tabletid
                                                     Ramipriil


              Enne ravimi võtmist lugege hoolikalt infolehte.
              -  Hoidke infoleht alles, et seda vajadusel uuesti lugeda.
              -  Kui teil on lisaküsimusi, pidage nõu oma arsti või apteekriga.
              -  Ravim on välja kirjutatud teile. Ärge andke seda kellelegi teisele. Ravim võib olla neile kahjulik,
                  isegi kui haigussümptomid on sarnased.
              -  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                  mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade
              1.  Mis ravim on Ramipril Actavis ja milleks seda kasutatakse
              2.  Mida on vaja teada enne Ramipril Actavis’e võtmist
              3.  Kuidas Ramipril Actavis’t võtta
              4.  Võimalikud kõrvaltoimed
              5.  Kuidas Ramipril Actavis’t säilitada
              6.  Lisainfo


              1.    MIS RAVIM ON RAMIPRIL ACTAVIS JA MILLEKS SEDA KASUTATAKSE

              Ramipril Actavis sisaldab ramipriili nimelist ravimit, mis kuulub ravimite rühma, mida nimetatakse
              AKE (angiotensiini konverteeriv ensüüm) inhibiitoriteks.

              Ramipril Actavis mõjub:
              -  vähendades teie organismis ainete tootmist, mis võivad tõsta teie vererõhku,
              -  lõõgastades ja laiendades teie veresooni,
              -  hõlbustades teie südamel pumbata verd organismis.

              Ramipril Actavis´t kasutatakse:
              -  kõrgenenud vererõhu (hüpertensiooni) raviks,
              -  vähendamaks riski saada südameatakk või insult,
              -  vähendamaks või lükata edasi neerukahjustuse süvenemise riski (kui teil on suhkurtõbi või mitte),
              -  teie südame raviks, kui see ei jaksa pumbata piisaval hulgal verd teie organismi
                  (südamepuudulikkus),
              -  südameataki (müokardiinfarkti) järgseks raviks, kui see on tüsistunud südamepuudulikkusega.


              2.    MIDA ON VAJA TEADA ENNE RAMIPRIL ACTAVIS’E VÕTMIST

              Ärge kasutage Ramipril Actavis’t
              -  kui te olete ülitundlik (allergiline) ramipriili, ükskõik millise teise AKE inhibiitori või Ramipril
                  Actavis’e mõne koostisosa suhtes (vt lõik 6). Allergianähtude hulka võivad kuuluda lööve,
                  neelamis- või hingamisprobleemid, huulte, näo, kõri või keele turse;
              -  kui teil on kunagi olnud tõsine allergiline reaktsioon, mille nimetus on „angioödeem“. Selle
                  tunnusteks on sügelus, nõgestõbi (urtikaaria), punased plekid kätel, jalgadel ja kõris, kõri ja keele
                  turse, turse silmade ja huulte ümber, hingamis- ja neelamisraskused;
              -  kui te saate dialüüsravi või mõnda muud vere filtratsioonravi. Sõltuvalt kasutatavast masinast ei
                  pruugi Ramipril Actavis teile sobida;


             -kui teil on neeruprobleemid, mille puhul neerude verevarustus on vähenenud (neeruarteri
                  stenoos);
              -  kui te olete rohkem kui 3 kuud rase (samuti on parem Ramipril Actavis’t vältida raseduse alguses,
                  vt raseduse lõiku);
              -  kui teie vererõhk on ebanormaalselt madal või ebastabiilne. Teie arst peab seda hindama.

              Kui midagi ülalloetletust kehtib teie puhul, siis ärge kasutage Ramipril Actavis’t. Kui te ei ole
              milleski kindel, pidage enne Ramipril Actavis’e võtmist nõu oma arstiga.

              Eriline ettevaatus on vajalik ravimiga Ramipril Actavis
              Enne ravimi võtmist pidage nõu oma arsti või apteekriga:
              -  kui teil on südame, neeru- või maksaprobleemid;
              -  kui te olete kaotanud rohkesti kehavedelikku või sooli (olles haige (oksendades), kõhulahtisusega,
                  higistades tavalisest rohkem, olles madala soolasisaldusega dieedil, võttes diureetikume (vee
                  väljutajaid) pikka aega või dialüüsraviga);
              -  kui teil on kavas ravida mesilase või herilase nõelamisest tingitud allergiat (desensitisatsioon);
              -  kui teile on plaanis manustada anesteetikumi. Seda võidakse manustada operatsiooni tegemiseks
                  või hambaravi jaoks. Võib osutuda vajalikuks katkestada ravi Ramipril Actavis’ega üks päev
                  enne seda; küsige oma arstilt nõu;
              -  kui teie veres on rohkesti kaaliumi (selgub vereanalüüsist);
              -  kui teil on veresoonte kollageenhaigus nagu skleroderma või süsteemne erütematoosne luupus.
              -  te peate informeerima oma arsti, kui te arvate et olete rase (või arvate et võite jääda rasedaks).
                  Ramipril Actavis’t ei soovitata võtta varase raseduse vältel ning ei tohi võtta pärast esimest 3
                  raseduskuud, kuna sellel ajal kasutamine võib tõsiselt kahjustada teie beebit (vt lõik „Rasedus ja
                  imetamine“).

              Lapsed
              Ramipril Actavis’t ei soovitata laste ja alla 18-aastaste noorukite raviks, sest selles vanusegrupis ei
              ole ravimit kunagi kasutatud.

              Kui midagi ülalloetletust kehtib teie kohta (või te ei ole selles kindel), pidage nõu oma arstiga enne
              Ramipril Actavis’e võtmist.

              Võtmine koos teiste ravimitega
              Palun informeerige oma arsti või apteekrit kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid, mujalt sisse toodud ravimeid (sh taimseid
              ravimeid), sest Ramipril Actavis võib mõjutada mõnede teiste ravimite toimet. Mõned teised ravimid
              võivad samuti mõjutada Ramipril Actavis’e toimet.

              Rääkige oma arstile, kui te võtate ükskõik millist alljärgnevat ravimit. Need võivad kasutamisel koos
              Ramipril Actavis’ega toimet nõrgendada:
              -  Ravimid, mida kasutatakse valu ja palaviku leevendamiseks (nt mittesteroidsed põletikuvastased
                  ained (MSPVA-d) nagu ibuprofeen, indometatsiin või aspiriin).
              -  Kõrgenenud vererõhu, šoki, südamepuudulikkuse, astma või allergia raviks kasutatavad ravimid
                  nagu efedriin, noradrenaliin või adrenaliin. Teie arst peab kontrollima teie vererõhku.

              Palun öelge oma arstile, kui te võtate ükskõik millist alljärgnevat ravimit. Need võivad kasutamisel
              koos Ramipril Actavis’ega suurendada kõrvaltoimete tekke võimalust:
              -  Ravimid, mida kasutatakse valu ja palaviku leevendamiseks (nt mittesteroidsed põletikuvastased
                  ravimid (MSPVA-d) nagu ibuprofeen, indometatsiin ja aspiriin).
              -  Vähivastased ravimid (keemiaravi).
              -  Siirdatud elundi äratõukereaktsiooni vastu võetavad ravimid nagu tsüklosporiin.
              -  Diureetikumid (vett väljutavad ravimid) nagu furosemiid.
              -  Ravimid, mis võivad suurendada teie vere kaaliumisisaldust, nt spironolaktoon, triamtereen,
                  amiloriid, kaaliumisoolad ja hepariin (vere vedeldaja).


             -Steroidravimid põletiku vastu, nt prednisoloon.
              -  Allopurinool (kasutatakse vere kusihappesisalduse vähendamiseks).
              -  Prokaiinamiid (südame rütmihäirete ravim).

              Rääkige oma arstile, kui te võtate ükskõik millist alljärgnevat ravimit. Ramipril Actavis võib neid
              mõjutada:
              -  Suhkurtõve ravimid nagu suukaudsed veresuhkrut langetavad ravimid ja insuliin. Ramipril
                  Actavis võib langetada teie vere suhkrusisaldust. Ramipril Actavis’t võttes peab hoolikalt
                  kontrollima vere suhkrusisaldust.
              -  Liitium (vaimse tervise häirete raviks). Ramipril Actavis võib suurendada teie vere
                  liitiumisisaldust. Arst peab teie vere liitiumisisaldust hoolikalt kontrollima.

              Kui midagi ülaloetletust kehtib teie kohta (või te ei ole selles kindel), pidage nõu oma arstiga enne
              Ramipril Actavis’e võtmist.

              Ramipril Actavis’e võtmine koos toidu ja joogiga
              -  Alkoholi tarvitamine koos Ramipril Actavis’ega võib põhjustada uimasust või pearinglust. Kui te
                  tunnete muret selle üle, kui palju te võite juua ravi ajal Ramipril Actavis’ega, arutage seda oma
                  arstiga, sest vererõhku langetavate ravimite ja alkoholi toimed võivad liituda.
              -  Ramipril Actavis’t võib võtta koos toiduga või ilma.

              Rasedus ja imetamine
              Rasedus
              Te peate oma arstile rääkima, kui te arvate, et olete rase (või võite jääda rasedaks). Teie arst soovitab
              üldjuhul teil Ramipril Actavis’e võtmine lõpetada enne kui te rasestute või kohe, kui rasedus on
              tuvastatud ning soovitab teil võtta mõnda teist ravimit Ramipril Actavis’e asemel. Ramipril Actavis ei
              ole soovitatav varase raseduse ajal ning seda ei tohi võtta pärast esimest kolme kuud rasedust, sest
              selle kasutamine pärast raseduse kolmandat kuud võib kahjustada beebit.
              Imetamine
              Öelge oma arstile kui imetate last rinnaga või planeerite imetamist alustada. Ramipril Actavis ei ole
              imetavatele emadele soovitatav, ja teie arst võib valida teile teise ravimi kui soovite last imetada, eriti
              kui laps on vastsündinu või enneaegne.

              Autojuhtimine ja masinatega töötamine
              Kui te võtate Ramipril Actavis’t võib teil tekkida pearinglus. Selle teke on tõenäolisem, kui te alustate
              Ramipril Actavis’e võtmist või pärast annuse suurendamist. Kui nii juhtub, siis ärge juhtige autot ega
              kasutage masinaid või mehhanisme.

              Oluline teave mõningate Ramipril Actavis’e koostisosade kohta
              Ramipril Actavis’e tabletid sisaldavad laktoosi. Kui arst on teile öelnud, et te ei talu teatud tüüpi
              suhkruid, võtke enne ravimi kasutamist ühendust arstiga.


              3.    KUIDAS RAMIPRIL ACTAVIS’T VÕTTA

              Võtke Ramipril Actavis’t alati täpselt nii, nagu arst on teile rääkinud. Kui te ei ole milleski kindel,
              pidage nõu oma arsti või apteekriga.

              Ravimi võtmine
              Võtke seda ravimit suu kaudu iga päev samal ajal.
              Neelake tabletid alla koos vedelikuga.
              Ärge purustage ega närige tablette.

              Kui palju võtta
              Kõrgvererõhu ravi


             Tavaline algannus on 1,25 mg või 2,5 mg üks kord ööpäevas.
              Teie arst kohandab annust, kuni vererõhk on kontrolli all.
              Maksimaalne annus on 10 mg üks kord ööpäevas.
              Kui te juba võtate diureetikume (vett väljutavad tabletid), võib teie arst diureetikumi annust
              vähendada enne ravi algust Ramipril Actavis’ega

              Vähendamaks teie riski saada südameatakk või insult
              Tavaline algannus on 2,5 mg üks kord ööpäevas.
              Teie arst võib otsustada annust suurendada.
              Tavaline annus on 10 mg üks kord ööpäevas

              Ravi neerukahjustuse süvenemise vähendamiseks või selle edasilükkamiseks
              Te võite alustada annusega 1,25 mg või 2,5 mg üks kord ööpäevas.
              Teie arst kohandab annust.
              Tavaline annus on 5 mg või 10 mg üks kord ööpäevas

              Südamepuudulikkuse ravi
              Tavaline algannus on 1,25 mg üks kord ööpäevas.
              Teie arst kohandab annust.
              Maksimaalne annus on 10 mg ööpäevas. Kaks manustamiskorda päevas on eelistatavam.

              Ravi pärast seda, kui teil on olnud südameatakk
              Tavaline algannus on 1,25 mg üks kord ööpäevas kuni  2,5 mg kaks korda ööpäevas.
              Teie arst kohandab annust.
              Tavaline annus on 10 mg ööpäevas. Kaks manustamiskorda päevas on eelistatavam.

              Eakad
              Teie arst vähendab algannust ja kohandab annust aeglasemalt.

              Kui te võtate Ramipril Actavis’t rohkem kui ette nähtud
              Öelge oma arstile või minge otsekohe lähima haigla esmaabi osakonda. Ärge juhtige ise autot, vaid
              paluge kellelgi teisel end viia või kutsuge kiirabi. Võtke ravimipakend endaga kaasa. Siis teab arst,
              mida te olete võtnud.

              Kui te unustate Ramipril Actavis’t võtta
              Kui teil jääb annus vahele, siis võtke järgmine annus selleks ette nähtud ajal.
              Ärge võtke kahekordset annust, kui ravim jäi eelmisel korral võtmata.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.    VÕIMALIKUD KÕRVALTOIMED

              Nagu kõik ravimid, võib ka Ramipril Actavis põhjustada kõrvaltoimeid, kuigi kõigil neid ei teki.

              Lõpetage Ramipril Actavis’e võtmine ja pöörduge otsekohe arsti poole, kui te märkate ükskõik
              millist alljärgnevat tõsist kõrvaltoimet – te võite vajada kiiresti ravi:
              -  Näo, huulte või kõri turse, mis raskendab neelamist ja hingamist, samuti sügelus ja lööve. Need
                  võivad olla märgid raskest allergilisest reaktsioonist Ramipril Actavis’ele.
              -  Rasked nahareaktsioonid, sh lööve, haavandid teie suus, olemasoleva nahahaiguse ägenemine,
                  punetus, villid või naha eraldumine (nagu Stevens-Johnsoni sündroom, toksiline epidermolüüs
                  või multiformne erüteem).

              Öelge otsekohe oma arstile, kui teil tekivad:


             -Südame löögisageduse kiirenemine, ebakorrapärased või jõulised südamelöögid (palpitatsioonid),
                  valu rindkeres, pitsitustunne rindkeres või tõsisemad häired, kaasa arvatud südameatakk või
                  insult.
              -  Hingamisraskused või köha. Need võivad olla kopsukahjustuse ilmingud.
              -  Verevalumid tavalisest kergemini, kestvam veritsus, mistahes märk verejooksust (nt igemete
                  veritsus), korrapäratu kujuga violetsed laigud nahal või infektsioonid tavalisest lihtsamini, kurgu
                  valulikkus ja palavik, väsimustunne, minestamine, pearinglus või kahvatu nahk. Need võivad olla
                  vere või vereloome kahjustuse ilmingud.
              -  Tugev valu maos, mis võib kiirguda selga. See võib olla pankreatiidi (kõhunäärmepõletik) ilming.
              -  Palavik, külmavärinad, väsimus, söögiisu kaotus, maovalu, halb enesetunne, naha või silmade
                  värvumine kollaseks (ikterus). Need võivad olla maksakahjustuse, nt hepatiidi (maksapõletik)
                  ilmingud.

              Teised kõrvaltoimed
              Palun öelge oma arstile, kui ükskõik milline alljärgnevate hulgast muutub tõsiseks või kestab mõnest
              päevast kauem.
              Sageli esinevad kõrvaltoimed (esinevad vähem kui 1-l patsiendil 10-st):
              -  Peavalu või väsimustunne
              -  Pearinglus. See on tõenäolisem, kui te alustate Ramipril Actavis’e võtmist või pärast annuse
                  suurendamist
              -  Minestamine, hüpotensioon (ebatavaliselt madal vererõhk), eriti kui tõusete järsku püsti või istute
              -  Kuiv ärritusköha, nina kõrvalurgete põletik (sinusiit) või bronhiit, hingamisraskus
              -  Mao või soolestiku valu, kõhulahtisus, seedehäire, halb enesetunne või haiglane olek
              -  Nahalööve, nahapinnast kõrgem või mitte
              -  Valu rindkeres
              -  Valu või krambid lihastes
              -  Vere kaaliumisisalduse tõus vereanalüüsi tulemuste põhjal.

              Aeg-ajalt esinevad kõrvaltoimed (esinevad vähem kui 1-l patsiendil 100-st):
              -  Tasakaaluhäired (vertigo)
              -  Sügelus ja ebatavalised nahaaistingud nagu tuimus, kipitus, torkimine, põletus või judin nahal
                  (paresteesia)
              -  Maitsetundlikkuse kadumine või muutus
              -  Unehäired
              -  Depressioonitunne, ärevus, tavalisest närvilisem tunne või rahutum olek
              -  Ninakinnisus, hingamisraskus või astma süvenemine
              -  Soolestiku turse, mida nimetatakse „angioödeem“, mille ilmnemise sümptomiteks on kõhuvalu,
                  oksendamine ja kõhulahtisus
              -  Kõrvetised, kõhukinnisus või suukuivus
              -  Urineerimise sagenemine
              -  Higistamine tavalisest rohkem
              -  Söögiisu vähenemine või kaotus (anoreksia)
              -  Väljendunud või ebaregulaarsed südamelöögid. Tursunud käed ja jalad. See võib viidata
                  ülemäärasele vedelikupeetusele teie organismis
              -  Kuumahood
              -  Hägune nägemine
              -  Valu liigestes
              -  Palavik
              -  Seksuaalne võimetus meestel, seksuaalse himu vähenemine meestel või naistel
              -  Vere teatud valgeliblede (eosinofiilide) arvu suurenemine vereanalüüsis
              -  Muutused vereanalüüsides, mis näitavad muutusi maksa, pankrease või neerude töös.

              Harva esinevad kõrvaltoimed (esinevad vähem kui1-l patsiendil 1000-st):
              -  Nõrkus- või segasustunne
              -  Punane ja tursunud keel


             -Naha tõsine ketendus või irdumine, sügelev, kühmuline lööve
              -  Küüneprobleemid (küünte kinnitumise nõrgenemine või eraldumine küünevallist)
              -  Nahalööve või verevalumid
              -  Värvilaigud nahal ja külmad jäsemed
              -  Punetavad, sügelevad, tursunud või märjad silmad
              -  Kuulmishäired ja heliaistingud kõrvas
              -  Nõrkustunne
              -  Punaste vererakkude, valgete vererakkude või trombotsüütide arvu vähenemine või hemoglobiini
                  hulga muutus vereanalüüsis.

              Väga harva esinevad kõrvaltoimed (esinevad vähem kui 1-l patsiendil 10 000-st):
              -  Tavalisest suurem tundlikkus päikesevalguse suhtes.

              Teised teatatud kõrvaltoimed
              Palun öelge oma arstile, kui ükskõik milline alljärgnevate hulgast muutub tõsiseks või kestab mõnest
              päevast kauem.
              -  Kontsentreerumisraskus
              -  Suu turse
              -  Liiga väike vererakkude arv vereproovis
              -  Vere naatriumisisalduse langus vereproovis
              -  Sõrmed ja varbad muudavad külma tundes värvi ja pärast ülessoojenemist torgivad või tunduvad
                  valulikud (Raynaud’ fenomen)
              -  Rindade suurenemine meestel
              -  Aeglustunud või puudulikud reaktsioonid
              -  Põletustunne
              -  Lõhnataju muutus
              -  Juuste väljalangemine.

              Kui te märkate mõnda kõrvaltoimet, mida selles infolehes ei ole nimetatud, palun rääkige sellest oma
              arstile või apteekrile.


              5.    KUIDAS RAMIPRIL ACTAVIS’T SÄILITADA

              Hoida laste eest varjatud ja kättesaamatus kohas.
              Hoida temperatuuril kuni 25°C.
              Ärge kasutage Ramipril Actavis’t pärast kõlblikkusaega, mis on märgitud karbil „Kõlblik kuni“.
              Kõlblikkusaeg viitab kuu viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.    LISAINFO

              Mida Ramipril Actavis sisaldab

              - Toimeaine on ramipriil. Üks tablett sisaldab 2,5 mg, 5 mg või 10 mg ramipriili.
              - Abiained on naatriumvesinikkarbonaat, laktoosmonohüdraat, kroskarmelloosnaatrium,
              preželatiniseeritud tärklis, naatriumstearüülfumaraat.
              Värvained: kollane raudoksiid E172 (ainult 2,5 mg ja 5 mg tablettides) ja punane raudoksiid E172
              (ainult 5 mg tablettides).

              Kuidas Ramipril Actavis välja näeb ja pakendi sisu


             Ramipril Actavis 2,5 mg: helekollased, kapslikujulised, lamedad tabletid, poolitusjoonega ühel küljel
              ja servadel. Tabletil on märgistus R2. Tableti saab jagada võrdseteks annusteks.
              Ramipril Actavis 5 mg: roosad, kapslikujulised, lamedad tabletid, poolitusjoonega ühel küljel ja
              servadel. Tabletil on märgistus R3. Tableti saab jagada võrdseteks annusteks.
              Ramipril Actavis 10 mg: valge või valkja värvusega, kapslikujulised, lamedad tabletid,
              poolitusjoonega ühel küljel ja servadel. Tabletil on märgistus R4. Tableti saab jagada võrdseteks
              annusteks.

              Pakendi suurused:
              10, 14, 20, 28, 30, 42, 50, 98 ja 100 tabletti.
              Kõik pakendi suurused ei pruugi olla müügil.

              Müügiloa hoidja ja tootjad

              Müügiloa hoidja
              Actavis Nordic A/S,
              Ørnegårdsvej 16,
              DK- 2820 Gentofte
              Taani

              Tootjad
              Actavis hf.
              Reykjavikurvegi 78
              IS-220 Hafnarfjørdur
              Island

              Actavis Ltd.
              B16 Bulebel Industrial Estate
              Zejtun ZTN 08
              Malta

              Actavis Nordic A/S,
              Ørnegårdsvej 16,
              DK- 2820 Gentofte
              Taani

              See ravimpreparaat on saanud müügiloa Euroopa Majanduspiirkonna liikmesriikides
              järgmiste nimetustega:

               Taani, Soome, Norra, Rootsi,  Ramipril Actavis
               Eesti, Läti, Tšehhi Vabariik, Ramipril Actavis 2.5 mg.
               Leedu, Slovakkia              Ramipril Actavis 5 mg.
                                              Ramipril Actavis 10 mg.
               Island                        Ramíl
               Poola, Ungari                 Vivace

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              UAB „Actavis Baltics“ Eesti Filiaal
              Tiigi 28/ Kesk tee 23a,
              Rae vald, 75301 Harjumaa
              Tel: (+372) 6100 565
