

                             PAKENDI INFOLEHT: INFORMATSIOON KASUTAJALE

                                   ALPRAZOLAM – GRINDEKS, 0,25 mg tabletid
                                    ALPRAZOLAM – GRINDEKS, 0,5 mg tabletid
                                     ALPRAZOLAM - GRINDEKS, 1 mg tabletid
                                                    Alprasolaam

              Enne ravimi kasutamist lugege hoolikalt infolehte.
              -  Hoidke infoleht alles, et seda vajadusel uuesti lugeda.
              -  Kui teil on lisaküsimusi, pidage palun nõu arsti või apteekriga.
              -  Ravim on välja kirjutatud isiklikult teile.Ärge andke seda kellelegi teisele. Ravim võib olla neile
                 kahjulik, isegi kui haigussümptomid on sarnased.
              -  Kui ükskõik milline kõrvaltoimetest muutub tõsiseks või kui märkate mõnda kõrvaltoimet, mida
                 selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1.  Mis ravim on Alprazolam–Grindeks ja milleks seda kasutatakse
              2.  Mida on vaja teada enne Alprazolam–Grindeks’i kasutamist
              3.  Kuidas Alprazolam–Grindeks’it kasutada
              4.  Võimalikud kõrvaltoimed
              5.  Kuidas Alprazolam–Grindeks’it säilitada
              6.  Lisainfo



              1. MIS RAVIM ON ALPRAZOLAM – GRINDEKS JA MILLEKS SEDA KASUTATAKSE

              Alprazolam–Grindeks on bensodiasepiinide klassi kuuluv anksiolüütikum (ärevust ja hirmu vähendav
              ravim).

              Näidustused:
              Ärevusseisundite, sealhulgas depressiooniga kaasneva ärevuse lühiajaline ravi. Paanikahäired.


              2. MIDA ON VAJA TEADA ENNE ALPRAZOLAM – GRINDEKS’I KASUTAMIST

              Ärge kasutage Alprazolam – Grindeks’it:
              •  kui  te  olete  allergiline  (ülitundlik)  alprasolaami,  teiste  bensodiasepiinide  või  ravimi  mõne
              koostisosa suhtes;
              •  kui teil on äge suletudnurga glaukoom;
              •  kui teil esineb raskekujuline lihasnõrkus (Myasthenia gravis);
              •  kui teil on raske hingamispuudulikkus, samuti raskendatud hingamine une ajal (uneapnoe);
              •  kui teil on raske maksapuudulikkus;
              •  kui teil on krooniline psühhoos.

              Kui teil esineb  mõni ülalmainitud seisunditest, rääkige  sellest  enne  ravimi  kasutamist  oma
              arstile.

              Eriline ettevaatus on vajalik ravimiga Alprazolam – Grindeks:
              Võtke Alprazolam – Grindeks’it alati täpselt arsti ettekirjutuste kohaselt. Kui te ei ole milleski kindel,
              pöörduge oma arsti või apteekri poole.
              Alprasolaami pikaajaline kasutamine võib põhjustada sõltuvuse teket.
              Kui  esineb  füüsiline  sõltuvus,  kaasnevad  kiire  annuse  vähendamise  või  ravi  järsu  lõpetamisega
              ärajätunähud.  Need  on:  peavalu,  järsud  meeleolukõikumised,  rahutus,  värinad,  unetus,  segasus.
              Raskematel  juhtudel  esineb  oksendamist,  kõhu-  ja  lihaskrampe,  väärtundlikkust  (paresteesia),
              ülitundlikkust valguse ja heli suhtes, naha ülitundlikkust ja teadvushäireid.


                                                                                                  2

              Mõnikord võib ravi järsk lõpetamine põhjustada haigussümptomite taastumist.
              Ebasoovitavate nähtude vältimiseks peab ravi  olema  nii  lühiajaline kui võimalik  ja  annust tuleb
              vähendada järk-järgult.
              Kui teil on esinenud alkoholi- või ravimsõltuvust, rääkige sellest enne ravimi võtmist oma arstile.
              Ravi ohutust lastel ja alla 18-aastastel noorukitel ei ole hinnatud, seetõttu ei soovitata ravimit selles
              vanusegrupis kasutada.
              Eakate või nõrgestatud organismiga patsientide ja maksa- või neerutalitlushäiretega patsientide ravis
              peaks  eelistatult  kasutama väiksemaid  annuseid  ja  olema  ettevaatlik. Sama kehtib  ka krooniliste
              hingamisteede talitlushäiretega patsientide kohta.

              Kasutamine koos teiste ravimitega:
              Palun informeerige oma arsti või apteekrit kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.

              Eeskätt võib alprasolaami kasutamine mõjutada järgmiste ravimite toimeid:
              -  Trankvillisaatorid, rahustid, uinutid.
              -  Sedatiivsed antihistamiinikumid (allergiavastased ravimid).
              -  Epilepsiavastased preparaadid.
              -  Klosapiin (psühhoosivastane ravim).
              -  Seennakkustevastased ravimid (nt ketokonasool, itrakonasool).
              -  Tsimetidiin (seedetrakti haavandite ravim).
              -  Suukaudsed rasestumisvastased vahendid.
              -  Teatud antibiootikumid (nt erütromütsiin, troleandomütsiin).
              -  Antidepressandid (nt fluoksetiin, fluvoksamiin).
              -  HIV infektsiooni ravimid (nt indinavir, ritonavir).
              -  Digoksiin (südamepuudulikkuse ravim).
              -  Müorelaksandid (lihaseid lõõgastavad ravimid).

              Alprazolam – Grindeks’i kasutamine koos toidu ja joogiga:
              Ärge tarbige ravi ajal alkohoolseid jooke, kuna esineb suurenenud oht sõltuvuse tekkimiseks.

              Rasedus ja imetamine:
              Enne ravimi kasutamist pidage nõu oma arsti või apteekriga.
              Raseduse ajal ei tohi ravimit kasutada.
              Kui patsient ravi ajal rasestub või kavatseb rasestuda, peab ta sellest oma arsti teavitama.
              Ärge toitke ravi ajal last rinnaga.

              Autojuhtimine ja masinatega töötamine:
              Ravi ajal Alprazolam – Grindeks’iga ärge juhtige autot ega töötage masinatega, kuna ravim võib
              põhjustada unisust, halvendada mälu ja vähendada keskendumisvõimet.

              Oluline teave mõningate Alprazolam – Grindeks’i koostisainete suhtes :
              Kui arst on teile öelnud, et te ei talu teatud suhkruid, peate te enne ravimi kasutamist konsulteerima
              arstiga.


              3. KUIDAS ALPRAZOLAM – GRINDEKS’IT KASUTADA

              Käesolevat ravimit ei tohi kasutada igapäevaelu stressiga seotud ärevuse ravimiseks.
              Kasutage Alprazolam – Grindeks’it alati täpselt nii, nagu arst on teile rääkinud. Kui te ei ole milleski
              kindel, pidage nõu oma arsti või apteekriga.
              Annused ja ravi kestuse peab määrama arst, sõltuvalt haigusnähtudest ja patsiendi vanusest. Ravi peab
              olema võimalikult lühiajaline.
              Raviannuse suurust ja ravi kestust ei tohi ilma arsti nõuandeta muuta.

              Alprazolam – Grindeks’it manustatakse suukaudselt koos klaasi veega.


                                                                                                  3

              Täiskasvanud. Algannus on 0,25...0,5 mg kolm korda päevas. Vajadusel arst suurendab annust, et
              saavutada soovitud ravitoime. Ärevuse ravi korral ei ületa maksimaalne ööpäevane annus tavaliselt 4
              mg, teistel juhtudel võib olla suurem.

              Eakad või nõrgestatud patsiendid. Algannus on 0,125...0,25 mg kaks või kolm korda päevas.

              Kui ravitoime on saavutatud, tuleb annust järk-järgult vähendada.
              Kui teil on tunne, et Alprazolam – Grindeks’i toime on liiga tugev või liiga nõrk, pidage nõu
              oma arsti või apteekriga.

              Kui te võtate Alprazolam  – Grindeks’it rohkem kui ette nähtud :
              Alprazolam  –  Grindeks’i  üleannustamise  korral  võib  esineda  unisust,  lihasnõrkust,  ebakindlat
              kõnnakut, kõnehäireid, mõnikord, eriti lastel, ka ärritust.
              Üleannustamise korral pöörduge koheselt arsti poole!

              Kui te unustate Alprazolam – Grindeks’it võtta:
              Ärge võtke kahekordset annust, kui tablett jäi eelmisel korral võtmata. Võtke annus niipea, kui teile
              meelde tuleb. Kui on juba aeg võtta järgmine annus, jätke unustatud annus vahele ja järgige edaspidi
              tavalist raviskeemi.
              Ärge võtke topeltannust.Kui te lõpetate Alprazolam – Grindeks’i võtmise:
              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4. VÕIMALIKUD KÕRVALTOIMED

              Nagu kõik ravimid, võib ka Alprazolam – Grindeks põhjustada kõrvaltoimeid, kuigi kõigil neid ei teki.
              Võivad esineda järgmised kõrvaltoimed: unisus, peapööritus, koordinatsioonihäired. Nimetatud häired
              esinevad peamiselt ravi alguses ja tavaliselt kaovad ravi käigus või annuse vähendamisel.
              Harvadel  juhtudel  võib  esineda  ka  peavalu,  nägemishäireid,  värinaid,  kõnehäireid,  segasust,
              meeleolukõikumisi.
              Mõnikord võib mõni tund pärast ravimi võtmist esineda mäluhäireid. See oht suureneb suuremate
              annuste korral.
              Depressiooni all kannatavatel patsientidel võib väga harvadel juhtudel esineda kõrgendatud meeleolu
              või hüperaktiivsust.
              Teised kõrvaltoimed on: seedehäired, südamepekslemine, madal vererõhk, allergilised reaktsioonid
              nagu  näiteks  sügelus,  nahalööve;  lihaskrambid  või  –nõrkus,  söögiisu  suurenemine  ja  kaalutõus,
              kusepidamatus,  hüperprolaktineemia  (hormooni  prolaktiin  suurenenud  eritumine,  mis  põhjustab
              ebanormaalset piima teket), menstruaaltsükli häired, libiido vähenemine.
              Peaks arvesse võtma, et bensodiasepiinide kasutamisega võivad kaasneda paradoksaalsed reaktsioonid
              nagu  rahutus,  erutus,  ärrituvus,agressiivsus,õudusunenäod,  hallutsinatsioonid.Nimetatud
              reaktsioonide  esinemine  on  tõenäolisem  eakatel  ja  lastel,  samuti  piirialases  seisundis  isikutel,
              patsientidel, kellel on esinenud alkoholi- ja/või ravimisõltuvus.
              Kui ükskõik milline kõrvaltoimetest muutub tõsiseks või kui märkate mõnda kõrvaltoimet, mida selles
              infolehes ei ole nimetatud, palun rääkige sellest oma arstile või apteekrile.


              5. KUIDAS ALPRAZOLAM – GRINDEKS’IT SÄILITADA

              Hoida laste eest varjatud ja kättesaamatus kohas!

              Hoida temperatuuril kuni 25 ºC.

              Ärge  kasutage  Alprazolam–  Grindeks’it  pärastkõlblikkusaega,  mis  on  märgitud  karbile.
              Kõlblikkusaeg viitab kuu viimasele päevale.


                                                                                                  4

              Ravimeid  ei  tohi  ära  visata  kanalisatsiooni  kaudu  ega  koos  majapidamisprügiga.  Küsige  oma
              apteekrilt,  kuidas  hävitatakse  ravimeid,  mida  enam  ei  vajata.  Need  meetmed  aitavad  kaitsta
              keskkonda.


              6. LISAINFO

              Mida Alprazolam  – Grindeks sisaldab

              Toimeaine on alprasolaam.
              1 tablett Alprazolam  – Grindeks’it sisaldab 0,25, 0,5 või 1 mg alprasolaami.
              Abiained  on  0,25  mg  tablett:  naatriumdokusaat,  naatriumbensoaat,  modifitseeritud  tärklis,
              mikrokristalne tselluloos, laktoosmonohüdraat, magneesiumstearaat, kolloidne veevaba ränidioksiid.
              0,5 mg tablett: naatriumdokusaat, naatriumbensoaat, modifitseeritud tärklis, mikrokristalne tselluloos,
              laktoosmonohüdraat, magneesiumstearaat,  kolloidne   veevaba   ränidioksiid, erütrosiini
              alumiiniumlakkvärv* (E127) (*koosneb erütrosiinist ja alumiiniumhüdroksiidist).
              1 mg tablett: naatriumdokusaat, naatriumbensoaat, modifitseeritud tärklis, mikrokristalne tselluloos,
              laktoosmonohüdraat, magneesiumstearaat, kolloidne  veevaba  ränidioksiid, dispergeeritud
              indigotiinsinine (E 132).

              Kuidas Alprazolam – Grindeks välja näeb ja pakendi sisu

              Alprazolam-Grindeks 0,25 mg tabletid - valged ovaalsed tabletid poolitusjoonega ühel küljel, teisel
              küljel kirje "APZM 0.25".
              Alprazolam-Grindeks 0,5 mg tabletid - roosad ovaalsed tabletid poolitusjoonega ühel küljel, teisel
              küljel kirje "APZM 0.5".
              Alprazolam-Grindeks 1 mg tabletid - helesinised ovaalsed tabletid poolitusjoonega ühel küljel, teisel
              küljel kirje "APZM 1".

              Pakend:
              10 tabletti blisterpakendis; 3 blisterpakendit (30 tabletti) karbis.

              Müügiloa hoidja ja tootja

              Hoidja: AS Grindeks; Krustpils 53, Riia, LV 1057 Läti.
              Tootja: Disphar International B.V., Winkelskamp 6 Hengelo (Gld), Holland


              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:

              AS Grindeks Eesti filiaal,
              Tondi 33, 11316 Tallinn.
              Tel.: +372 6120224
              Faks: +372 6120331

              Infoleht on kaasajastatud: juuli, 2006.

              Infoleht on viimati kooskõlastatud: mais 2007.
