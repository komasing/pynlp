

                             PAKENDI INFOLEHT: INFORMATSIOON KASUTAJALE

                                   Paracetamol-ratiopharm 125 S, rektaalsuposiidid

                                                   Paratsetamool

              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks kasutama
              Paracetamol-ratiopharm 125 S täpselt juhistele vastavalt.
              -    Hoidke infoleht alles, et seda vajadusel uuesti lugeda.
              -    Lisainformatsiooni saamiseks pidage nõu oma apteekriga.
              -    Kui pärast 3...4 päeva möödumist haigussümptomid süvenevad ega leevendu, peate oma arstiga
                   ühendust võtma.
              -    Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.  Mis ravim on Paracetamol-ratiopharm 125 S ja milleks seda kasutatakse
              2.  Mida on vaja teada enne ravimi Paracetamol-ratiopharm 125 S kasutamist
              3.  Kuidas ravimit Paracetamol-ratiopharm 125 S kasutada
              4.  Võimalikud kõrvaltoimed
              5.  Kuidas Paracetamol-ratiopharm 125 S säilitada
              6.  Lisainfo


              1.   MIS RAVIM ON PARACETAMOL-RATIOPHARM 125 S JA MILLEKS SEDA
                   KASUTATAKSE

              Paracetamol-ratiopharm 125 S on valuvaigistava ja palavikku langetava toimega ravim. Kasutakakse
              palaviku ja nõrga valu korral lastel.

              Nõuanne:
              Kasutage Paracetamol-ratiopharm 125 S rektaalsuposiite ilma arstilt või hambaarstilt küsimata ainult
              mõned päevad ja mitte suurtes annustes.

              2.   MIDA ON VAJA TEADA ENNE PARACETAMOL-RATIOPHARM 125 S
                   KASUTAMIST

              Ärge kasutage Paracetamol-ratiopharm 125 S rektaalsuposiite:
              -  kui teie laps või teie olete ülitundlik (allergiline) toimeaine paratsetamooli või Paracetamol-
                 ratiopharm 125 S ravimküünalde mõne teise koostisosa suhtes
              -  glükoos-6-fosfaatdehüdrogenaasi geneetiline puudus (oht hemolüütilise aneemia tekkeks).

              Eriline ettevaatus on vajalik ravimiga Paracetamol-ratiopharm 125 S
              Te tohite Paracetamol-ratiopharm 125 S rektaalsuposiite kasutada vaid erilise ettevaatlikkusega (st
              suuremate kasutamisvaheaegadega või vähenenud annuses) ja arstliku kontrolli all järgmistel juhtudel:
              -  maksafunktsiooni häired (nt maksapõletikud)
              -  eelnevalt kahjustatud neerud
              -  kaasasündinud suurenenud bilirubiini sisaldus veres (Gilbert`i-sündroom või Meulengracht’i-
                 haigus)
              -  kuni 1-aastastel lastel (ainult vastavalt arsti soovitusele).


              Rasedus ja imetamine
              Ravimit kasutatakse ainult väikelastel.


                                                        1


             Mida arvestada vastsündinute puhul?
              Paracetamol-ratiopharm 125 S rektaalsuposiidid ei sobi vastsündinutele ning alla 10 kg kaaluvatele
              lastele. Nendel tuleb kasutada toimeaine väiksema sisaldusega preparaate (nt lahust).

              Milliseid ettevaatusabinõusid peab veel tähele panema?
              Pikaaegse, mitte ettekirjutuste kohase valuvaigistite kasutamise puhul võivad tekkida peavalud, mida
              ei tohi ravida arstimi suurendatud annustega.
              Üldiselt  võib  harjumuspärane  valuvaigistite  kasutamine,  eriti  kombinatsiooni  puhul  teiste
              valuvaigistavate  ravimitega,  viia  püsivale  neerukahjustusele  koos  neerupuudulikkuse  riskiga
              (analgeetikumide-nefropaatia).
              Valuvaigistite pikaajalise, suurtes annustes, mitte-ettekirjutustekohase kasutamise järsul lõpetamisel
              võivad  tekkida  nii  peavalud  kui  ka  väsimus,  lihasvalud,  närvilisus  ja  vegetatiivsed  sümptomid.
              Ärajätunähud taanduvad mõne päeva jooksul. Senini ei tohi uuesti kasutada valuvaigisteid ja nende
              uuesti kasutamist ei tohi alustada ilma arsti nõuandeta.

              Kasutamine koos teiste ravimitega
              Palun informeerige oma arsti, kui te kasutate või olete hiljuti kasutanud mingeid muid ravimeid,
              kaasa arvatud ilma retseptita ostetud ravimeid.
              Samaaegne ravikuur ravimitega, mis viivad ravimi lammutamise kiirenemisele maksas (ensüümi
              indutseerimine), nagu nt kindlad uinutid ja antiepileptikumid (ravimid ajust lähtuvate krambihoogude
              vastu, mh fenobarbitaal, fenütoiin, karbamasepiin) kui ka rifampitsiin (tuberkuloosiravim), võib ka
              muidu kahjutute paratsetamooli annuste puhul maksakahjustust põhjustada. Sama kehtib alkoholi
              kuritarvitamise puhul.
              Diflunisaaliga kooskasutamine võib suurendada paratsetamooli maksatoksilisust.
              Paratsetamooli ja klooramfenikooli samaaegse manustamise puhul võib klooramfenikooli eritumine
              märkimisväärselt aeglustuda koos suurenenud riskiga toksilisusele (kahjustav toime).
              Paratsetamooli ja kumariini derivaatide (verehüübimist pärssivad ravimid) koostoimeid ei ole nende
              kliinilise tähenduse suhtes veel hinnatud. Pikaajaline Paracetamol-ratiopharm 125 S rektaalsuposiitide
              kasutamine patsientidel, keda ravitakse suukaudsete antikoagulantidega (verehüübimist pärssivad
              ravimid), peab seetõttu toimuma vaid arstliku kontrolli all.
              Paratsetamooli ja zidovudiini samaaegse kasutamise puhul suureneb kalduvus valgete vereliblede
              vähenemisele (neutropeenia). Seetõttu võib Paracetamol-ratiopharm 125 S rektaalsuposiite
              samaaegselt koos sidovudiiniga kasutada vaid arsti nõuandel.
              Probenetsiid võib suurendada paratsetamooli toksilist toimet maksale.
              Paratsetamooli manustamine võib mõjutada osade laborianalüüside tulemusi, näiteks uurea testid ning
              veresuhkru määramine glükoosoksüdaas-peroksüdaasi meetodil.
              Tähelepanu! Eelpool kirjeldatud koostoimed võivad kehtida ka ravimi lühiajalisel kasutamisel!

              3.   KUIDAS KASUTADA PARACETAMOL-RATIOPHARM 125 S

              Järgmised nõuanded kehtivad, kui teie arst ei ole teile Paracetamol-ratiopharm 125 S teisiti
              määranud. Palun pidage kinni kasutamiseeskirjadest, muidu ei toimi ravim õigesti!
              Millises koguses ja kui tihti peate te Paracetamol-ratiopharm 125 S kasutama?
              Paracetamol-ratiopharm 125 S rektaalsuposiite annustatakse sõltuvalt kehakaalust ja vanusest:
              1…5-aastased lapsed, 1 kuni 2 rektaalsuposiiti, nt:
              10...14 kg – 1 rektaalsuposiit (125 mg)
              15…20 kg – 2 rektaalsuposiiti (250 mg)

              125 mg rektaalsuposiidid ei sobi alla 10 kg kaaluvatele lastele. Neile sobib kasutamiseks
              paratsetamooli sisaldav lahus
              Üle 20 kg kaaluvatel lastel tuleks kasutada rektaalsuposiiti, mis sisaldab 250 mg paratsetamooli.

              Ööpäevas tohib manustada maksimaalselt 4 annust. Kahe suposiidi manustamise vahel peab olema
              vähemalt 6 tundi. Suuremad annused ei anna paremat valuvaigistavat toimet.



                                                        2


             Nõuanne:
              Nii maksa- ja neerude funktsioonihäirete kui ka kaasasündinud bilirubiini sisalduse tõusu puhul veres
              peaks Paracetamol-ratiopharm 125 S rektaalsuposiite kasutama pikemate kasutusvaheaegadega või
              väiksemas koguses.

              Kuidas ja millal peate te Paracetamol-ratiopharm 125 S rektaalsuposiite kasutama?
              Rektaalsuposiidid viiakse võimalusel pärast roojamist sügavale pärakusse. Libisemisomaduste
              parandamiseks võib ravimküünlaid käes soojendada või korraks kuuma vette kasta. Manustada tuleb
              terve rektaalsuposiit – seda ei tohi enne manustamist purustada.

              Kui kaua peate te Paracetamol-ratiopharm 125 S rektaalsuposiite kasutama?
              Ärge kasutage Paracetamol-ratiopharm 125 S rektaalsuposiite ilma arsti või hambaarsti nõuandeta
              kauem kui 3...4 päeva.

              Kui te kasutate Paracetamol-ratiopharm 125 S rektaalsuposiite rohkem kui ette nähtud
              Üleannustamise puhul Paracetamol-ratiopharm 125 S rektaalsuposiitidega võivad alguses (1. päev)
              esineda iiveldus, oksendamine, higistamine , unisus ja üldine halb enesetunne. Hoolimata subjektiivse
              üldseisundi paranemisest 2. päeval võib tekkida progresseeruv maksakahjustus kuni maksakoomani 3.
              päeval.
              Kahtluse puhul üleannustamisele Paracetamol-ratiopharm 125 S rektaalsuposiitidega peab koheselt
              arsti informeerima.

              Kui te unustate Paracetamol-ratiopharm 125 S rektaalsuposiite kasutada
              Ärge kasutage järgmisel korral kahekordset annust, vaid jätkake kasutamist, nagu kasutusjuhendis ette
              nähtud.

              Toimed, mis tekivad pärast Paracetamol-ratiopharm 125 S rektaalsuposiitide kasutamise
              lõpetamist
              Mida peate te arvestama, kui te tahate ravikuuri katkestada või enneaegselt lõpetada?
              Paracetamol-ratiopharm 125 S rektaalsuposiitiede kindlaksmääratud kasutamise puhul ei ole siinjuures
              täheldatud iseärasusi.
              Pikaajalise, mitte ettekirjutuste kohase, suurtes annustes valuvaigistite kasutamise järsu lõpetamise
              puhul võivad tekkida nii peavalud kui ka väsimus, lihasvalud, närvilisus ja vegetatiivsed sümptomid.
              Need lõpetamise tagajärjed vaibuvad mõne päeva jooksul. Senini ei tohi tarvitada ühtki valuvaigistit.
              Ka pärast seda ei tohi uuesti kasutamist jätkata ilma arsti nõuandeta.

              4.   VÕIMALIKUD KÕRVALTOIMED

              Nagu kõik ravimid, võib ka Paracetamol-ratiopharm 125 S põhjustada kõrvaltoimeid, kuigi
              kõigil neid ei teki.
              Kõrvaltoimed on esitatud järgmiselt: väga sage (>1/10); sage (>1/100 kuni <1/10); aeg-ajalt (>1/1000
              kuni <1/100); harv (>1/10 000 kuni <1/1000); väga harv (<1/10 000), teadmata (esinemissagedust ei
              saa hinnata olemasolevate andmete alusel).

              Immuunsüsteemi häired
              Väga harv: allergilised reaktsioonid, anafülaksia.

              Maksa ja sapiteede häired
              Harv: hepatotoksilisus – transaminaaside aktiivsuse tõus, maksakahjustus, mis võib viia
              maksapuudulikkuseni.

              Naha ja nahaaluskoe kahjustused
              Harv: eksanteem, urtikaaria, ravimiga seotud lööbed.

              Vere ja lümfisüsteemi häired
              Väga harv: ja trombotsütopeenia või agranulotsütoos.


                                                        3


             Ainevahetus- ja toitumishäired:
              Aeg-ajalt: hüpoglükeemia

              Milliseid vastuabinõusid rakendada kõrvaltoimete ilmnemisel?
              Kui te täheldate lapsel eelnevalt nimetatud kõrvaltoimeid, ei tohi te lapsel Paracetamol-ratiopharm 125
              S rektaalsuposiite uuesti kasutada. Informeerige oma arsti, et ta saaks otsustada sümptomite
              raskusastme ja võimalusel vajalike edasiste abinõude üle.
              Esimeste ülitundlikkusreaktsioonide sümptomite tekkel ei tohi Paracetamol-ratiopharm 125 S
              rektaalsuposiite uuesti kasutada, vaid tuleb koheselt võtta kontakti arstiga.

              Kõrvaltoimete ilmnemisel konsulteerige arstiga.
              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.

              5.   PARACETAMOL-RATIOPHARM 125 S SÄILITAMINE

              Hoida laste eest varjatud ja kättesaamatus kohas
              Ärge kasutage Paracetamol-ratiopharm 125 S pärast kõlblikkusaega, mis on märgitud karbil.
              Kõlblikkusaeg viitab kuu viimasele päevale.
               Hoida temperatuuril kuni 30°C.
              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta keskkonda.

              6.   LISAINFO
              Mida Paracetamol-ratiopharm 125 S sisaldab
              - Toimeaine(d) on paratsetamool. Üks ravimküünal sisaldab 125 mg paratsetamooli.
              - Abiaine(d) on kolloidne ränisilikaat, polüetüleenstearaat, sojaletsitiin ja rasv.

              Kuidas Paracetamol-ratiopharm 125 S välja näeb ja pakendi sisu
              125 mg suposiidid, 10 tk fooliumisse pakitult karbis.

              Müügiloa hoidja ja tootja
              Müügiloa hoidja:
              ratiopharm GmbH,
              Graf-Arco-Str. 3,
              89079 Ulm,
              Saksamaa

              Tootja:
              Merckle GmbH,
              Ludwig-Merckle-Str. 3,
              89143 Blaubeuren,
              Saksamaa

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              ratiopharm,
              Akadeemia tee 19,
              12 618, Tallinn,
              Tel: 6838 006

              Infoleht on viimati kooskõlastatud juunis 2009




                                                        4
