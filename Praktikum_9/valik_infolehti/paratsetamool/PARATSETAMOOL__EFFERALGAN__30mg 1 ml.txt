

                             PAKENDI INFOLEHT: INFORMATSIOON KASUTAJALE

                                     Efferalgan, 30 mg/ml suukaudne lahus lastele
                                                   paratsetamool


              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks kasutama
              Efferalgan’i täpselt juhistele vastavalt.
              -  Hoidke infoleht alles, et seda vajadusel uuesti lugeda.
              -  Lisainformatsiooni saamiseks pidage nõu oma apteekriga.
              -  Kui valu püsib pärast 5 päeva või palavik pärast 3 päeva möödumist, või kui ravimi efektiivsus ei
                 ole piisav või tekivad uued haigussümptomid, siis peate pöörduma arsti poole.
              -  Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                 mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1.   Mis ravim on Efferalgan ja milleks seda kasutatakse
              2.   Mida on vaja teada enne Efferalgan′i kasutamist
              3.   Kuidas Efferalgan′i kasutada
              4.   Võimalikud kõrvaltoimed
              5.   Kuidas Efferalgan′i säilitada
              6.   Lisainfo


              1.   MIS RAVIM ON EFFERALGAN JA MILLEKS SEDA KASUTATAKSE

              Efferalgan suukaudne lahus on ravim, mis on mõeldud valu ja/või palaviku raviks.

              See on mõeldud palaviku ja/või valu leevendamiseks nt peavalu, külmetushaiguste, hambavalu või
              lihasvalude korral.


              2.   MIDA ON VAJA TEADA ENNE EFFERALGAN′i KASUTAMIST

              Ärge kasutage Efferalgan′i:
              -    kui laps on allergiline paratsetamooli või Efferalgan′i mõne koostisosa suhtes.
              -    kui laps põeb raskekujulist maksahaigust.

              Kui te ei tea täpselt, siis pidage nõu arsti või apteekriga.

              Eriline ettevaatus on vajalik ravimiga Efferalgan:
              Kui teie laps põeb raskekujulist neeruhaigust, siis enne kui talle paratsetamooli annate, konsulteerige
              arstiga.
              Kui teie laps põeb Gilbert’i sündroomi (perekondlik hüperbilirubineemia).

              Kui arst on määranud analüüsid vere kusihappe sisalduse või veresuhkru taseme määramiseks, siis
              teavitage teda, et teie laps kasutab seda ravimit.

              Kui kahtlete milleski, küsige kindlasti nõu arstilt või apteekrilt.

              Oluline teave mõningate Efferalgan′i koostisainete suhtes:
              Piiratud suhkrusisaldusega dieedil olevail või suhkurtõbe põdevail patsientidel tuleb päevase
              suhkrunormi arvestamisel silmas pidada, et see ravim sisaldab 0,67 g sahharoosi dosaatoril näidatud
              ühe 4 kg intervalli kohta.

                                                        1


             Seda ravimit ei tohi kasutada fruktoositalumatuse, glükoosi ja galaktoosi puuduliku imendumise
              sündroomi ja sahharaasi-isomaltaasi puudulikkuse (harvaesinevad ainevahetuse haigused) korral.

              Kasutamine koos teiste ravimitega:
              Palun informeerige oma arsti, kui teie laps kasutab või on hiljuti kasutanud mingeid muid ravimeid,
              kaasa arvatud ilma retseptita ostetud ravimeid.

              Samaaegne kasutamine ravimitega, mis põhjustavad maksensüümide induktsiooni, nagu nt teatud
              uinutid ja krambivastased ravimid (muuhulgas fenobarbitaal, fenütoiin, karbamasepiin), samuti
              rifampitsiin, võib põhjustada maksakahjustust muidu kahjutute paratsetamooliannuste juures.
              Paratsetamooli ja klooramfenikooli samaaegsel manustamisel võib klooramfenikooli eritumine
              oluliselt aeglustuda ning selle toksilisus suureneda.
              Paratsetamooli ja AZT (sidovudiini) samaaegne tarvitamine suurendab neutropeenia tekke ohtu.
              Seetõttu tohib paratsetamooli kasutada samaaegselt sidovudiiniga vaid arsti nõuandel.

              Ärge kasutage Efferalgan′i koos teiste paratsetamooli sisaldavate ravimitega, vältimaks soovitusliku
              ööpäevase annuse ületamist.


              3.   KUIDAS EFFERALGAN′i KASUTADA

              Kui te kahtlete milleski, palun küsige arstilt või apteekrilt.

              Annustamine
              Paratsetamooli annus oleneb lapse kaalust. Vanus on antud ainult üldiseks juhendamiseks.
              Paratsetamooli soovituslik ööpäevane annus on ligikaudu 60 mg/kg ööpäevas, mis manustatakse 4
              üksikannusena, st ligikaudu 15 mg/kg iga 6 tunni järel. Kui te ei tea lapse kaalu, siis kõige sobivama
              annuse manustamiseks peate lapse ära kaaluma. Paratsetamooli väljastatakse erinevate tugevustena,
              seega annust on võimalik kohandada iga lapse kaalule.

              Käesolev koostis sobib 4…32 kg kaaluvatele lastele (st umbes 1 kuu kuni 12 aasta vanustele).

              Dosaator on gradueeritud kilogrammide alusel, näidates 4, 8, 12 ja 16 kg. Teised tähised näitavad
              vahepealseid väärtusi 6, 10 ja 14 kg.

              Täitke dosaator vastavalt lapse kehakaalule ning reguleerige vedeliku tase vajaliku tähiseni:
                 4…16 kg: täitke dosaator tähiseni, mis vastab lapse kaalule või on sellele kõige lähemal. Näiteks
                 4…5 kg kaalu korral: täitke dosaator 4 kg tähiseni;
                 16…32 kg: kõigepealt täitke dosaator ning vajaliku koguse saamiseks täitke dosaator uuesti kuni
                 saate lapse kehakaalule vastava annuse. Näiteks 18…19 kg kaalu korral: kõigepealt täitke dosaator
                 kuni 10 kg tähiseni ning seejärel täitke teist korda kuni 8 kg tähiseni.

              Manustamisviis
              Suukaudseks manustamiseks. Lahust võib sisse võtta esialgsel kujul või lahjendada väikeses koguses
              vedelikus (nt vees, piimas või puuviljamahlas).

              Pudeli avamiseks vajutage ja keerake lapsekindlat korki. Pärast iga kasutamist sulgege pudel.






              Manustamise aeg ja sagedus


                                                        2


             Regulaarsed manustamiskorrad aitavad vältida valu taastumist ja temperatuuri kõikumisi. Nii öösel kui
              päeval peavad manustamiste vahele jääma regulaarsed, soovitatavalt 6-tunnised intervallid.

              Raske neeruhaiguse (raskekujulise neerupuudulikkuse) korral peab manustamiskordade vahele jääma
              vähemalt 8-tunnine intervall.

              Kui Teil on tunne, et Efferalgan′i toime on liiga tugev või liiga nõrk, rääkige sellest arstile või
              apteekrile.

              Kui te võtate Efferalgan′i rohkem kui ette nähtud:
              Üleannustamise või liiga suure annuse tahtmatu manustamise korral konsulteerige otsekohe arstiga.
              Üleannustamise puhul võivad alguses (1. päev) esineda iiveldus, oksendamine, higistamine , unisus ja
              üldine halb enesetunne. Hoolimata subjektiivse üldseisundi paranemisest 2. päeval võib tekkida
              progresseeruv maksakahjustus kuni maksakoomani 3. päeval.

              Kui te unustate Efferalgan′i võtta:
              Ärge võtke kahekordset annust, kui ravim jäi eelmisel korral võtmata.

              Muu oluline teave
              Kui lapse temperatuur tõuseb üle 38,5°C, soodustavad järgmised meetmed ravimi toimet:
              •  võtke laps riidest lahti;
              •  andke lapsele rohkelt juua;
              •  ärge jätke last liiga sooja kohta;
              •  vajadusel vannitage last vees, mille temperatuur on 2°C alla lapse kehatemperatuuri.

              4.   VÕIMALIKUD KÕRVALTOIMED

              Nagu kõik ravimid, võib ka Efferalgan põhjustada kõrvaltoimeid.

              Harvadel juhtudel võib esineda nahalööve või allergiline reaktsioon. Kui see juhtub, lõpetage otsekohe
              ravi ja teatage sellest arstile.

              Harvadel juhtudel on täheldatud muutusi laboratoorsetes leidudes, mis on vajanud regulaarset
              verenäitajate jälgimist: nt mõnda tüüpi vererakkude (vereliistakute) ebanormaalselt madal tase, mis
              võib põhjustada nina limaskesta või igemete veritsust. Kui see peaks esinema, siis konsulteerige
              arstiga.

              Kui täheldate endal mistahes kõrvaltoimeid, mida ei ole loetletud selles infolehes, informeerige sellest
              oma arsti või apteekrit.


              5.      KUIDAS EFFERALGAN′i SÄILITADA

              Hoida laste eest varjatud ja kättesaamatus kohas.
              Hoida temperatuuril kuni 30°C.
              Ärge kasutage Efferalgan'i pärast kõlblikkusaega, mis on märgitud pärast Kõlblik kuni kuupäeva.
              Kõlblikkusaeg viitab kuu viimasele päevale.
              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta keskkonda.


              6.   LISAINFO

              Mida Efferalgan sisaldab
              -    Toimeaine on paratsetamool. 1 ml suukaudset lahust sisaldab 30 mg paratsetamooli.


                                                        3


             - Abiained on makrogool 6000, sahharoos, lahustuv sahhariin, kaaliumsorbaat (E200),
                   sidrunhape, karamelli-vanilliini maitselisand, puhastatud vesi.

              Kuidas Efferalgan välja näeb ja pakendi sisu
              Pudelis on 90 ml suukaudset lahust.


              Müügiloa hoidja
              Bristol-Myers Squibb Gyógyszerkereskedelmi Kft.
              Lövőház u. 39
              1024, Budapest
              Ungari

              Tootja
              Bristol-Myers Squibb
              304, avenue du Docteur Jean Bru
              47000 Agen
              Prantsusmaa

              või

              Bristol-Myers Squibb
              979 Avenue des Pyrenees
              47520 Le Passage
              Prantsusmaa


              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              PharmaSwiss Eesti OÜ
              Tammsaare tee 47
              11316 Tallinn
              Tel: 6827 400


              Infoleht on viimati kooskõlastatud novembris 2010.



















                                                        4
