

                             PAKENDI INFOLEHT: INFORMATSIOON KASUTAJALE

                                              ParaFlux, 500 mg tabletid
                                                   Paratsetamool


              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks võtma
              ParaFlux’i täpselt juhistele vastavalt.
              -  Hoidke infoleht alles, et seda vajadusel uuesti lugeda.
              -  Lisainformatsiooni saamiseks pidage nõu oma apteekriga.
              -  Kui pärast 3 päeva möödumist haigussümptomid süvenevad ega leevendu, peate oma arstiga
                 ühendust võtma.
              -  Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                 mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1.   Mis ravim on ParaFlux ja milleks seda kasutatakse
              2.   Mida on vaja teada enne ParaFlux’i võtmist
              3.   Kuidas ParaFlux’i võtta
              4.   Võimalikud kõrvaltoimed
              5.   Kuidas ParaFlux’i säilitada
              6.   Lisainfo


              1.   MIS RAVIM ON PARAFLUX JA MILLEKS SEDA KASUTATAKSE

              ParaFlux’i toimeaine on paratsetamool, mis kuulub valu vaigistavate ravimite rühma. Paratsetamool
              pärsib prostaglandiinide sünteesi ja omab seetõttu valu vaigistavat ja palavikku alandavat toimet.

              ParaFlux’i kasutatakse palaviku ja nõrga valu korral, sh pea-, hamba-, liiges- ja menstruatsioonivalude
              korral, külmetushaiguste ja gripiga kaasneva valu ja palaviku korral.


              2.   MIDA ON VAJA TEADA ENNE PARAFLUX’I VÕTMIST

              Ärge võtke ParaFlux’i
              -  kui teie või teie laps on ülitundlik (allergiline) toimeaine paratsetamooli või ParaFlux’i mõne
                 koostisosa suhtes;
              -  kui teil on raske maksahaigus.

              Eriline ettevaatus on vajalik ravimiga ParaFlux
              -  kui teil on maksa- või neerufunktsiooni häire;
              -  kui teil on (või olete olnud) alkoholisõltuv,
              -  kui te kasutate teisi valuvaigisteid

              Võtmine koos teiste ravimitega
              Palun informeerige oma arsti või apteekrit, kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.
              Paratsetamooli imendumist võivad kiirendada metoklopramiid või domperidoon, imedumist võib
              aeglustada kolestüramiin.
              Varfariini ja teiste kumariinide verehüübimisvastane toime võib tugevneda paratsetamooli pikaajalise
              regulaarse kasutamise korral, st suureneb oht verejooksudele. Paratsetamooli tavalised annused ei
              põhjusta sellist toimet.


             Paratsetamooli üleannustamise korral võib alkohol tugevdada  hepatotoksilist toimet ja soodustada
              ägeda pankreatiidi teket, mida täheldati ühel patsiendil, kes oli võtnud paratsetamooli suuri annuseid.
              Paratsetamooli ei tohi regulaarselt kasutada koos imatiniibiga või tuleb seda kombinatsiooni vältida.
              Kolestüramiin ja kolestipool vähendavad paratsetamooli imendumist seedetraktist. Paratsetamooli
              tuleks manustada üks või mitu tundi enne või mitu tundi pärast kolestüramiini/kolestipooli
              manustamist.

              ParaFlux’i võtmine koos toidu ja joogiga
              Ravi ajal paratsetamooliga tuleb vältida alkoholi tarbimist. Alkoholi kroonilise tarvitamise korral
              suureneb ravimmürgistuse oht isegi raviannuste kasutamisel.

              Rasedus ja imetamine
              Enne ravimi kasutamist pidage nõu oma arsti või apteekriga.
              ParaFlux’i võib raseduse ajal kasutada.
              Paratsetamool eritub rinnapiima, kuid ei mõjuta imikut. Seetõttu võib paratsetamooli imetamise aja
              kasutada.

              Autojuhtimine ja masinatega töötamine
              ParaFlux ei oma toimet autojuhtimise ja masinate käsitsemise võimele.

              Oluline teave mõningate ParaFlux’i koostisainete suhtes
              Ravim sisaldab laktoosi. Kui arst on teile öelnud, et te ei talu teatud suhkruid, peate te enne ravimi
              kasutamist konsulteerima arstiga.


              3.   KUIDAS PARAFLUX’I VÕTTA

              Võtke ParaFlux’i nii nagu siin infolehel soovitatud või arst on teile rääkinud. Kui te ei ole milleski
              kindel, pidage nõu oma arsti või apteekriga.

              Tavalised annus on:

              Täiskasvanud (sh eakad) ja üle 12-aastased lapsed:
              500 mg…1000 mg (1…2 tabletti) iga 4…6 tunni järel, maksimaalselt 4 grammi (8 tabletti) ööpäevas
              jagatuna üksikannusteks.

              6…12-aastased lapsed
              250 mg…500 mg (0,5…1 tablett) iga 4…6 tunni järel, maksimaalselt 2 grammi (4 tabletti) ööpäevas
              jagatuna üksikannusteks.

              Alla 6-aastased lapsed
              ParaFlux ei sobi alla 6-aastastele lastele toimeaine suure sisalduse tõttu.
              Kui teil on tunne, et ParaFlux’i toime on liiga tugev või liiga nõrk, pidage nõu oma arsti või
              apteekriga.

              Kui te võtate ParaFlux’i rohkem kui ette nähtud
              Üleannustamise korral tuleb koheselt pöörduda arsti poole, isegi kui teie enesetunne on hea.
              Paratsetamooli üleannustamise korral on oht aeglase arenguga, kuid raske maksakahjustuse tekkeks.
              Pöörduge koheselt lähima haigla vastuvõtuosakonda. Võtke järelejäänud tabletid ja ravimi pakend
              kaasa.

              Kui te unustate ParaFlux’i võtta
              Ärge võtke kahekordset annust, kui ravim jäi eelmisel korral võtmata.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


             4.VÕIMALIKUD KÕRVALTOIMED

              Nagu kõik ravimid, võib ka ParaFlux põhjustada kõrvaltoimeid, kuigi kõigil neid ei teki.

              Kõrvaltoimetena võivad tekkida uimasus ja segasus. Harva esinevad allergilised reaktsioonid – lööve
              nahal, palavik, muutused vererakkudes, südamelihase põletik ja neeruprobleemid.
              Kui mõni nendest nähtudest tekitab teile muret või kui teil esineb ebaharilikke sümptomeid, pöörduge
              koheselt arsti poole.
              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.    KUIDAS PARAFLUX SÄILITADA

              Hoida laste eest varjatud ja kättesaamatus kohas.

              Mitte kasutada pärast pakendil märgitud kõlblikkusaja lõppu.
              Hoida originaalpakendis, temperatuuril kuni 25°C.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO

              Mida ParaFlux sisaldab:
              –     Toimeaine on paratsetamool. Üks tablett sisaldab 500 mg paratsetamooli.
              –     Abiained on laktoosmonohüdraat, kopovidoon, mikrokristalne tselluloos, nisutärklis, talk ja
                     magneesiumstearaat.

              Kuidas ParaFlux välja näeb ja pakendi sisu
              Valged või peaaegu valged lamedad, mõlemalt poolt kaldservadega tabletid, poolitusjoonega ühel
              poolel, diameetriga 13 mm.

              Pakendis on 10 või 20 tabletti.
              Kõik pakendi suurused ei pruugi olla müügil.


              Müügiloa hoidja ja tootja
              Müügiloa hoidja
              Actavis Nordic A/S,
              Ørnegårdsvej 16,
              2820 Gentofte,
              Taani

              Tootja
              Balkanpharma-Dupnitza AD.,
              3 Samokovsko Chausee Str.,
              Dupnitza,
              Bulgaaria


             Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.
              UAB Actavis Baltics Eesti Filiaal,
              Tiigi 28/ Kesk tee 23a,
              Rae vald, 75301 Harjumaa,
              Tel: 6100565

              Infoleht on viimati kooskõlastatud: oktoobris 2011.
