

                             PAKENDI INFOLEHT: INFORMATSIOON KASUTAJALE

                                     GRIPPOSTAD, 600 mg suukaudse lahuse pulber
                                                   Paratsetamool

                  Enne ravimi kasutamist lugege hoolikalt infolehte.
                  -   Hoidke infoleht alles, et seda vajadusel uuesti lugeda.
                  -   Kui teil on lisaküsimusi, pidage nõu oma arsti või apteekriga.
                  -   Ravim on välja kirjutatud teile. Ärge andke seda kellelegi teisele. Ravim võib olla neile
                       kahjulik, isegi kui haigussümptomid on sarnased.
                  -   Kui  ükskõik  milline  kõrvaltoimetest  muutub  tõsiseks  või  kui  te  märkate  mõnda
                       kõrvaltoimet, mida selles infolehes ei ole nimetatud, palun rääkige sellest oma arstile
                       või apteekrile.

                  Infolehes antakse ülevaade:
                  1.  Mis ravim on Grippostad ja milleks seda kasutatakse
                  2.  Mida on vaja teada enne Grippostad’i kasutamist
                  3.  Kuidas Grippostad’i kasutada
                  4.  Võimalikud kõrvaltoimed
                  5.  Grippostad säilitamine
                  6.  Lisainfo

                     1.  Mis ravim on Grippostad ja milleks seda kasutatakse

                  Grippostad  on  ravim,  mida  kasutatakse  valu  leevendamiseks  ja  palaviku  alandamiseks
                  (valuvaigistitav japalavikuvastane ravim).

                  Näidustused:
                  - Nõrk kuni mõõdukas valu ja palavik

                  Ravimit kasutatakse üle 10-aastastel lastel, noorukitel ja täiskasvanutel.

                     2.  Mida on vaja teade enne Grippostad’i kasutamist

                  Ärge kasutage Grippostad’i
                  -     Kui olete ülitundlik paratsetamooli või Grippostad abiainete suhtes.
                  -     Kui Teil on tõsine maksakahjustus.
                  -     alla 10-aastastel lastel ja alla 40 kg kehakaaluga patsientidel.

                  Eriline ettevaatus on vajalik ravimiga Grippostad:
                  Järgmiste seisundite korral tuleb seda ravimit kasutada pärast arstiga konsulteerimist:
                  -     krooniline alkoholism
                  -     maksakahjustus (hepatiit, Gilberti sündroom)
                  -     neerukahjustus
                  -     glükoos-6-fosfaatdehüdrogenaasi puudumine
                  -     krooniline alatoitumine (maksa glutatiooni vähesed varud)

                  Konsulteerimine arstiga on vajalik, kui 3 päevaga sümptomid halvenevad või ei parane või
                  kui tekib kõrge palavik.

                  Valuvaigistite  pikemaajalisel,  suurtes  annustes,  ettekirjutustele  mittevastaval  kasutamisel
                  võivad tekkida peavalud, mida ei tohi ravida ravimi suurendatud annustega.

                  Üldiselt võib harjumuslik valuvaigistite, eriti mitme valuvaigisti kombineeritud kasutamine
                  põhjustada kestvat neerukahjustust kuni neerupuudulikkuseni (analgeetikum-nefropaatia).


                 Pikaajalise suurtes annustes, ettekirjutustele mittevastava analgeetikumide manustamise järsu
                  lõpetamisega  võivad  kaasneda  peavalud,  väsimus,  lihasvalud,  närvilisus  ja  vegetatiivsed
                  sümptomid. Need sümptomid kaovad mõne päeva jooksul. Nähtude kadumiseni ei tohi uuesti
                  manustada valuvaigisteid ning nende manustamise jätkamine ei tohi toimuda ilma eelneva
                  arstiga konsulteerimiseta.

                  Arsti või hambaarsti soovituseta ei tohi ravimit Grippostad kasutada pika aja jooksul või
                  suurtes annustes.

                  Kasutamine koos teiste ravimitega:
                  Rääkige  oma  arstile  või  apteekrile,  kui  võtate  või  olete  hiljuti  võtnud  teisi  ravimeid,
                  sealhulgas ilma retseptita müüdavaid ravimeid.

                  Koostoimed on võimalikud
                     •  Probenetsiidi, podagra ravimiga: samaaegsel manustamisel tuleb Grippostad’i annust
                        vähendada, kuna paratsetamooli kliirens võib väheneda.
                     •  Fenobarbitaaliga(uinuti), fenütoiinija  karbamasepiiniga  (epilepsiaravim),
                        rifampitsiiniga (tuberkuloosiravim), nagu ka teiste maksa kahjustavate ravimitega.
                        Esineb  suurem maksakahjustuse  tõenäosus, kui samaaegselt  manustatakse ravimit
                        Grippostad’i.
                     •  metoklopramiidiga  ja  domperidooniga  (iivelduse  ravim),  mis  võivad  kiirendada
                        paratsetamooli imendumist ning toime saabumist.
                     •  Salitsüülamiidiga  (valu  ja  palaviku  ravim),  mis  võib  põhjustada  paratsetamooli
                        toimeaja pikenemist.
                     •  Paratsetamooli ja klooramfenikooli samaaegsel manustamisel võib klooramfenikooli
                        eritumine oluliselt aeglustuda ning selle toksilisus suureneda.
                     •  Antikoagulandid (verehüübivust pidurdavad ravimid): paratsetamooli korduv, üle 1
                        nädala,  kasutamine suurendab antikoagulantide toimet.
                     •  Kolestüramiin (ravim  vere  rasvasisalduselangetamiseks) võib  vähendada
                        paratsetamooli imendumist, muutes selle vähem efektiivseks.
                     •  Samaaegne kasutamine mao tühjenemist aeglustavate ravimitega, nt propanteliiniga,
                        võib aeglustada paratsetamooli imendumist ja toime saabumist.
                     •  Zidovudiiniga  (HIV-infektsiooni ravim): suureneb neutropeenia (vere  valgeliblede
                        vähesus) tekke oht. Seetõttu tuleks Grippostad’i samaaegselt zidovudiiniga kasutada
                        vaid arsti nõuandel.
                     •  Naistepuna  samaaegne  kasutamine  võib  suurendada  paratsetamooli  toksiliste
                        metaboliitide hulka ja maksa toksilisust.

                  Mõju  laboratoorsetes uuringutes
                  Paratsetamooli manustamine võib mõjutada kusihappe proove ja veresuhkru analüüse.

                  Pidage meeles, et need ettevaatusabinõud kehtivad ka hiljuti kasutatud ravimite kohta.

                  Grippostad’i kasutamine koos toidu ja joogiga
                  Grippostad’i ei tohi kasutada koos alkoholiga.

                  Rasedus ja imetamine
                  Rääkige oma arsti või apteekriga enne ükskõik millise ravimi võtmist.

                  Rasedus
                  Grippostad’i tohib  kasutada  kogu raseduse ajal,  pärast loodetava  kasu ja võimaliku ohu
                  kaalumist. Raseduse ajal ei tohi Grippostad’i kasutada pikkade perioodidena, suurtes annustes
                  ega kombinatsioonis teiste ravimitega, sest nende olukordade ohutust ei ole tõestatud.


                 Imetamine
                  Paratsetamool eritub rinnapiima. Kuna imikul ei ole seni tuvastatud mingeid kõrvaltoimeid,
                  siis tavaliselt ei ole vaja paratsetamooli kasutamise ajal imetamist katkestada.

                  Autojuhtimine ja masinatega töötamine
                  Grippostad ei oma toimet võimele juhtida ja kasutada masinaid. Siiski, valuvaigistite võtmise
                  järel  onalati vajalikettevaatus.Olulineinformatsioon  mõningate  Grippostad’i
                  koostisainete kohta
                  See ravim sisaldab sahharoosi. Kui teil on teatavate suhkrute talumatus, võtke ühendust oma
                  arstiga enne Grippostad’i manustamist.

                  Abiained: 1 kotike sisaldab 3,8g sahharoosi (suhkrut), mis vastab umbes 0,32 leivaühikule.
                  Seda peab arvestama melliitdiabeediga patsientide puhul.

                  Sisaldabmagusainet  aspartaami –   fenüülalaniiniallikat,mis  võib  olla ohtlik
                  fenüülketonuuriaga patsientidele.

                     3.  Kuidas Grippostad’i kasutada

                  Alati võtke Grippostad’i täpselt nii nagu selles infolehes on kirjeldatud. Küsige nõu oma
                  arstilt või apteekrilt, kui te ei ole milleski kindel.

                  Kui arst ei ole määranud teisiti, on tavapärane annus alljärgnev:
                  Annustamisel tuleb juhinduda esitatud tabelis esitatud informatsioonist.

                  Paratsetamooli  annus  oleneb  patsiendi  vanusest  ja  kehakaalust,  üldjuhul  10...15  mg/kg
                  kehakaalu kohta ning tavaline maksimaalne ööpäevane annus on 60 mg/kg.

                  Üksikannus (1 kotike) vastab 600mg paratsetamoolile.

                  Kehakaal    Vanus                 Üksikannus   Ööpäevane annus        Maksimaalne
                                                                                         paratsetamooli
                                                                                         ööpäevane
                                                                                         annus
                  alates 43 kgÜle  12  aasta  vanused            4    kotikest  (vastab
                               lapsed ja täiskasvanud1 kotike    2400mg                 4000mg
                                                                  paratsetamoolile)
                  40-43 kg    Üle  10  aasta  vanused            3    kotikest  (vastab
                               lapsed,noorukid  ja  1 kotike     1800mg                 2000mg
                               täiskasvanud                      paratsetamoolile)

                  Annustevaheline intervall peab olema 6...8 tundi ning ööpäevas võib manustada 3...4 annust.
                  Iga annuse vaheline ajaline intervall peab olema vähemalt 6 tundi.

                  1 kotikese üksikannust ei tohi ületada.

                  Juhul,  kui  samaaegselt  manustatakse  teisi  paratsetamooli  sisaldavaid  ravimeid  ei  tohi
                  maksimaalset paratsetamooli ööpäevast kogust ületada. Küsige oma arsti või apteekri käest
                  kas samaaegselt võetavad ravimid sisaldavad paratsetamooli. Arst või apteeker juhendab teid
                  annustamise ning parima manustamisaja osas.

                  Maksa- või neerukahjustusega või Gilberti sündroomiga patsiendid
                  Annust tuleb vähendada ja/või annustevahelist intervalli pikendada.


                 Tõsise neerukahjustusega patsiendid
                  Tõsise neerukahjustusega patsientidel (kretiini kliirens < 10 ml/min) peab annustevaheline
                  intervall olema vähemalt 8 tundi.

                  Vanurid
                  Annuse muutmine ei ole vajalik.

                  Lapsed, noorukid ja madala kehakaaluga täiskasvanud
                  Grippostad’i ei või kasutada lastel alla 10 eluaasta ega patsientidel, kes kaaluvad vähem kui
                  40kg, kuna annuse tugevus ei ole neile sobilik. Neile on saadaval teised sobiva tugevusega
                  ja/või ravimvormiga (näiteks siirup või suposiidid) paratsetamooli ravimid.

                  Manustamisviis
                  Grippostad’i kotikese sisu valada tassi, valada peale kuuma vett, segada ja juua kuumalt.
                  Joogi välimus pärast pulbri lahustamist on kergelt hägune, värvuselt värvitust helekollaseni.

                  Grippostad’i manustamine pärast sööki võib pikendada toime saabumist.

                  Kasutuse kestus
                  Paratsetamooli sisaldavaid ravimeid ei tohi kasutada kauem kui 3 päeva jooksul, kui arst või
                  hambaarst ei ole soovitanud teisiti. Konsulteerimine arstiga on vajalik, kui sümptomid ei
                  taandu 3 päevaga.

                  Rääkige oma arsti või apteekriga, kui teile tundub, et Grippostad’i toime on liiga tugev või
                  liiga nõrk.

                  Kui te kasutate Grippostad’i rohkem, kui ette nähtud:
                  Juhul, kui kahtlustate Grippostad’i üledoosi, informeerige viivitamatult arsti, et arst saaks
                  otsustada edasise tegevuse üle. Üleannustamise ravil lähtub arst sümptomitest ning võtab
                  tarvitusele vajalikud toimingud.
                  Grippostad’i üleannusega võivad esineda alljärgnevad sümptomid:
                     -  iiveldus
                     -  oksendamine
                     -  isu kaotus
                     -  kahvatus
                     -  kõhuvalu
                     -  higistamine
                     -  unisus
                     -  üldine halb enesetunne
                     -
                  Tõsise  üleannustamise  tagajärjel  võivad  ilmneda  maksakahjustus  ja  isegi  maksakooma,
                  südamelihase kahjustus ja pankreatiit.

                  Kui te unustate Grippostad’i võtta
                  Ärge unustatud annust tagantjärele manustage.
                  Kui lõpetate Grippostad’i võtmise
                  Kui olete ravimit kasutanud vastavalt soovitustele, siis erinõuded puuduvad.


                  Juhul, kui teil on täiendavaid küsimusi selle ravimi kasutamise kohta, pidage nõu oma arsti
                  või apteekriga.

                     4.  Võimalikud kõrvaltoimed


                 Nagu kõik ravimid, võib ka Grippostad põhjustada kõrvaltoimeid, kuigi kõigil neid ei teki.
                  Allpool on toodud kõrvaltoimed, mis on jagatud esinemissageduse järgi, kasutades järgmist
                  liigitust:

                  väga sage   esinevad rohkem kui 1 patsiendil 10-st
                  sage        esinevad vähem kui 1 patsiendil 10-st, kuid rohkem kui 1 patsiendil 100-st
                  aeg-ajalt   esinevad vähem kui 1 patsiendil 100-st, kuid rohkem kui 1 patsiendil 1000-st
                  harv        esinevad  vähem  kui  1  patsiendil  1000-st,  kuid  rohkem  kui  1  patsiendil
                               10000-st
                  väga harv   esinevad vähem kui 1 patsiendil 10000-st
                  teadmata    ei saa hinnata olemasolevate andmete alusel

                  Vere ja lümfisüsteemi häired
                  Väga harv: vereloome häired, näiteks vereliistakute vähenemine veres (trombotsütopeenia
                  vere valgeliblede vähesus   (leukopeenia, agranulotsütoos),vereliblede vähesus
                  (pantsütopeenia).

                  Immuunsüsteemi häired
                  Väga  harv:  allergilised  reaktsioonid  alates  nahalööbest  või  nõgestõvest(urtikaaria),
                  higistamine, hingeldamine, iiveldus, vererõhu langus kuni šokini.
                  Väga harva tundlikel patsientidel hingamisteede ahenemine (analgeetiline astma).

                  Maksa ja sapiteede häired
                  Harv: maksaensüümide (transaminaaside) aktiivsuse kerge tõus

                  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                  mida selles infolehes ei ole nimetatud, palun rääkige sellest oma arstile või apteekrile.

                     5.  Säilitamine

                  Hoida temperatuuril kuni 30 o C.

                  Mitte kasutada pärast pakendil (karbil ja kotikesel) märgitud kõlblikkusaja lõppu.
                  Hoida laste eest varjatud ja kättesaamatus kohas.

                  Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                  apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                  keskkonda.

                  6.  LISAINFO

                  Mida Grippostad sisaldab
                  Toimeaine on paratsetamool

                  Üks kotike sisaldab 600 mg paratsetamooli.

                  Abiained on:
                  50 mg askorbiinhapet (C-vitamiin), aspartaam, veevaba sidrunhape, etüültselluloos, kolloidne
                  veevaba ränidioksiid, sahharoos, sidruni lõhna- ja maitseaine (sisaldab akaatsiakummi E414).

                  1 kotike sisaldab 3,8g süsivesikuid.

                  Kuidas Grippostad välja näeb ja pakendi sisu
                  Valge kuni kergelt kollakas pulber.
                  Grippostad on saadaval pakendites, mis sisaldavad 5 või 10 kotikest 5 g pulbriga.


                 Tootja ja müügiloa hoidja:
                  STADA Arzneimittel AG
                  Stadastrasse 2-18
                  61118 Bad Vilbel
                  Saksamaa
                  telefon: +49-6101-603-0
                  faks: +49-6101-603-259

                  Lisaküsimuste  tekkimisel  selle  ravimi  kohta  pöörduge  palun  müügiloa  hoidja  kohaliku
                  esindaja poole.

                  Almar Sehver
                  Tartu mnt 16
                  10117 Tallinn
                  tel 6605919
                  almar@aaa.ee

                  Infoleht viimatu kooskõlastatud: märtsis 2011
