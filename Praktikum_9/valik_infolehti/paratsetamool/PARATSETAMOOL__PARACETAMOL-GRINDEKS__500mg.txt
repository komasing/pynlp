

                          PAKENDI INFOLEHT: INFORMATSIOON KASUTAJALE

                                 PARACETAMOL – GRINDEKS, 500 mg tabletid
                                                   Paratsetamool

              Lugege infolehte hoolikalt, sest siin on teile vajalikku teavet.
              -  Ehkki seda ravimit on võimalik osta ilma retseptita, peate parima ravitulemuse saamiseks
                 kasutama Paracetamol – Grindeks’it täpselt juhistele vastavalt.
              -  Hoidke infoleht alles, et seda vajadusel uuesti lugeda.
              -  Lisainformatsiooni saamiseks pidage nõu apteekriga.
              -  Kui haigussümptomid süvenevad ega leevendu, peate pöörduma arsti poole
              -  Kui  ükskõik  milline  kõrvaltoimetest  muutub  tõsiseks  või  kui  te  märkate  mõnda
                 kõrvaltoimet, mida selles infolehes ei ole nimetatud, palun rääkige sellest oma arstile või
                 apteekrile.

              Infolehes antakse ülevaade:
              1.  Mis ravim on Paracetamol - Grindeks ja milleks seda kasutatakse
              2.  Mida on vaja teada enne Paracetamol – Grindeks’i kasutamist
              3.  Kuidas Paracetamol – Grindeks’it kasutada
              4.  Võimalikud kõrvaltoimed
              5.  Kuidas Paracetamol – Grindeks’it säilitada
              6.  Lisainfo


              1.    MIS  RAVIM  ON  PARACETAMOL  -  GRINDEKS  JA  MILLEKS  SEDA
                     KASUTATAKSE

              PARACETAMOL - GRINDEKS on palavikku alandava ja valuvaigistava toimega ravim.
              Kasutatakse palaviku ja nõrga valu korral.


              2.    MIDA     ON    VAJA    TEADA     ENNE     PARACETAMOL          -  GRINDEKS'I
                     KASUTAMIST

              Ärge kasutage PARACETAMOL – GRINDEKS’it
              •  Kui te olete ülitundlik paratsetamooli või ravimi mõne koostisosa suhtes.
              •  Kui teil on raske maksahaigus.
              •  Kui teil on glükoos-6-fosfaatdehüdrogenaasi geneetiline puudus.

              Eriline ettevaatus on vajalik ravimiga PARACETAMOL - GRINDEKS
              Maksa-    ja/või   neerufunktsiooni   häirete,   Gilbert’i  sündroomi     (perekondlik
              hüperbilirubineemia) ning alkoholisõltuvuse korral.
              Üleannustamise risk on suurem alkoholist põhjustatud (ka mitte-tsirrootilise) maksahaigusega
              patsientidel.
              Kui ravi kestab üle kolme päeva ja sümptomid püsivad, konsulteerige arstiga.
              Mitte kasutada koos teiste paratsetamooli sisaldavate ravimitega.
              Informeerige arsti enne ravimi tarvitamist, kui Teil esineb mõni eelnimetatud haigustest
              või seisunditest.


             Ettevaatust!  Soovitatud  annust  ei  tohi  ületada.  PARACETAMOL  -  GRINDEKS  on
              ühekordsel  kasutamisel  vähetoksiline,  kuid  pikaajalise  ja  kontrollimata  kasutamise  korral
              võivad avalduda ohtlikud kõrvaltoimed.
              Pikemaajalise suurtes annustes manustamise järsu lõpetamisega võivad kaasneda peavalud,
              väsimus, lihasvalud, närvilisus ja vegetatiivsed sümptomid. Need sümptomid kaovad mõne
              päeva jooksul. Kuni nähtude kadumiseni ei tohi uuesti manustada valuvaigisteid ning nende
              manustamise jätkamine ei tohi toimuda ilma eelneva arstiga konsulteerimiseta.

              Kasutamine koos toidu ja joogiga
              Ravi  ajal tuleb  vältida  alkoholi  tarbimist. Alkoholi kroonilise  tarvitamise korral  suureneb
              ravimmürgistuse oht isegi raviannuste kasutamisel.

              Rasedus ja imetamine
              Enne ravimi kasutamist pidage nõu arsti või apteekriga. Uuringutes ei ole raviannustes
              kasutamise  korral  ilmnenud  kahjulikke  toimeid.  Vältida  tuleb  manustamist  pikema  aja
              jooksul, suurtes annustes ja kombineerituna teiste ravimitega.

              Paratsetamool eritub rinnapiima, kuid kliiniliselt ebaolulises koguses. Olemasolevad andmed
              ei vastunäidusta imetamist soovitatud annuste lühiajalisel kasutamisel.

              Autojuhtimine ja masinatega töötamine
              PARACETAMOL - GRINDEKS ei põhjusta uimasust ega reaktsioonikiiruse vähenemist.

              Kasutamine koos teiste ravimitega
              Palun informeerige oma arsti, kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.
              Paratsetamooli toksilisus võib suureneda patsientidel, kes kasutavad teisi maksa kahjustavaid
              ravimeid  nagu  nt  teatud  uinutid  ja  krambivastased  ravimid  (fenobarbitaal,  fenütoiin,
              karbamasepiin), samuti rifampitsiin. Sama kehtib ka alkoholi kohta.
              Manustamine koos probenetsiidiga (podagra ravim) võib mõjutada paratsetamooli eritumist ja
              plasmakontsentratsiooni.
              Paratsetamooli ja  klooramfenikooli  samaaegsel  manustamisel   võib  klooramfenikooli
              eritumine oluliselt aeglustuda ning selle toksilisus suureneda.
              Varfariini  jt  vere  hüübimist  tõkestavate  ravimite  toime  võib  suureneda  paratsetamooli
              pikaajalise  manustamise  korral,  millega  kaasneb  suurenenud  veritsemisoht;  lühiajalisel
              kasutamisel sellist toimet ei ole täheldatud.
              Paratsetamooli ja zidovudiini (HIV infektsiooni ravim) samaaegne kasutamine suurendab
              neutropeenia tekke ohtu. Seetõttu tuleks paratsetamooli tarvitada samaaegselt zidovudiiniga vaid arsti
              nõuandel.

              Metoklopramiid  ja  domperidoon  (iiveldust  ja  oksendamist  pärssivad  ravimid)  võivad
              kiirendada paratsetamooli toime saabumist.
              Kolestüramiin  (vere  kolesteroolisisaldust  langetav  ravim)  aeglustab  paratsetamooli  toimet
              võetuna 1 tunni jooksul koos paratsetamooliga.
              Imatinibi tootja ei soovita seda leukeemiaravimit kasutada samaaegselt paratsetamooliga.


              3.    KUIDAS PARACETAMOL – GRINDEKS’IT KASUTADA


             -Täiskasvanud (kaasa arvatud eakad inimesed) ja üle 12-aastased lapsed: 1…2 tabletti
                 (0,5...1 g) vastavalt vajadusele iga 4...6 tunni järel, maksimaalselt 8 tabletti (4g) ööpäevas,
                 jagatuna üksikannusteks.
              -  6...12 aastased lapsed: 0,5…1 tabletti (250...500 mg) iga 6...8 tunni järel, maksimaalselt 4
                 tabletti (2g) ööpäevas, jagatuna üksikannusteks.
              -  Alla 6-aastastele lastele ei sobi see ravimvorm toimeaine suure sisalduse tõttu.
              Kui haige enesetunne on paranenud, võib ravi lõpetada.

              Kui Teile tundub, et PARACETAMOL – GRINDEKS´i toime on liiga tugev või liiga
              nõrk, rääkige sellest arstile või apteekrile.

              Kui te kasutate PARACETAMOL – GRINDEKS tablette rohkem kui ette nähtud
              Enam kui 15 tableti sissevõtmine on täiskasvanule toksiline. Üleannustamisel tekivad 24 tunni
              jooksul  kahvatus,  iiveldus,  oksendamine,  isutus,  kõhuvalu.  Maksakahjustus  võib  ilmneda
              12…48  tunni  jooksul.  Üleannustamise  ja  selle  kahtluse  korral  on  oluline  kohene  ravi.
              Vaatamata  varajaste  sümptomite  puudumisele  tuleb  viivitamatult  kutsuda  kiirabi.  Kutsuda
              esile oksendamine, manustada aktiveeritud sütt.
              Kõikide  eelpoolloetletud  sümptomite  ilmnemisel  või  üleannustamise  kahtluse  korral
              pöörduge kohe arsti poole. Võtke ravimi pakend arsti juurde kaasa. Informeerige arsti
              kasutuselevõetud esmaabivõtetest.

              Kui te unustate PARACETAMOL – GRINDEKS tablette võtta
              Ärge võtke kahekordset annust, kui ravim jäi eelmisel korral võtmata.


              4.   VÕIMALIKUD KÕRVALTOIMED

              Nagu kõik ravimid, võib ka PARACETAMOL - GRINDEKS  põhjustada kõrvaltoimeid,
              kuigi kõigil neid ei teki.

              Kõrvaltoimed paratsetamooli  kasutamisel  terapeutilistes  annustes on tavaliselt  leebed ning
              harvaesinevad.
              Kõrvaltoimed on esitatud järgmiselt: väga sage (>1/10); sage (>1/100 kuni <1/10); aeg-ajalt
              (>1/1000 kuni <1/100); harv (>1/10 000 kuni <1/1000); väga harv (<1/10 000), teadmata
              (esinemissagedust ei saa hinnata olemasolevate andmete alusel).

              Immuunsüsteemi häired
              Väga harv: allergilised reaktsioonid, anafülaksia.

              Maksa ja sapiteede häired
              Harv: hepatotoksilisus – transaminaaside aktiivsuse tõus, maksakahjustus, mis võib viia
              maksapuudulikkuseni.

              Naha ja nahaaluskoe kahjustused
              Harv: lööbed, nõgestõbi.

              Vere ja lümfisüsteemi häired
              Väga harv: ja trombotsütopeenia või agranulotsütoos.
              Agranulotsütoosi  sümptomite  hulka  kuuluvad  kõrge  palavik,  külmavärinad,  neeluvalu,
              neelamisraskused,  limaskesta  kahjustus  suus,  ninas,  kurgus,  aga  ka  suguelundite-  ja


             pärakupiirkonnas. Mistahes üldseisundi halvenemise korral või kui ilmneb limaskesta valulik
              kahjustus (eriti suus, ninas või neelus), tuleb ravimi manustamine lõpetada ja võtta ühendust
              arstiga.
              Ainevahetus- ja toitumishäired:
              Aeg-ajalt: veresushkru sisalduse vähenemine
              Kui ükskõik milline kõrvaltoimetest muutub tõsiseks või kui te märkate mõnda
              kõrvaltoimet, mida selles infolehes ei ole nimetatud, palun rääkige sellest oma arstile või
              apteekrile.


              5.    KUIDAS PARACETAMOL – GRINDEKS`IT SÄILITADA

              Hoida temperatuuril kuni 25°C.
              Hoida originaalpakendis valguse ja niiskuse eest kaitstult.
              Hoida laste eest varjatud ja kättesaamatus kohas.

              Ärge kasutage PARACETAMOL-GRINDEKS’it pärast kõlblikkusaega, mis on märgitud
              pakendile. Kõlblikkusaeg viitab kuu viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.    LISAINFO

              Mida PARACETAMOL-GRINDEKS sisaldab
              - Toimeaine on paratsetamool (Paracetamolum).
              1 poolitusjoonega tablett sisaldab 500 mg paratsetamooli.
              - Abiained on naatriumglükolaattärklis (tüüp A), povidoon, stearhape, magneesiumstearaat.

              Kuidas PARACETAMOL-GRINDEKS välja näeb ja pakendi sisu
              Valged või peaaegu valged, lamedad kaldservaga tabletid poolitusjoonega ühel küljel.
              10 tabletti blisterpakendis, 2 blisterpakendit kartongkarbis.

              Müügiloa hoidja ja tootja
              AS GRINDEKS.
              Krustpils 53,
              Riga, LV-1057,
              Läti.
              Tel.: +371 67083205
              Fax: +371 67083505
              e-mail: grindeks@grindeks.lv

              Lisaküsimuste  tekkimisel  selle  ravimi  kohta  pöörduge  palun  müügiloa  hoidja  kohaliku
              esindaja poole:

              AS Grindeks Eesti filiaal
              Tondi 33, 11316 Tallinn
              Tel.: +372 6120224


             Faks: +372 6120331

              Infoleht on viimati kooskõlastatud novembris 2010
