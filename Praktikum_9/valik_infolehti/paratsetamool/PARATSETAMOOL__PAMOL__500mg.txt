

                             PAKENDI INFOLEHT: INFORMATSIOON KASUTAJALE

                                   Pamol 500 mg õhukese polümeerikattega tabletid
                                                   Paratsetamool


                  Lugege infolehte hoolikalt, sest siin on teile vajalikku teavet.
                  Ehkki seda ravimit on võimalik osta ilma retseptita, peate parima ravitulemuse saamiseks
                  võtma Pamol tablette täpselt juhistele vastavalt.
                  -   Hoidke infoleht alles, et seda vajadusel uuesti lugeda.
                  -   Lisainformatsiooni saamiseks pidage nõu oma apteekriga.
                  -   Kui pärast 3 päeva möödumist haigussümptomid süvenevad ega leevendu, peate
                       oma arstiga ühendust võtma.
                  -   Kui ükskõik milline kõrvaltoimetest muutub tõsiseks, või kui te märkate mõnda
                       kõrvaltoimet, mida selles infolehes ei ole nimetatud, palun rääkige sellest oma arstile
                       või apteekrile.

                  Infolehes antakse ülevaade:
                  1.  Mis ravim on Pamol ja milleks seda kasutatakse
                  2.  Mida on vaja teada enne Pamol tablettide võtmist
                  3.  Kuidas Pamol tablette võtta
                  4.  Võimalikud kõrvaltoimed
                  5   Kuidas Pamol tablette säilitada
                  6.  Lisainfo


                  1.    MIS RAVIM ON PAMOL JA MILLEKS SEDA KASUTATAKSE

                  Pamol on palavikku alandava ja valuvaigistava toimega ravim. Ravimi näidustused on palavik
                  ja nõrk valu. Pamol tabletid sobivad valuvaigistina peavalu, hambavalu, menstruatsiooni-
                  vaevuste ning lihas- ja liigesvalude leevendamiseks.


                  2.    MIDA ON VAJA TEADA ENNE PAMOL TABLETTIDE VÕTMIST

                  Ärge võtke Pamol tablette
                  -   kui te olete allergiline (ülitundlik) paratsetamooli või Pamol tablettide mõne koostisosa
                       suhtes.
                  -   kui teil on maksa- ja/või neerupuudulikkus.
                  -   kui teil on diagnoositud glükoos-6-fosfaadi dehüdrogenaasi puudumine (hemolüütilise
                       aneemia oht).
                  Arstliku  kontrolli  all  ettevaatlikult  kasutada  järgmiste  haiguste  korral:  maksa-  või
                  neerufunktsiooni häired, sh Gilberti sündroom.

                  Kasutamine koos teiste ravimitega
                  Palun informeerige oma arsti või apteekrit kui te kasutate või olete hiljuti kasutanud mingeid
                  muid ravimeid, kaasa arvatud ilma retseptita ostetud ravimeid.

                  Pamol  tablettidega  eitohisamaaegselt  kasutada  teisi  paratsetamooli  sisaldavaid
                  valuvaigistavaid ja palavikkualandavaid ravimeid vältimaks eluohtlikku mürgitust.

                  Samaaegne  uinutite,  epilepsiavastaste  ravimite,  rifampitsiini  või  naistepuna  (Hypericum
                  perforatum)  ürti  sisaldavate  taimsete  preparaatide  kasutamine  võib  ka  lubatud  annustes
                  põhjustada maksakahjustust. Paratsetamooli ja klooramfenikooli samaaegsel kasutamisel võib


                 aeglustuda klooramfenikooli eritumine organismist, samas suureneb toksilisus. Samaaegne
                  ravi vere hüübimist pärssivate ravimitega peab toimuma arsti järelvalve all. Paratsetamooli
                  toime  saabumist  võivad  mõjutada  mao  tühjenemise  kiirust  mõjutavad  ravimid  (nt
                  metoklopramiid, domperidoon).

                  Pamol tablettide kasutamine koos toidu ja joogiga
                  Pamol tablettide ja alkoholi samaaegsel tarvitamisel võib tekkida maksakahjustus ka lubatud
                  annuste juures.

                  Rasedus ja imetamine
                  Enne ravimi kasutamist pidage nõu oma arsti või apteekriga.

                  Pamol tablette võib raseduse ja imetamise ajal kasutada tavalistes annustes.


                  3.    KUIDAS PAMOL TABLETTE VÕTTA

                  Võtke Pamol tablette alati täpselt nii, nagu arst on teile rääkinud. Kui te ei ole milleski kindel,
                  pidage nõu oma arsti või apteekriga.

                  Täiskasvanule 1…2 tabletti korraga maksimaalselt 3 korda ööpäevas.
                  6-12-aastasele lapsele 1 tablett korraga maksimaalselt 3 korda ööpäevas mitte kauem kui 2
                  ööpäeva.
                  Siin soovitatud annuseid ei tohi ilma arsti ettekirjutuseta ületada.
                  Alla 6-aastasele lapsele ei tohi ravimit ilma arsti ettekirjutuseta anda.

                  Tabletid neelatakse tervelt, vajadusel võib tablette ka poolitada, närida või peenestada, peale
                  juua klaasitäis vett.

                  Kui teil on tunne, et Pamol tablettide toime on liiga tugev või liiga nõrk, pidage nõu oma arsti
                  või apteekriga

                  Kui te võtate Pamol tablette rohkem kui ette nähtud
                  Suured  paratsetamooli  annused  võivad  põhjustada  maksakahjustust.  Soovitatud  annuste
                  ületamisel  võib  areneda  eluohtlik  mürgitus,  mis  avaldub  ööpäeva  jooksul  pärast  ravimi
                  sissevõtmist.  Mürgitusele  viitavad  järgmised  nähud:  isutus,  iiveldus,  oksendamine,  valu
                  parema roidekaare all, naha ja limaskestade kollasus, uriini ja väljaheite värvi muutumine.
                  Üleannustamisnähtude korral võtke kohe ühendust oma arsti või kiirabiga. Võtke pakend arsti
                  juurde kaasa.

                  Kui teil on lisaküsimusi selle ravimi kasutamise kohta, pidage nõu oma arsti või apteekriga.


                  4.    VÕIMALIKUD KÕRVALTOIMED

                  Nagu kõik ravimid, võib ka Pamol põhjustada kõrvaltoimeid, kuigi kõigil neid ei teki.

                  Harva  esinevad  kõrvaltoimed  (vähem  kui  ühel  kasutajal  1000-st):  erinevad  nahalööbed
                  (eksanteem, urtikaaria), maksakahjustus (maksaensüümide aktiivsuse tõus).

                  Väga harva esinevad kõrvaltoimed (vähem kui ühel kasutajal 10 000-st): tõsised ülitundlikkus
                  reaktsioonid (anafülaksia).

                  Pamol  tablettide  kasutamisel  on  kirjeldatud  ka  veresuhkru  langust  (hüpoglükeemiat),
                  vereloome häireid (trombotsütopeeniat või agranulotsütoosi).


                 Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                  mida selles infolehes ei ole nimetatud, palun rääkige sellest oma arstile või apteekrile.


                  5.    KUIDAS PAMOL TABLETTE SÄILITADA

                  See ravimpreparaat ei vaja säilitamisel eritingimusi.

                  Hoida laste eest varjatud ja kättesaamatus kohas.

                  Ärge kasutage Pamol tablette pärast kõlblikkusaega, mis on märgitud blistril. Kõlblikkusaeg
                  viitab kuu viimasele päevale.

                  Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                  apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                  keskkonda.


                  6.    LISAINFO

                  Mida Pamol sisaldab

                  -     Toimeaine on paratsetamool. Üks tablett sisaldab 500 mg paratsetamooli.
                  -     Abiained  on  kartulitärklis,  hüpromelloos  (E464),  magneesiumstearaat  (E470b),
                         mikrokristalne tselluloos (E460), povidoon (E1201), propüleenglükool, talk (E553b).

                  Kuidas Pamol välja näeb ja pakendi sisu
                  Pamol  on  valge,  ovaalne,  poolitusjoonega  tablett,  ühel  küljel  on  sissepressitudkiri
                  “PAMOL”.

                  Poolitusjoon on ainult poolitamise kergendamiseks, et hõlbustada ravimi allaneelamist, mitte
                  tableti võrdseteks annusteks jagamiseks.

                  Pamol tabletid on pakitud 10 tabletti sisaldavatesse PVC/Al blistritesse.
                  Pakendi suurused:
                  10, 20 ja 100 õhukese polümeerikattega tabletti.
                  Kõik pakendi suurused ei pruugi olla müügil.

                  Müügiloa hoidja ja tootja
                  Nycomed SEFA AS
                  Jaama 55B
                  63308 Põlva
                  Tel.: 372 79 98 100

                  Lisaküsimuste tekkimisel selle ravimi kohta pöörduge palun müügiloa hoidja poole:

                  Infoleht on viimati kooskõlastatud mais 2011
