

                             PAKENDI INFOLEHT: INFORMATSIOON KASUTAJALE

                                  Panadol, 500mg õhukese polümeerikattega tabletid
                                                   Paratsetamool


              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks võtma
              Panadol tablette täpselt juhistele vastavalt.
               -  Hoidke infoleht alles, et seda vajadusel uuesti lugeda.
               -  Lisainformatsiooni saamiseks pidage nõu apteekriga.
               -  Kui haigussümptomid süvenevad ega leevendu, peate pöörduma arsti poole.
               -  Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
                 1.  Mis ravim on Panadol ja milleks seda kasutatakse
                 2.  Mida on vaja teada enne Panadol’i võtmist
                 3.  Kuidas Panadol’i võtta
                 4.  Võimalikud kõrvaltoimed
                 5.  Kuidas Panadol’i säilitada
                 6.  Lisainfo


              1. MIS RAVIM ON PANADOL JA MILLEKS SEDA KASUTATAKSE

              Panadol on mittenarkootilise toimega valuvaigistav ja palavikku langetav ravim, millel on väga nõrk
              põletikuvastane toime.
              Panadol’i kasutatakse palaviku ja nõrga valu korral.


              2. MIDA ON VAJA TEADA ENNE PANADOL’I VÕTMIST

              Ärge võtke Panadol’i:
               -  kui te olete ülitundlik paratsetamooli või ravimi ükskõik millise koostisosa suhtes.

              Eriline ettevaatus on vajalik ravimiga Panadol
              Enne Panadol’i võtmist pidage nõu oma arstiga
              - kui teil on probleeme neerude või maksaga (sh Gilberti sündroom),
              - kui teil on hemolüütiline aneemia
              - kui teil on ensüüm glükoos-6-fosfaatdehüdrogenaasi puudulikkus

              Kasutamine koos teiste ravimitega
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.
              Pidage nõu oma arstiga enne Panadol’i võtmist:
               -   kui tarvitate varfariini või teisi sarnaseid ravimeid, mida kasutatakse vere vedeldamiseks
               -   kui tarvitate ravimeid, mis on teile määratud iivelduse ja oksendamise raviks (metoklopramiid,
                   domperidoon) või vere kõrge kolesteroolitaseme alandamiseks (kolestüramiin).
              Ärge võtke Panadol’i koos teiste paratsetamooli sisaldavate ravimitega.

              Rasedus ja imetamine
              Enne ravimi kasutamist pidage nõu oma arsti või apteekriga.
              Panadol’i tablette võib võtta, kui olete rase või toidate last rinnaga.

              Autojuhtimine ja masinatega töötamine
              Ravimil ei ole teadaolevalt tähelepanu ja keskendumisvõimet mõjutavat toimet.


             3. KUIDAS PANADOL’I VÕTTA

              Võtke Panadol’i alati täpselt nii, nagu arst on teile öelnud. Kui te ei ole milleski kindel, pidage nõu
              oma arsti või apteekriga.

              Täiskasvanud ja üle 12-aastased noorukid:
              2 tabletti iga 4 tunni järel või vastavalt vajadusele. Ärge võtke Panadol tablette sagedamini kui 4-
              tunniste vahedega ja mitte rohkem kui 8 tabletti (4000 mg) 24 tunni jooksul.

              Lapsed 6 – 12-aastased:
              0,5...1 tablett iga 4...6 tunni järel või vastavalt vajadusele. Ärge manustage üle 4 tableti (2000 mg)
              24 tunni jooksul.

              Ärge andke Panadol tablette alla 6-aastastele lastele.
              Ärge ületage ettenähtud annust.
              Ilma arstiga konsulteerimata ärge andke Panadol tablette lastele kauem kui 3 päeva järjest.

              Sümptomite püsimisel konsulteerige arstiga.

              Kui te võtate Panadol’i rohkem kui ette nähtud
              Pöörduge koheselt arsti poole, kuna on oht maksakahjustuse tekkeks.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4. VÕIMALIKUD KÕRVALTOIMED

              Nagu kõik ravimid, võib ka Panadol põhjustada kõrvaltoimeid, kuigi kõigil neid ei teki.
              Lõpetage ravimi võtmine ja võtke oma arstiga otsekohe ühendust:
                 -  kui teil esineb pärast Panadol’i võtmist allergiline (ülitundlikkus) reaktsioon, mis väljendub
                     nahalööbe või sügelemisena, millega võivad kaasneda hingamisraskused, huulte, keele-, kõri-
              või
                     näoturse
                 -  kui teil esineb pärast Panadol’i võtmist nahalööve, ketendus või haavandid suus
                 -  kui teil on varem esinenud aspiriini või teiste mittesteroidsete põletikuvastaste ainete võtmisel
                 -  hingamisraskusi ja te kogete sama Panadol’i võtmisel
                 -  kui teil esineb pärast Panadol’i võtmist seletamatuid verevalumeid või verejookse.
              Sellised kõrvaltoimed esinevad harva.

              Kui ükskõik milline kõrvaltoimetest muutub tõsiseks või kui täheldate endal mistahes kõrvaltoimeid,
              mida ei ole loetletud selles infolehes, informeerige sellest oma arsti või apteekrit.


              5. KUIDAS PANADOL’I SÄILITADA

              Hoida laste eest varjatud ja kättesaamatus kohas.
              Hoida temperatuuril kuni 25º C
              Ärge kasutage Panadol’i pärast kõlblikkusaega, mis on märgitud karbil.
              Kõlblikkusaeg viitab kuu viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


             6. LISAINFO

              Mida Panadol sisaldab
              Toimeaine on paratsetamool. Iga tablett sisaldab 500 mg paratsetamooli.
              Abiained on: eelzelatiniseeritud tärklis, maisitärklis, povidoon, kaaliumsorbaat, talk, steariinhape,
              puhastatud vesi, hüpromelloos, triatsetiin.

              Kuidas Panadol välja näeb ja pakendi sisu
              Valged, kaetud, kapslikujulised, lamedate servadega tabletid, mille ühel küljel on märgistus
              PANADOL ja teisel poolitusjoon.
              Tableti saab jagada võrdseteks annusteks.
              PVC/ alumiiniumfooliumist blisterpakend, mis sisaldab 4, 6, 8, 10, 12, 20, 24, 30, 48, 50, 60, 64, 96
              või 100 tabletti.
              Polüetüleen/paber laminaat kotikesed, mis sisaldavad 4, 6, 8, 10, 12, 20, 24, 30, 48, 50, 60, 64, 96
              või 100 tabletti.
              HDPE tabletipurk keeratava polüpropüleenist korgiga, mis sisaldab 100 tabletti.
              Kõik pakendi suurused ei pruugi olla müügil.

              Müügiloa hoidja:
              GlaxoSmithKline Consumer Healthcare
              GlaxoSmithKline Export Ltd.
              Brentford, TW8 9GS
              Ühendkuningriik.

              Tootjad:
              GlaxoSmithKline Dungarvan Ltd.
              Knockbrack
              Dungarvan, Co Waterford
              Iirimaa

              või

              S.C. Europharm S.A.
              2 Panselelor St.
              500419 Brasov
              Rumeenia

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja
              poole:
              GlaxoSmithKline Eesti OÜ
              Lõõtsa 2
              Tallinn 11415

              Infoleht on viimati kooskõlastatud novembris 2011.
