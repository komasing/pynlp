

                             PAKENDI INFOLEHT: INFORMATSIOON KASUTAJALE

                                   Paracetamol-ratiopharm 250 S, rektaalsuposiidid
                                                   Paratsetamool

              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks kasutama
              Paracetamol-ratiopharm 250 S täpselt juhistele vastavalt.
              -    Hoidke infoleht alles, et seda vajadusel uuesti lugeda.
              -    Lisainformatsiooni saamiseks pidage nõu oma apteekriga.
              -    Kui pärast 3...4 päeva möödumist haigussümptomid süvenevad ega leevendu, peate oma arstiga
                   ühendust võtma.
              -    Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.  Mis ravim on Paracetamol-ratiopharm 250 S ja milleks seda kasutatakse
              2.  Mida on vaja teada enne ravimi Paracetamol-ratiopharm 250 S kasutamist
              3.  Kuidas ravimit Paracetamol-ratiopharm 250 S kasutada
              4.  Võimalikud kõrvaltoimed
              5.  Kuidas Paracetamol-ratiopharm 250 S säilitada
              6.  Lisainfo


              1.   MIS RAVIM ON PARACETAMOL-RATIOPHARM 250 S  JA MILLEKS SEDA
                   KASUTATAKSE

              Paracetamol-ratiopharm 250 S on valuvaigistava ja palavikku langetava toimega ravim. Kasutatakse
              palaviku ja nõrga valu korral lastel.

              Nõuanne:
              Kasutage Paracetamol-ratiopharm 250 S rektaalsuposiite ilma arstilt või hambaarstilt küsimata ainult
              mõned päevad ja mitte suurtes annustes.


              2.   MIDA ON VAJA TEADA ENNE PARACETAMOL-RATIOPHARM 250 S
                   KASUTAMIST

              Ärge kasutage Paracetamol-ratiopharm 250 S reklaalsuposiite:
              -  kui te olete ülitundlik (allergiline) toimeaine paratsetamooli või Paracetamol-ratiopharm 250 S
                 rektaalsuposiitide mõne teise koostisosa suhtes
              -  glükoos-6-fosfaatdehüdrogenaasi geneetiline puudus (oht hemolüütilise aneemia tekkeks).

              Eriline ettevaatus on vajalik ravimiga Paracetamol-ratiopharm 250 S rektaalsuposiidid
              Te tohite Paracetamol-ratiopharm 250 S rektaalsuposiite kasutada vaid erilise ettevaatlikkusega (st
              suuremate manustamisintervallidega või vähenenud annuses) ja arstliku kontrolli all järgmistel
              juhtudel:
              -  maksafunktsiooni häired (nt alkoholi krooniline kuritarvitamine, maksapõletikud)
              -  eelnevalt kahjustatud neerud
              -  kaasasündinud suurenenud bilirubiini sisaldus veres (Gilbert’i-sündroom või Meulengracht’i-
                 haigus)
              -  kuni 6-aastastel lastel.

              Paracetamol-ratiopharm 250 S rektaalsuposiitide kasutamine koos toidu ja joogiga
              Paracetamol-ratiopharm 250 S rektaalsuposiitide kasutamise ajal peaks võimalusel vältima alkoholi
              tarvitamist.


                                                        1


             Rasedus
              Üldjuhul kasutatakse 250 mg rektaalsuposiite 6...12-aastastel lastel.
              Raseduse ajal tohite te Paracetamol-ratiopharm 250 S rektaalsuposiite kasutada vaid pärast ranget
              arstipoolset kasu-ja-riski-suhte hindamist.
              Raseduse ajal ei tohi te Paracetamol-ratiopharm 250 S rektaalsuposiite kasutada pikema aja vältel,
              suurtes annustes ja kombinatsioonis teiste ravimitega, sest kasutamise ohutus sellistel juhtudel ei ole
              tõestatud.
              Imetamine
              Paratsetamool imendub rinnapiima. Kuna kahjulikke mõjusid imikule ei ole senini teada, ei ole
              imetamise katkestamine ravi ajal tavaliselt nõutav.

              Mida arvestada laste puhul?
              Paracetamol-ratiopharm 250 S rektaalsuposiidid ei sobi toimeaine suure sisalduse tõttu lastele
              kehakaaluga alla 20 kg. Imikutel tuleb kasutada toimeaine väiksema sisaldusega rektaalsuposiite või
              lahust.

              Autojuhtimine ja masinatega töötamine
              Toime reaktsioonikiirusele puudub.

              Ettevaatusabinõud kasutamisel ja hoiatused
              Milliseid ettevaatusabinõusid peab tähele panema?
              Paratsetamooli sisaldavaid ravimeid võib ilma arsti või hambaarsti nõuandeta kasutada vaid mõned
              päevad ja mitte suurtes annustes.
              Valuvaigistite pikaaegse, mitte-ettekirjutuste kohase kasutamise puhul võivad tekkida peavalud, mida
              ei tohi ravida arstimi suurendatud annustega.
              Üldiselt võib harjumuspärane valuvaigistite kasutamine, eriti kombinatsiooni puhul teiste
              valuvaigistavate ainetega, viia püsivale neerukahjustusele koos neerupuudulikkuse riskiga
              (analgeetikumide-nefropaatia).
              Valuvaigistite pikaajalise, suurtes annustes, mitte-ettekirjutustekohase kasutamise järsul lõpetamisel
              võivad  tekkida  nii  peavalud  kui  ka  väsimus,  lihasvalud,  närvilisus  ja  vegetatiivsed  sümptomid.
              Ärajätunähud taanduvad mõne päeva jooksul. Senini ei tohi uuesti kasutada valuvaigisteid ja nende
              uuesti kasutamist ei tohi alustada ilma arsti nõuandeta.

              Kasutamine koos teiste ravimitega
              Palun informeerige oma arsti, kui te kasutate või olete hiljuti kasutanud mingeid muid ravimeid,
              kaasa arvatud ilma retseptita ostetud ravimeid.
              Samaaegne ravikuur arstimitega, mis viivad ravimi lammutamise kiirenemisele maksas (ensüümi
              indutseerimine), nagu nt teatud uinutid ja krambivastased ravimid mh fenobarbitaal, fenütoiin,
              karbamasepiin) kui ka rifampitsiin (tuberkuloosiravim), võib ka paratsetamooli tavaliste raviannuste
              puhul maksakahjustust põhjustada. Sama kehtib alkoholi kuritarvitamise puhul.
              Diflunisaaliga kooskasutamine võib suurendada paratsetamooli maksatoksilisust.
              Paratsetamooli ja klooramfenikooli samaaegse manustamise puhul võib klooramfenikooli eritumine
              märkimisväärselt aeglustuda koos suurenenud toksilisuse riskiga (kahjustav toime).
              Paratsetamooli ja kumariini derivaatide (verehüübimist pärssivad ravimid) koostoimeid ei ole nende
              kliinilise tähenduse suhtes veel hinnatud. Paracetamol-ratiopharm 250 S rektaalsuposiitide pikaajaline
              kasutamine patsientidel, keda ravitakse suukaudsete antikoagulantidega (verehüübimist pärssivad
              ravimid), peab seetõttu toimuma vaid arstliku kontrolli all.
              Paratsetamooli ja zidovudiini samaaegse kasutamise puhul, suureneb kalduvus valgete vereliblede
              vähenemisele (neutropeenia). Seetõttu võib Paracetamol-ratiopharm 250 S rektaalsuposiitide
              samaaegselt koos zidovudiiniga kasutada vaid arsti nõuandel.
              Probenetsiid võib suurendada paratsetamooli toksilist toimet maksale.
              Paratsetamooli manustamine võib mõjutada osade laborianalüüside tulemusi, näiteks uurea testid ning
              veresuhkru määramine glükoosoksüdaas-peroksüdaasi meetodil.

              Tähelepanu! Eelpool kirjeldatud koostoimed võivad kehtida ka ravimi lühiajalisel kasutamisel!



                                                        2


             3.KUIDAS KASUTADA RAVIMIT PARACETAMOL-RATIOPHARM 250 S
              Kasutage Paracetamol-ratiopharm 250 S alati täpselt nii, nagu arst on teile rääkinud. Kui te ei ole
              milleski kindel, pidage nõu oma arsti või apteekriga.

              Millises koguses ja kui tihti peate te Paracetamol-ratiopharm 250 S rektaalsuposiite kasutama?
              Paracetamol-ratiopharm 250 S rektaalsuposiite annustatakse sõltuvalt kehakaalust ja vanusest:
              6...12-aastased lapsed, 1 kuni 2 rektaalsuposiiti, nt:
              20...25 kg – 1 rektaalsuposiit (250 mg)
              25...40 kg – 2 rektaalsuposiiti (500 mg)

              250 mg rektaalsuposiidid ei sobi alla 20 kg kaaluvatele lastele. Neil tuleb kasutada rektaalsuposiiti,
              mis sisaldab 125 mg paratsetamooli.
              .
              Ööpäevas tohib manustada maksimaalselt 4 annust. Kahe suposiidi manustamise vahel peab olema
              vähemalt 6 tundi. Suuremad annused ei anna paremat valuvaigistavat toimet.

              Nõuanne:
              Nii maksa- ja neerude funktsioonihäirete kui ka kaasasündinud bilirubiini sisalduse tõusu puhul veres
              peaks Paracetamol-ratiopharm 250 S rektaalsuposiite kasutama pikemate manustamisintervallidega
              või väiksemas annuses.

              Kuidas ja millal peate te Paracetamol-ratiopharm 250 S rektaalsuposiite kasutama?
              Rektaalsuposiidid viiakse võimalusel pärast roojamist sügavale pärakusse. Libisemisomaduste
              parandamiseks võib ravimküünlaid käes soojendada või korraks kuuma vette kasta. Manustada tuleb
              terve rektaalsuposiit – seda ei tohi enne manustamist purustada.

              Kui kaua peate te Paracetamol-ratiopharm 250 S rektaalsuposiite kasutama?
              Ärge kasutage Paracetamol-ratiopharm 250 S rektaalsuposiite ilma arsti või hambaarsti nõuandeta
              kauem kui 3...4 päeva.

              Kui te kasutate Paracetamol-ratiopharm 250 S rektaalsuposiite rohkem kui ette nähtud
              Üleannustamise puhul Paracetamol-ratiopharm 250 S rektaalsuposiitidega võivad alguses (1. päev)
              esineda iiveldus, oksendamine, higistamine, unisus ja üldine halb enesetunne. Hoolimata subjektiivse
              üldseisundi paranemisest 2. päeval, võib tekkida süvenev maksakahjustus kuni maksakoomani 3.
              päeval.
              Kahtluse puhul üleannustamisele Paracetamol-ratiopharm 250 S rektaalsuposiitidega, peab koheselt
              arsti informeerima.
              Vastavalt sellele, palju aega ravimi manustamisest on möödas, peab arst rakendama järgmisi
              vastuabinõusid:
              -  intravenoosselt manustatakse N-atsetüültsüsteiini, mida peab võimalusel tegema esimese kaheksa
                 tunni jooksul pärast mürgistust, et neutraliseerida paratsetamooli rakkekahjustava mõjuga
                 ainevahetusprodukte
              -  verepuhastus (dialüüs) võib langetada paratsetamooli kontsentratsiooni veres.
              Edasised võimalused paratsetamooli mürgistuse raviks sõltuvad nii mürgistuse ulatusest ja kulust kui
              ka haigussümptomitest.

              Kui te unustate Paracetamol-ratiopharm 250 S rektaalsuposiite kasutada
              Ärge kasutage järgmisel korral kahekordset annust, vaid jätkake kasutamist, nagu annustamiseeskirjas
              ette nähtud.

              Toimed, mis tekivad pärast Paracetamol-ratiopharm 250 S rektaalsuposiitide kasutamise
              lõpetamist
              Mida peate te arvestama, kui te tahate ravikuuri katkestada või enneaegselt lõpetada?
              Valuvaigistite pikaajalise, mitte-ettekirjutuste kohase, suurtes annustes kasutamise järsu lõpetamise
              puhul võivad tekkida nii peavalud kui ka väsimus, lihasvalud, närvilisus ja vegetatiivsed sümptomid.
              Nimetatud sümptomid vaibuvad mõne päeva jooksul. Senini ei tohi kasutada ühtki valuvaigistit. Ka
              pärast seda ei tohi uuesti kasutamist jätkata ilma arsti nõuandeta.


                                                        3


             4.VÕIMALIKUD KÕRVALTOIMED

              Nagu kõik ravimid, võib ka Paracetamol-ratiopharm 250 S põhjustada kõrvaltoimeid, kuigi
              kõigil neid ei teki.
              Kõrvaltoimed on esitatud järgmiselt: väga sage (>1/10); sage (>1/100 kuni <1/10); aeg-ajalt (>1/1000
              kuni <1/100); harv (>1/10 000 kuni <1/1000); väga harv (<1/10 000), teadmata (esinemissagedust ei
              saa hinnata olemasolevate andmete alusel).

              Immuunsüsteemi häired
              Väga harv: allergilised reaktsioonid, anafülaksia.

              Maksa ja sapiteede häired
              Harv: hepatotoksilisus – transaminaaside aktiivsuse tõus, maksakahjustus, mis võib viia
              maksapuudulikkuseni.

              Naha ja nahaaluskoe kahjustused
              Harv: eksanteem, urtikaaria, ravimiga seotud lööbed.

              Vere ja lümfisüsteemi häired
              Väga harv: ja trombotsütopeenia või agranulotsütoos.

              Ainevahetus- ja toitumishäired:
              Aeg-ajalt: hüpoglükeemia
              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.

              Milliseid vastuabinõusid rakendada kõrvaltoimete ilmnemisel?
              Kui te täheldate endal eelnevalt nimetatud kõrvaltoimeid, ei tohi te Paracetamol-ratiopharm 250 S
              rektaalsuposiite uuesti kasutada. Informeerige oma arsti, et ta saaks otsustada sümptomite raskusastme
              ja võimalusel vajalike edasiste abinõude üle.
              Esimeste ülitundlikkusreaktsioonide sümptomite tekkel ei tohi Paracetamol-ratiopharm 250 S
              rektaalsuposiite uuesti kasutada vaid tuleb koheselt võtta ühendust arstiga.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
              mida selles infolehes ei ole nimetatud, palun rääkige sellest oma arstile või apteekrile.


              5. KUIDAS PARACETAMOL-RATIOPHARM 250 S SÄILITADA

              Hoida laste eest varjatud ja kättesaamatus kohas.
              Ärge kasutage Paracetamol-ratiopharm 250 S pärast kõlblikkusaega, mis on märgitud karbil.
              Kõlblikkusaeg viitab kuu viimasele päevale.
              Hoida temperatuuril kuni 30 °C.
              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.    LISAINFO

              Mida Paracetamol-ratiopharm 250 S sisaldab

              - Toimeaine(d) on paratsetamool. Üks rektaalsuposiit sisaldab 250 mg paratsetamooli.

              - Abiaine(d) on kolloidne ränisilikaat, polüetüleenstearaat, sojaletsitiin ja rasv.


                                                        4


             Kuidas Paracetamol-ratiopharm 250 S  välja näeb ja pakendi sisu
              250 mg suposiidid, 10 tk fooliumisse pakitult karbis.

              Müügiloa hoidja ja tootja
              Müügiloa hoidja:
              ratiopharm GmbH,
              Graf-Arco-Str. 3,
              89079 Ulm,
              Saksamaa

              Tootja:
              Merckle GmbH,
              Ludwig-Merckle-Str. 3,
              89143 Blaubeuren,
              Saksamaa

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              Müügiloa hoidja esindaja Eestis:

              ratiopharm,
              Akadeemia tee 19,
              12618, Tallinn,
              Tel: +372 6 838 006

              Infoleht on viimati kooskõlastatud juunis 2009


























                                                        5
