

                             PAKENDI INFOLEHT: INFORMATSIOON KASUTAJALE

                                      EFFERALGAN, 500 mg kihisevad tabletid
                                                   paratsetamool

              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks kasutama
              Efferalgan 500 mg kihisevaid tablette täpselt juhistele vastavalt.
                   Hoidke infoleht alles, et seda vajadusel uuesti lugeda.
                   Lisainformatsiooni saamiseks pidage nõu oma apteekriga.
                   Kui pärast 3 päeva möödumist haigussümptomid süvenevad ega leevendu, peate oma arstiga
                   ühendust võtma.
                   Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1.   Mis ravim on Efferalgan ja milleks seda kasutatakse
              2.   Mida on vaja teada enne Efferalgan'i võtmist
              3.   Kuidas Efferalgan'i kasutada
              4.   Võimalikud kõrvaltoimed
              5    Kuidas Efferalgan'i säilitada
              6.   Lisainfo


              1.   MIS RAVIM ON EFFERALGAN JA MILLEKS SEDA KASUTATAKSE

              Efferalgan on ravim, mis on näidustatud nõrga valu ja/või palaviku raviks. See on mõeldud palaviku
              ja/või valu leevendamiseks nt peavalu, külmetushaiguste, hambavalu, lihasvalude ja
              menstruatsioonivalude korral.


              2.   MIDA ON VAJA TEADA ENNE EFFERALGAN'I VÕTMIST

              Ärge kasutage Efferalgan'i
                   kui olete allergiline (ülitundlik) paratsetamooli või Efferalgan'i mõne koostisosa suhtes.
                   kui põete raskekujulist maksahaigust.

              Eriline ettevaatus on vajalik ravimiga Efferalgan
                   kui põete raskekujulist neeruhaigust; konsulteerige arstiga enne paratsetamooli kasutamist või
                   lapsele andmist;
                   kui tarvitate alkoholi;
                   kui teil on Gilbert’i sündroom (perekondlik hüperbilirubineemia);
                   kui arst on määranud analüüsid vere kusihappe sisalduse või suhkru taseme määramiseks, siis
                   teavitage teda, et kasutate seda ravimit.

              Kasutamine koos teiste ravimitega
              Palun informeerige oma arsti kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.

              Samaaegne kasutamine ravimitega, mis aktiveerivad spetsiifilisel viisil maksarakkude talitlust, nagu nt
              teatud uinutid ja krambivastased ravimid (fenobarbitaal, fenütoiin, karbamasepiin) ning
              antibiootikumid (rifampitsiin), võib põhjustada maksakahjustust muidu kahjutute paratsetamooli
              annuste juures.
              Paratsetamooli ja klooramfenikooli samaaegsel manustamisel võib klooramfenikooli eritumine
              oluliselt aeglustuda ning selle toksilisus suureneda.


                                                                                                   1


             Paratsetamooli ja sidovudiini (AZT) samaaegne tarvitamine suurendab tõsise veremuutuse
              (neutropeenia) tekke ohtu. Seetõttu tohib paratsetamooli kasutada samaaegselt sidovudiiniga vaid arsti
              nõuandel.
              Paratsetamooli kestev ja regulaarne kasutamine koos suukaudsete antikoagulantidega (varfariin) võib
              suurendada verejooksu ohtu. Vere hüübivusnäitajaid on soovitatav kontrollida sagedamini.
              Kolestüramiin vähendab ning metoklopramiid ja domperidoon suurendavad paratsetamooli
              imendumist.
              Vältimaks soovitusliku ööpäevase annuse ületamist ärge kasutage Efferalgan'i koos teiste
              paratsetamooli sisaldavate ravimitega. Paratsetamooli samaaegne kasutamine koos teiste
              valuvaigistitega ei ole soovitatav.

              Efferalgan'i võtmine koos toidu ja joogiga
              Seda ravimit võib võtta nii koos söögiga kui ka ilma.

              Rasedus ja imetamine
              Enne ravimi kasutamist pidage nõu oma arsti või apteekriga.
              Paratsetamooli võib kasutada raseduse ja imetamise ajal.

              Oluline teave mõningate Efferalgan'i koostisainete suhtes
              See ravim sisaldab sorbitooli. Kui arst on teile öelnud, et te ei talu teatud suhkruid, peate enne ravimi
              kasutamist konsulteerima arstiga.
              Üks kihisev tablett sisaldab 412,4 mg naatriumi, millega tuleb arvestada kontrollitud
              naatriumisisaldusega dieedil olevatel patsientidel.


              3.   KUIDAS EFFERALGAN'I KASUTADA

              Käesolev ravim sobib täiskasvanuile ja üle 13 kg kaaluvatele lastele (alates umbes 2-aastastest).
              Regulaarne manustamine aitab vältida valu taasteket ja kehatemperatuuri kõikumist. Lahustage
              kihisev tablett klaasitäies vees täielikult ja jooge koheselt. Soovitatavad annused on toodud allpool.

              Täiskasvanud ja vähemalt 50 kg kaaluvad lapsed (umbes 15-aastased ja vanemad)
              1...2 kihisevat tabletti, annust võib vajadusel korrata 4 tunni möödudes, mitte ületades 6 kihisevat
              tabletti (3 g paratsetamooli) ööpäevas.

              Lapsed
              Soovituslik ööpäevane annus on 60 mg/kg/ööpäevas. Manustamiste vahele peab jääma soovitatavalt
              6-tunnine, kuid mitte kunagi vähem kui 4-tunnine intervall. Kaalule vastav ligikaudne vanus võib olla
              erinev.

              Kehakaal                     13-20 kg       21-25 kg       26-40 kg        41-50 kg
              (ligikaudne vanus)         (2-7 aastased)(6-10 aastased)(8-13 aastased)(12-15 aastased)
              Ühekordne annus,
                                               ½             ½              1               1
              kihisevate tablettide arv
              Suurim kihisevate tablettide    2              3
                                                                             4              6
              arv ööpäevas               (4 x ½ tabletti)(6 x ½ tabletti)

              Neerupuudulikkus
              Raskekujulise neerupuudulikkuse korral peab manustamiskordade vahele jääma vähemalt 8-tunnine
              intervall.

              Kui te võtate Efferalgan'i rohkem kui ette nähtud
              Üleannustamise või liiga suure annuse tahtmatu manustamise korral konsulteerige koheselt arstiga või
              helistage hädaabi numbrile.
              Üleannustamise korral võib alguses (esimene päev) esineda iiveldus, oksendamine, higistamine,
              unisus ja üldine halb enesetunne. Hoolimata võimalikust enesetunde paranemisest teisel päeval võib
              maksakahjustus siiski jätkuvalt ja pöördumatult süveneda.

                                                                                                   2


             Kui te unustate Efferalgan'i võtta
              Ärge võtke kahekordset annust, kui annus jäi eelmisel korral võtmata.


              4.   VÕIMALIKUD KÕRVALTOIMED

              Nagu kõik ravimid, võib ka Efferalgan põhjustada kõrvaltoimeid, kuigi kõigil neid ei teki.

              Harva (1 patsient 1000-10 000 patsiendist) võib paratsetamooli kasutamisel esineda teatud muutusi
              vereanalüüsis (transaminaaside tõus). Tavaliselt on need muutused vähesed, pöörduvad ega nõua ravi
              katkestamist.

              Väga harva (vähem kui 1 patsient 10 tuhandest) on kirjeldatud paratsetamooli kasutamisel nahalööbeid
              või allergilisi reaktsioone (urtikaariast raske anafülaksiani). Samuti ka teatud seoses paratsetamooli
              manustamisega ka teatud vererakkude (leukotsüüdid, vereliistakud) ebanormaalselt madalast hulgast.
              See võib põhjustada ninaverejooksu või igemete veritsemist või palaviku või infektsiooni nähtude
              taasteket. Kui see juhtub, lõpetage otsekohe ravi ja teatage sellest arstile.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile.


              5.   KUIDAS EFFERALGAN'I SÄILITADA

              Hoida laste eest varjatud ja kättesaamatus kohas.
              Hoida temperatuuril kuni 30°C.
              Hoida niiskuse eest kaitstult.
              Ärge kasutage Efferalgan'i pärast kõlblikkusaega, mis on märgitud karbil ja ribapakendil pärast
              Kõlblik kuni (EXP) kuupäeva. Kõlblikkusaeg viitab kuu viimasele päevale.
              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO

              Mida Efferalgan sisaldab
                   Toimeaine on paratsetamool
                   Abiained on veevaba sidrunhape, veevaba naatriumkarbonaat, naatriumvesinikkarbonaat,
                   sorbitool, lahustuv sahhariin, naatriumdokusaat, povidoon, naatriumbensoaat.

              Kuidas Efferalgan välja näeb ja pakendi sisu
              Karbis on 16 kihisevat tabletti neljas alumiinium-polüetüleen ribapakendis.

              Müügiloa hoidja
              Bristol-Myers Squibb Gyógyszerkereskedelmi Kft.
              Lövőház u. 39
              1024, Budapest
              Ungari

              Tootja
              Bristol-Myers Squibb
              304, avenue du Docteur Jean Bru
              47000 Agen
              Prantsusmaa


                                                                                                   3


             Bristol-Myers Squibb
              979 Avenue des Pyrénées
              47520 Le Passage
              Prantsusmaa

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.
              PharmaSwiss Eesti OÜ
              Tammsaare tee 47
              11316 Tallinn
              Tel: 6827 400

              Infoleht on viimati kooskõlastatud septembris 2009







































                                                                                                   4
