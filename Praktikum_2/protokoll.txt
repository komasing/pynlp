KOOSOLEKU  P R O T O K O L L
Tallinn				                                                30. mai 2007 nr 9	   
Algus kell 17:00, lõpp kell 17:45.
Juhatas Matti Martinson, halduskogu esimees
Protokollis Signe Olesk
Osa võtsid: Rein Ratas, Jaak Tälli, Ando Leps, Marju Länik, Peeter Mardna, Tiit Käbin, Andres Öpik 
Linnaosavalitsusest Kersti Põierpaas 
Puudusid: Valdek Mikkal, Hanno Pevkur, Jaan Mihkel Uustalu, Kadri Jäätma, Erik Sandla, Robert Kalm, Sergei Bogosvki
Kutsutud: Helena Koorts – Tallinna Maa-amet, Mati Vijar – Tallinna Maa-amet, arhitekt Urmas Elmik
Ühehäälselt kinnitati päevakord:
1. Tallinna Linnavolikogu otsuse eelnõu “Tallinna linna omandis olevale Sihi tn 122/Voolu tn 15 kinnistule hoonestusõiguse seadmine eelläbirääkimistega pakkumise korras, hoonestusõiguse jagamine korterihoonestusõigusteks ja korterihoonestusõiguse võõrandamine Tallinna linnale” kooskõlastamine – Rein Ratas
2. Taara tn 2 kinnistu detailplaneeringu kooskõlastamine – Rein Ratas 
3. Kalda tn 12 ja 14 kinnistute detailplaneeringu kooskõlastamine – Rein Ratas
4. Muud küsimused
4.1 Elektrirongide sõiduplaan – Tiit Käbin
4.2 Koolivõrgu teemal – Matti Martinson
4.3 Halduskogu külaskäik – Matti Martinson
1. Tallinna Linnavolikogu otsuse eelnõu “Tallinna linna omandis olevale Sihi tn 122/Voolu tn 15 kinnistule hoonestusõiguse seadmine eelläbirääkimistega pakkumise korras, hoonestusõiguse jagamine korterihoonestusõigusteks ja korterihoonestusõiguse võõrandamine Tallinna linnale” kooskõlastamine
Rein Ratas
Tegemist on Kivimäe sauna kinnistuga. 
Minipansionaati ei tule, vaid selle asemel tulevad korterid ja alles jääb ka saun. 
Planeeritud on eakatele päevaruumid. 
Ehitusmahud jäävad samadesse suurustesse varasemaga.
Kersti Põierpaas – päevaruume ei tule, vaid lisaks saunale tuleb kaks sotsiaalobjekti – supiköök ja selvepesula, kus inimene saab saunas käies oma pesu pesta. 
Linnamajandus- ja keskkonnakomisjon tegi halduskogule ettepaneku kooskõlastada Tallinna Linnavolikogu otsuse eelnõu “Tallinna linna omandis olevale Sihi tn 122/Voolu tn 15 kinnistule hoonestusõiguse seadmine eelläbirääkimistega pakkumise korras, hoonestusõiguse jagamine korterihoonestusõigusteks ja korterihoonestusõiguse võõrandamine Tallinna linnale”.
Tallinna Maa-ameti jurist Helena Koorts
Lepingutingimuste muudatusettepanekud:
Lepingupunkti 2.4 uus sõnastus – andma korterihoonestusõiguse valduse ja korterihoonestusõiguse päraldiseks olevad plaanid, kasutusload jne Tallinna linnale üleandmis-vastuvõtmisaktiga üle 1 kuu jooksul korterihoonestusõiguse tasuta võõrandamise asjaõiguslepingu sõlmimise päevast arvates. 
Kohustuse mittekohese täitmise korral kohustub hoonestaja tasuma leppetrahvi 1 000 krooni päevas.
Lisada lepingusse punkt 6.4 – võtta hoonestajalt üleandmis-vastuvõtmisaktiga vastu punktis 1.4.3 nimetatud korterihoonestusõiguse valdus ja korterihoonestusõiguse päraldiseks olevad plaanid, kasutusload jne 1 kuu jooksul korterihoonestusõiguse tasuta võõrandamise asjaõiguslepingu sõlmimise päevast arvates.
Halduskogu otsustas ühehäälselt
Kooskõlastada Tallinna Linnavolikogu otsuse eelnõu “Tallinna linna omandis olevale Sihi tn 122/Voolu tn 15 kinnistule hoonestusõiguse seadmine eelläbirääkimistega pakkumise korras, hoonestusõiguse jagamine korterihoonestusõigusteks ja korterihoonestusõiguse võõrandamine Tallinna linnale” tehtud parandustega lepingupunktis 2.4 (andma korterihoonestusõiguse valduse ja korterihoonestusõiguse päraldiseks olevad plaanid, kasutusload jne Tallinna linnale üleandmis-vastuvõtmisaktiga üle 1 kuu jooksul korterihoonestusõiguse tasuta võõrandamise asjaõiguslepingu sõlmimise päevast arvates. 
Kohustuse mittekohese täitmise korral kohustub hoonestaja tasuma leppetrahvi 1 000 krooni päevas) ja lisades lepingusse punkti 6.4 (võtta hoonestajalt üleandmis-vastuvõtmisaktiga vastu punktis 1.4.3 nimetatud korterihoonestusõiguse valdus ja korterihoonestusõiguse päraldiseks olevad plaanid, kasutusload jne 1 kuu jooksul korterihoonestusõiguse tasuta võõrandamise asjaõiguslepingu sõlmimise päevast arvates).
2. Taara tn 2 kinnistu detailplaneeringu kooskõlastamine
Rein Ratas
Tegemist on 2146 m² kinnistuga, kus hetkel paikneb kahekorruseline elamu. 
Hoones on trükikoda ja kaks korterit. 
Hoonele tahetakse liita veel üks korter iseenda vajadusteks ja rekonstrueerida terrass. 
Dendroloogiline analüüs on tehtud.
Linnamajandus- ja keskkonnakomisjon tegi halduskogule ettepaneku kooskõlastada Taara tn 2 kinnistu detailplaneering.
Halduskogu otsustas ühehäälselt:
Kooskõlastada Taara tn 2 kinnistu detailplaneering.
3. Kalda tn 12 ja 14 kinnistute detailplaneeringu kooskõlastamine
Rein Ratas
Varem taheti ühele krundile kahe korteriga elamut. 
Tellija loobus sellest ja nüüdseks on planeeritud ühe korteriga elamu. 
Tegemist on eraldi kruntidega, mida veel moodustatud ei ole. 
Ühe krundi pindala on 1255 m² ja teise 1201 m². 
Krundile  jäävad alles kaks II klassi mändi. 
Sissesõidutee juures võetakse maha 9 puud. 
Planeering vastab Nõmme ehitusmäärusele.
Linnamajandus- ja keskkonnakomisjon tegi halduskogule ettepaneku kooskõlastada Kalda tn 12 ja 14 kinnistute detailplaneering.
Halduskogu otsustas ühehäälselt:
Kooskõlastada Kalda tn 12 ja 14 kinnistute detailplaneering.
4. Muud küsimused
4.1 Elektriraudtee sõiduplaan 
Tiit Käbin
Aastaks 2007 kehtestati uus elektriraudtee sõiduplaan. 
Muus osas on plaan enam-vähem sama, mis oli enne, kuid uue sõiduplaani kohaselt on Nõmmel rongi peatumine ära jäetud. 
Peatused on Keila-Saue-Tondi-Lilleküla-Tallinn. 
Teiseks probleemiks on ühendus Klooga rannaga.
Halduskogu liikmed leidsid ühehäälselt, et Nõmmele tuleb rongi peatumine tagasi tuua.
Halduskogu otsustas ühehäälselt teha pöördumine AS-le Elektriraudtee, kus palutakse põhjendada, miks Nõmmel elektrirongi peatumine ära jäeti ja paluda see Nõmme jaama tagasi tuua. 
Matti Martinson - kirja AS-le Elektriraudtee koostab Tiit Käbin.
4.2 Koolivõrgu teemal 
Matti Martinson
Teemaks on lapsevanema kiri. 
Matti Martinson edastas nimetatud kirja Tallinna Haridusametile, kes põhjendas seda nii, et kõik lapsed, kes Tallinnas sünnivad ei ole rahvastikuregistri andmetel Tallinnasse registreeritud. 
Statistikaga arve võrrelda ei saa, vaid neid tuleb võrrelda rahvastikuregistri andmetega. 
Kui võtta aluseks praegused arvud, siis aastaks 2019 käiks Tallinnas koolis üle 60 000 õpilase. 
Haridusameti sõnul on koolid alles jäetud perspektiiviga, et kui Tallinnas õpilaste arv kasvab, saab allesolevad hooned kohe kasutusele võtta. 
Koolivõrgu korrastamise kavas oli ühe punktina kirjas koolide üleviimine ühe vahetuse peale. 
Seda muret, et aastaks 2012 lastele koole ei jätku olla ei tohiks. 
Vastavateemalised prognoosid on üleval ka Tallinna Haridusameti kodulehel.
Peeter Mardna – arengukava kohandada ümber vastavuses laste arvuga.  
Matti Martinson – Valdeku Põhikool suletakse sügisest 2007. 
Teine probleemne on Pääsküla kool. 
Haridusameti statistika järgi on Nõmmel 530 lasteaia kohta puudu. 
Tallinnas on see kõige suurem arv. 
Halduskogu võttis informatsiooni teadmiseks.
4.3 Halduskogu külaskäik
Matti Martinson
Seoses Raku kvartali osa ja Raku kvartali II osa detailplaneeringu eskiisi kooskõlastamisega tegi Rein Ratas ettepaneku minna halduskogu liikmetega kohapeale ja vaadata koos kogu ala üle. 
Halduskogu järgmine koosolek toimub 13. mail kl 17:00. 
Lepiti kokku, et enne koosoleku algust saavad liikmed kokku kl 15:30 Viljandi mnt ja koerte varjupaiga ristmikul, et koos suunduda Raku järvistusse.
Matti Martinson						Signe Olesk		
Juhataja    							Protokollija
