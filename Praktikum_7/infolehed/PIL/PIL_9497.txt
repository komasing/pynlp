

                             PAKENDI INFOLEHT: INFORMATSIOON KASUTAJALE

                                    Zocor 10 mg, õhukese polümeerikattega tabletid
                                    Zocor 20 mg, õhukese polümeerikattega tabletid
                                Zocor FORTE 40 mg, õhukese polümeerikattega tabletid
                              Zocor FORTE XL 80 mg, õhukese polümeerikattega tabletid
                                                    Simvastatiin

              Enne ravimi võtmist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on ZOCOR ja milleks seda kasutatakse
              2.   Mida on vaja teada enne ZOCOR’i võtmist
              3.   Kuidas ZOCOR’i võtta
              4.   Võimalikud kõrvaltoimed
              5.   Kuidas ZOCOR’i säilitada
              6.   Lisainfo


              1.   MIS RAVIM ON ZOCOR JA MILLEKS SEDA KASUTATAKSE

              ZOCOR on ravim, mida kasutatakse üldkolesterooli, „halva” kolesterooli (LDL-kolesterooli) ja
              triglütseriidideks nimetatud rasvade sisalduse vähendamiseks veres. Lisaks suurendab ZOCOR „hea”
              kolesterooli (HDL-kolesterooli) sisaldust. Selle ravimi võtmise ajal peate te olema
              kolesteroolisisaldust langetaval dieedil. ZOCOR kuulub ravimite rühma, mida nimetatakse
              statiinideks.

              ZOCOR’i kasutatakse koos dieediga juhul, kui teil on:
                 •  kõrgenenud kolesteroolitase veres (primaarne hüperkolesteroleemia) või suurenenud
                     rasvasisaldus veres (segatüüpi hüperlipideemia).
                 •  pärilik haigus (homosügootne perekondlik hüperkolesteroleemia), mille tõttu kõrgeneb vere
                     kolesteroolitase. Te võite lisaks saada muud ravi.
                 •  koronaartõbi või kõrge risk koronaartõve tekkeks (sest teil on suhkurtõbi, põetud insult või
                     muu veresoonte haigus). ZOCOR võib pikendada teie elu, vähendades südamehaiguste
                     tekkeriski hoolimata vere kolesteroolisisaldusest.

              Enamikel inimestel ei põhjusta kõrge kolesteroolitase kohe haigusnähtusid. Arst saab teie
              kolesteroolitaset mõõta lihtsa vereanalüüsi abil. Külastage regulaarselt oma arsti, jälgige
              kolesteroolitaset ja arutage arstiga ravi eesmärke.


              2.   MIDA ON VAJA TEADA ENNE ZOCOR’I VÕTMIST

              Ärge võtke ZOCOR’i
                 •  kui te olete allergiline (ülitundlik) simvastatiini või ZOCOR’i tablettide mõne koostisosa
                     suhtes (vt lõik 6: Lisainfo);
                 •  kui teil on praegu probleeme maksaga;
                 •  kui te olete rase või toidate last rinnaga;
                 •  kui te võtate ühte või rohkem kui ühte järgmistest ravimitest samaaegselt:
                        o  itrakonasool, ketokonasool või posakonasool (seennakkuste ravimid);


                                                        1


                       oerütromütsiin, klaritromütsiin või telitromütsiin (antibiootikumid infektsioonide
                            raviks);
                        o  HIV proteaasi inhibiitorid, nagu indinaviir, nelfinaviir, ritonaviir ja sakvinaviir (HIV
                            proteaasi inhibiitoreid kasutatakse HIV-nakkuse raviks);
                        o  nefasodoon (depressiooniravim).

              Eriline ettevaatus on vajalik ravimiga ZOCOR
                 •  Informeerige oma arsti kõikidest teil esinevatest haigustest, kaasa arvatud allergiatest.
                 •  Informeerige oma arsti sellest, kui te tarvitate suurtes kogustes alkoholi.
                 •  Informeerige oma arsti sellest, kui te olete kunagi põdenud maksahaigust. ZOCOR ei pruugi
                     olla teile sobiv ravim.
                 •  Informeerige oma arsti sellest, kui teile plaanitakse teha operatsioon. Vajalikuks võib osutuda
                     ZOCOR’i tablettide võtmise lühiajaline katkestamine.
                 •  Enne ZOCOR-ravi alustamist peab arst tegema teile vereanalüüsi. Selle eesmärk on
                     kontrollida teie maksatalitlust.
                 •  Ka pärast ZOCOR-ravi alustamist võib arst teha teile vereanalüüsid maksatalitluse
                     kontrollimiseks.
                 •  Informeerige oma arsti sellest, kui teil on raske kopsuhaigus.

              Võtke otsekohe ühendust oma arstiga, kui teil tekib ebaselge põhjusega lihasvalu, -hellus või
              -nõrkus. See on vajalik sellepärast, et harvadel juhtudel võivad lihasprobleemid olla tõsised
              (muuhulgas võib tekkida lihaskoe lagunemine, mille tagajärjel tekib neerukahjustus) ja väga
              harva on need lõppenud surmaga.

              Lihaskoe lagunemise risk on suurem ZOCOR’i suuremate annuste kasutamisel ning teatud
              patsientidel. Rääkige oma arstiga, kui midagi allpool loetelust kehtib teie kohta:
                 •  te tarvitate suurtes kogustes alkoholi;
                 •  teil on neeruprobleemid;
                 •  teil on kilpnäärme probleemid;
                 •  te olete 65-aastane või vanem;
                 •  te olete naissoost;
                 •  teil on kunagi tekkinud lihasprobleemid ravi ajal kolesteroolisisaldust langetavate ravimitega,
                     mida nimetatakse „statiinideks” või fibraatideks;
                 •  teil või mõnel teie lähisugulasel on pärilik lihashaigus.

              Kasutamine koos teiste ravimitega
              Eriti tähtis on arsti informeerida sellest, kui te võtate mõnda järgnevalt loetletud ravimitest. ZOCOR’i
              võtmisel koos mõnega nendest ravimitest võib suureneda risk lihasprobleemide tekkeks (mõned
              nendest ravimitest on juba loetletud eespool lõigus „Ärge võtke ZOCOR’i”):
                 •  tsüklosporiin (ravim, mida sageli kasutatakse elundisiirdamise korral);
                 •  danasool (kunstlik hormoon endometrioosi raviks);
                 •  ravimid nagu itrakonasool, ketokonasool, flukonasool või posakonasool (seennakkuste
                     ravimid);
                 •  fibraadid nagu gemfibrosiil ja besafibraat (kolesteroolisisaldust langetavad ravimid);
                 •  erütromütsiin, klaritromütsiin, telitromütsiin või fusidiinhape (bakteriaalsete infektsioonide
                     ravimid);
                 •  HIV proteaasi inhibiitorid nagu indinaviir, nelfinaviir, ritonaviir ja sakvinaviir (AIDSi
                     ravimid);
                 •  nefasodoon (depressiooniravim);
                 •  amiodaroon (südame rütmihäirete ravim);
                 •  verapamiil, diltiaseem või amlodipiin (ravimid, mida kasutatakse kõrgvererõhu,
                     südamehaigusega seotud rindkerevalu või teiste südamehaiguste korral);
                 •  kolhitsiin (podagra ravim).



                                                       2/6


             Nagu ka eespool loetletud ravimite puhul, palun informeerige oma arsti või apteekrit, kui te kasutate
              või olete hiljuti kasutanud mingeid muid ravimeid, kaasa arvatud ilma retseptita ostetud ravimeid. Eriti
              tähtis on arsti informeerida järgmiste ravimite võtmisest:
                 •  verehüüvete teket vältivad ravimid, nt varfariin, fenprokumoon või atsenokumarool
                     (antikoagulandid);
                 •  fenofibraat (üks teine kolesteroolisisaldust langetav ravim);
                 •  niatsiin (üks teine kolesteroolisisaldust langetav ravim);
                 •  rifampitsiin (tuberkuloosi ravim).

              Samuti informeerige oma arsti sellest kui te olete hiinlane ja võtate niatsiini (nikotiinhapet) või mõnda
              niatsiini sisaldavat toodet.

              ZOCOR’i võtmine koos toidu ja joogiga
              Greibimahl sisaldab ühte või enamat koostisosa, mis muudavad mõnede ravimite (sh ZOCOR’i)
              toimet organismis. Greibimahla joomist tuleb vältida.

              Rasedus ja imetamine
              Kui te olete rase, planeerite või kahtlustate rasedust, siis ärge ZOCOR’i võtke. Kui te rasestute
              ZOCOR’i võtmise ajal, lõpetage otsekohe ravimi võtmine ja pöörduge arsti poole. Ärge võtke
              ZOCOR’i rinnaga toitmise ajal, sest ei ole teada, kas ravim eritub rinnapiima.

              Enne ravimi kasutamist pidage nõu oma arsti või apteekriga.

              Lapsed
              Ravimi ohutust ja tõhusust on uuritud 10...17-aastastel poistel ja tüdrukutel, kellel olid
              menstruatsioonid alanud vähemalt aasta tagasi (vt KUIDAS ZOCOR’I VÕTTA). ZOCOR’i ei ole
              uuritud alla 10-aastastel lastel. Lisainformatsiooni saamiseks rääkige oma arstiga.

              Autojuhtimine ja masinatega töötamine
              ZOCOR ei tohiks muuta autojuhtimise või masinatega töötamise võimet. Siiski tuleb arvesse võtta
              seda, et mõnedel inimestel tekib ZOCOR’i võtmise järgselt pearinglus.

              Oluline teave mõningate ZOCOR’i koostisainete suhtes
              ZOCOR’i tabletid sisaldavad suhkrut, mida nimetatakse laktoosiks. Kui arst on teile öelnud, et te ei
              talu teatud suhkruid, siis võtke enne selle ravimi manustamist ühendust oma arstiga.


              3.   KUIDAS ZOCOR’I VÕTTA

              Võtke ZOCOR’i alati täpselt nii, nagu arst on teile rääkinud. Kui te ei ole milleski kindel, pidage nõu
              oma arsti või apteekriga.

              ZOCOR’i võtmise ajal peate te olema kolesteroolisisaldust langetaval dieedil.

              Annus on üks ZOCOR 10 mg, 20 mg, 40 mg või 80 mg tablett suu kaudu üks kord päevas.

              Lastele (vanuses 10...17 aastat) soovitatav tavaline algannus on 10 mg päevas, manustatuna õhtul.
              Maksimaalne soovitatav annus on 40 mg päevas.

              80 mg annust soovitatakse kasutada ainult täiskasvanud patsientidel, kellel on väga kõrge
              kolesteroolitase ja suur risk südamehaiguste tekkeks ja kes ei ole saavutanud soovitud kolesteroolitaset
              väiksemate annustega.

              Arst määrab teile sobiva tugevusega tabletid sõltuvalt teie seisundist, praegusest ravist ja teie isiklikust
              riskitasemest.



                                                       3/6


             Võtke ZOCOR’i õhtuti. Ravimit võib võtta koos toiduga või ilma. Tavaline algannus on 10 mg, 20 mg
              või harvadel juhtudel 40 mg päevas. Arst võib annust kohandada pärast vähemalt 4 nädala möödumist
              kuni maksimaalse annuseni 80 mg päevas. Ärge võtke üle 80 mg ööpäevas. Arst võib määrata
              väiksemaid annuseid, eriti kui te võtate teatud ravimeid, mis on loetletud eespool, või kui teil on teatud
              neeruhaigused. Ärge lõpetage ZOCOR’i võtmist enne, kui arst seda soovitab.

              Kui arst on määranud ZOCOR’i koos mõne sapphapete sekvestrandiga (kolesteroolisisaldust
              langetavad ravimid), peate te ZOCOR’i võtma vähemalt 2 tundi enne või 4 tundi pärast sapphapete
              sekvestrandi võtmist.

              Kui te võtate ZOCOR’i rohkem kui ette nähtud
                 •  palun võtke ühendust oma arsti või apteekriga.

              Kui te unustate ZOCOR’i võtta
                 •  ärge võtke lisaannust, võtke lihtsalt ZOCOR’i tavaline annus ettenähtud ajal järgmisel päeval.

              Kui te lõpetate ZOCOR’i võtmise
                 •  teie kolesteroolitase võib jälle tõusta.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka ZOCOR põhjustada kõrvaltoimeid, kuigi kõigil neid ei teki.

              Kõrvaltoimete esinemissageduse kirjeldamiseks on kasutatud järgmisi mõisteid:
              •  Harv (tekib ühel või enamal ravi saanud patsiendil 10000st ja vähem kui ühel ravi saanud
                 patsiendil 1000st).
              •  Väga harv (tekib vähem kui ühel ravi saanud patsiendil 10000st).
              •  Sagedus teadmata.

              Kirjeldatud on järgmisi harva esinenud tõsiseid kõrvaltoimeid.
              Kui teil tekib mõni nendest tõsistest kõrvaltoimetest, lõpetage ravimi võtmine ja teavitage
              otsekohe oma arsti või pöörduge lähimasse haiglasse.

                 •  Lihasvalu, -hellus, -nõrkus või -krambid. Harvadel juhtudel võivad need lihasprobleemid olla
                     tõsised (muuhulgas võib tekkida lihaskoe lagunemine, mille tagajärel tekib neerukahjustus) ja
                     väga harva on need lõppenud surmaga.
                 •  Ülitundlikkusreaktsioonid (allergilised reaktsioonid), sealhulgas:
                        •  näo-, keele- või kõriturse, mis võib põhjustada hingamisraskust;
                        •  tugev lihasvalu, tavaliselt õlgades või puusades;
                        •  lööve koos jäsemete ja kaelalihaste nõrkusega;
                        •  liigesvalu või liigeste põletik;
                        •  veresoonte põletik;
                        •  ebatavaline verevalumite teke, nahalööbed või turse, nõgestõbi, naha
                            valgustundlikkus, palavik, õhetus;
                        •  õhupuudus ja halb enesetunne;
                        •  luupusetaoline haiguspilt (sh lööve, liigesehäired ja toime vererakkudele).
                 •  Maksapõletik koos naha ja silmavalgete kollasuse, sügeluse, tumeda uriini või heleda
                     väljaheitega, maksapuudulikkus (väga harv).
                 •  Kõhunäärmepõletik, millega sageli kaasneb tugev kõhuvalu.

              Harva on kirjeldatud ka järgmisi kõrvaltoimeid:
                 •  madal punaste vereliblede arv (aneemia);
                 •  käte ja jalgade tuimus või nõrkus;

                                                       4/6


                 •peavalu, surisemistunne, pearinglus;
                 •  seedetrakti häired (kõhuvalu, kõhukinnisus, kõhupuhitus, seedehäire, kõhulahtisus, iiveldus,
                     oksendamine);
                 •  lööve, sügelus, juuste väljalangemine;
                 •  nõrkus;
                 •  unetus (väga harv);
                 •  mäluhäired (väga harv).

              Järgmistest kõrvaltoimetest on ka teatatud, kuid nende esinemissagedust ei saa hinnata olemasolevate
              andmete põhjal (sagedus teadmata):
                 •  erektsioonihäired,
                 •  depressioon,
                 •  põletik kopsudes, mis põhjustab hingamisprobleemid, sh püsivat köha ja/või hingeldust või
                     palavikku.

              Võimalikud täiendavad kõrvaltoimed, mida on kirjeldatud mõnede statiinide puhul:
                 •  unehäired, kaasa arvatud hirmuunenäod;
                 •  mälukaotus;
                 •  seksuaalfunktsiooni häired.

              Laboratoorsed näitajad
              Täheldatud on mõnede maksatalitluse laboratoorsete näitajate ja lihasensüümi (kreatiinkinaasi)
              aktiivsuse tõusu.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.   KUIDAS ZOCOR’I SÄILITADA

              Hoida laste eest varjatud ja kättesaamatus kohas.

              Ärge kasutage ZOCOR’i pärast kõlblikkusaega, mis on märgitud pakendil (kaks esimest numbrit
              tähistavad kuud; kaks viimast numbrit aga aastat). Kõlblikkusaeg viitab kuu viimasele päevale.

              Hoida temperatuuril kuni 30°C.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO

              Mida ZOCOR sisaldab
              -    Toimeaine on simvastatiin (10 mg, 20 mg, 40 mg või 80 mg).
              -    Abiained on butüülhüdroksüanisool (E320), askorbiinhape (E300), sidrunhappe monohüdraat
                   (E330), mikrokristalne tselluloos (E460), modifitseeritud tärklis, magneesiumstearaat (E572) ja
                   laktoosmonohüdraat. Tableti kate sisaldab hüpromelloosi (E464), hüdroksüpropüültselluloosi
                   (E463), titaandioksiidi (E171) ja talki (E553b). 10 mg ja 20 mg tabletid sisaldavad ka kollast
                   raudoksiidi (E172) ja punast raudoksiidi (E172). 40 mg ja 80 mg tabletid sisaldavad ka punast
                   raudoksiidi.

              Kuidas ZOCOR välja näeb ja pakendi sisu
              ZOCOR tabletid on saadaval nelja tugevusena. ZOCOR 10 mg on ovaalse kujuga kaksikkumer,
              virsiku värvi kaetud tablett, mille ühele küljele on pressitud “MSD735” ja teisele küljele mitte midagi.


                                                       5/6


             ZOCOR 20 mg on ovaalse kujuga kaksikkumer, kollakaspruun kaetud tablett, mille ühele küljele on
              pressitud “MSD740” ja teisele küljele mitte midagi. ZOCOR FORTE 40 mg on ovaalse kujuga
              kaksikkumer, telliskivipunane kaetud tablett, mille ühele küljele on pressitud “MSD749” ja teisele
              küljele mitte midagi. ZOCOR FORTE XL 80 mg on kapslikujuline kaksikkumer, telliskivipunane
              kaetud tablett, mille ühele küljele on pressitud “543” ja teisele küljele “80”.

              Pakendi suurused:
              10 mg, 20 mg, 40 mg ja 80 mg tabletid, 28 tabletti blisterpakendis.

              Müügiloa hoidja ja tootja

              Müügiloa hoidja:
              Merck Sharp & Dohme OÜ
              A. H. Tammsaare tee 47
              11316 Tallinn
              Eesti

              Tootja:
              MERCK SHARP & DOHME B.V.
              Waarderweg 39
              2031 BN Haarlem
              Holland


              Infoleht on viimati kooskõlastatud: juunis 2011.





























                                                       6/6
