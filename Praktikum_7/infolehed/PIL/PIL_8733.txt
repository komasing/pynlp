

                             PAKENDI INFOLEHT: INFORMATSIOON KASUTAJALE

                                           OCTOSTIM, 15 µg/ml süstelahus
                                                  Desmopressinum

                 Enne ravimi kasutamist lugege hoolikalt infolehte.
                 -     Hoidke infoleht alles, et seda vajadusel uuesti lugeda.
                 -     Kui teil on lisaküsimusi, pidage nõu oma arsti või apteekriga.
                 -     Ravim on välja kirjutatud teile. Ärge andke seda kellelegi teisele. Ravim võib olla neile
                        kahjulik, isegi kui haigussümptomid on sarnased.
                 -     Kui ükskõik milline kõrvaltoimetest muutub tõsiseks või kui te märkate mõnda
                        kõrvaltoimet, mida selles infolehes ei ole nimetatud, palun rääkige sellest oma arstile või
                        apteekrile.

                 Infolehes antakse ülevaade:
                 1.  Mis ravim on OCTOSTIM süstelahus ja milleks seda kasutatakse
                 2.  Mida on vaja teada enne OCTOSTIM süstelahuse kasutamist
                 3.  Kuidas OCTOSTIM süstelahust kasutada
                 4.  Võimalikud kõrvaltoimed
                 5.  Kuidas OCTOSTIM süstelahust säilitada
                 6.  Lisainfo


                 1.    MIS RAVIM ON OCTOSTIM süstelahus JA MILLEKS SEDA KASUTATAKSE

                 OCTOSTIM sisaldab desmopressiini, mis on struktuurselt sarnane inimese hüpofüüsi
                 hormooniga arginiinvasopressiiniga.

                 OCTOSTIM on näidustatud:
                 Pikenenud veritsusaja lühendamine või normaliseerimine invasiivsete terapeutiliste või
                 diagnostiliste protseduuride, ureemia, maksatsirroosi, kaasasündinud või ravimitest tingitud
                 trombotsüütide düsfunktsiooni või ebaselge etioloogiaga veritsusaja pikenemise puhul.
                 Verejooksu profülaktika väikeste kirurgiliste protseduuride korral hemofiilia A ja von
                 Willebrandi tõve kergete ja keskmise raskusega vormide korral, kui haiged reageerivad
                 testkogusele positiivselt.
                 Märkus. OCTOSTIM’i ei tohi kasutada IIB-tüüpi von Willebrandi tõve puhul.

                 2.    MIDA ON VAJA TEADA ENNE OCTOSTIM süstelahuse KASUTAMIST

                 OCTOSTIM süstelahust ei tohi teil kasutada, kui:
                 -     te olete allergiline (ülitundlik) desmopressiini või OCTOSTIM’i mõne koostisosa suhtes;
                 -     teil on psühhogeenne ja harjumuslik polüdipsia,
                 -     kui teil on ebastabiilne stenokardia, dekompenseeritud südamepuudulikkus,
                 -     kui teil on IIB-tüüpi von Willebrandi tõbi.

                 Eriline ettevaatus on vajalik ravimiga OCTOSTIM süstelahus:
                 -     kui teil on vedeliku ja elektrolüütide tasakaaluhäired;
                 -     kui teil on oht koljusisese rõhu tõusuks;
                 -     kui teil on vedelikupeetus (sel juhul peate piirama vedelikutarbimist ja teie kehakaalu
                        tuleb regulaarselt jälgida);


                Kasutamine koos teiste ravimitega
                 Palun informeerige oma arsti või apteekrit kui te kasutate või olete hiljuti kasutanud mingeid
                 muid ravimeid, kaasa arvatud ilma retseptita ostetud ravimeid.

                 Ained, mis teadaolevalt vabastavad antidiureetilist hormooni, nagu nt tritsüklilised
                 antidepressandid, kloorpromasiin ja karbamasepiin, võivad põhjustada täiendavat antidiureetilist
                 toimet, mis viib suurenenud veepeetuse riskini.

                 Indometatsiin suurendab desmopresiini uriini kontsentreerivat toimet ilma toimepikkust
                 mõjutamata. Sellel toimel tõenäoliselt kliiilist tähtsust ei ole.

                 Rasedus ja imetamine
                 Enne ravimi kasutamist pidage nõu oma arsti või apteekriga.

                 Uuringud on näidanud et desmopressiin ei mõju halvasti rasedusele ega kahjusta imetatavat
                 imikut. Siiski tuleb selle ravimi kasutamise ajal olla ettevaatlik.

                 Autojuhtimine ja masinatega töötamine
                 Ei ole ühtegi tõendit, mis viitaks sellele, et OCTOSTIM süstelahus mõjutaks autojuhtimis- või
                 masinatega töötamise võimet.


                 3.    KUIDAS OCTOSTIM süstelahust KASUTADA

                 OCTOSTIM süstelahust tuleb kasutada alati täpselt nii nagu arst on määranud. Kui te ei ole
                 milleski kindel, pidage nõu oma arsti või apteekriga.

                 Verejooksu ravi või profülaktika invasiivsete operatsioonide korral. Manustatakse 0,3 µg/kg naha
                 alla või koos 50...100 ml 0,9% naatriumkloriidilahusega veeniinfusioonina 15...30 min jooksul.

                 Annuse arvutamiseks võib kasutada järgmist tabelit:

                  Annus 0,3 μg/kg kehakaalu kohta
                  kaal (kg)   15    20    25     30     35      40     45    50    55      60
                  annus (ml)  0,3   0,4   0,5    0,6    0,7     0,8    0,9   1,0   1,1     1,2
                  kaal (kg)   65    70    75     80     85      90     95    100
                  annus (ml)  1,3   1,4   1,5    1,6    1,7     1,8    1,9   2,0

                 Positiivse efekti saavutamisel võib esialgset annust korrata 1...2 korda 6...12-tunniliste
                 intervallidega. Edasine annuse kordamine võib toimet vähendada.
                 Hemofiiliahaigetel soovitud VIII:C faktori tõus on määratud samade kriteeriumitega, mis ravil
                 VIII:C faktori kontsentraadiga. VIII:C faktori kontsentratsiooni peab regulaarselt kontrollima,
                 sest üksikjuhtudel on täheldatud korduvate annuste manustamise järgselt ka selle näitaja langust.
                 Kui OCTOSTIM’i infusioon ei vii soovitud VIII:C faktori kontsentratsiooni suurenemisele
                 plasmas, tuleb ravile lisada faktori VIII kontsentraati.
                 Hemofiiliahaigete ravis tuleb silmas pidada patsiendi individuaalseid vere
                 koagulatsiooninäitajaid.
                 Enne ravi OCTOSTIM’iga tuleb kindlasti määrata koagulatsioonifaktor ja veritsusaeg. VIII:C
                 faktori ja vWF:Ag väärtused plasmas suurenevad oluliselt pärast OCTOSTIM’i manustamist. Ei
                 ole võimalik kindlaks teha korrelatsioone nende faktorite plasmakontsentratsioonide ja veritsusaja


                vahel ei enne ega pärast desmopressiini manustamist. Desmopressiini toimet veritsusajale on
                 võimalusel otstarbekas määrata igal patsiendil individuaalselt.
                 Veritsusaja testi tuleks võimalusel standardiseerida kasutades Simplate II. Veritsusaja määramine
                 ja koagulatsiooni faktorite määramine plasmas tuleb läbi viia koostöös spetsiaalsete
                 koagulatsiooni laboritega.
                 OCTOSTIM’i manustamisel peaks kontrollima ka patsiendi vererõhku.

                 Kui teil on tunne, et OCTOSTIM süstelahuse toime on liiga tugev või liiga nõrk, pidage nõu oma
                 arsti või apteekriga.

                 Kui teil kasutatakse OCTOSTIM süstelahust rohkem kui ette nähtud
                 Üleannustamine suurendab vedelikupeetust ja hüponatreemia ohtu. Kuigi hüponatreemia ravi
                 peab olema individuaalne, võib järgnevalt anda mõned üldised soovitused.
                 Asümptomaatilise hüponatreemia puhul lõpetada ravi desmopressiiniga, piirata vedeliku
                 kasutamist. Sümptomite ilmnemisel rakendatakse infusiooni 0,9% või hüpertoonilise
                 naatriumkloriidi lahusega. Kui vee retentsioon on raskekujuline (krambid ja teadvusekadu), tuleb
                 lisada furosemiidravi.

                 Kui teil on lisaküsimusi selle ravimi kasutamise kohta, pidage nõu oma arsti või apteekriga.


                 4.    VÕIMALIKUD KÕRVALTOIMED

                 Nagu kõik ravimid, võib ka OCTOSTIM süstelahus põhjustada kõrvaltoimeid, kuigi kõigil neid
                 ei teki.

                 Mõnel protsendil ravitud patsientidest võib esineda kõrvaltoimeid nagu peavalu, iiveldus ja
                 maovalud.
                 Sage                                 Organism tervikuna: väsimus, peavalu
                 (<1/10)                              Vereringe: mööduv vererõhu langus
                                                      koos reflektoorse tahhükardiaga ja näoõhetus
                                                      manustamise ajal
                                                      Seedetrakt: kõhuvalu, iiveldus

                 Harv (<1/1000)                       Organism tervikuna: pearinglus

                 Vältimaks veepeetust ravi ajal, koos sellest tulenevate nähtude ja sümptomitega
                 (naatriumisisalduse vähenemine vereseerumis, peavalu, iiveldus ja oksendamine, kehakaalu tõus
                 ja rasketel juhtudel krambid), tuleb piirata tarbitavat vedeliku kogust.

                 Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                 mida selles infolehes ei ole nimetatud, palun rääkige sellest oma arstile või apteekrile.


                 5.    KUIDAS OCTOSTIM süstelahust SÄILITADA

                 Hoida laste eest varjatud ja kättesaamatus kohas.

                 Säilitage ravimit külmkapis temperatuuril 2…8ºC.


                Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                 apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                 keskkonda.


                 6.    LISAINFO

                 Mida OCTOSTIM süstelahus sisaldab:

                 -     Toimeaine on desmopressiin. Süstelahuse 1 milliliiter sisaldab 15 mikrogrammi
                        desmoperssiini.
                 -     Abiained on:
                 1 ml süstelahust sisaldab: 9 mg naatriumkloriidi; vesinikkloriidhapet, lahjendatud kuni pH 4-ni,
                 süstevett kuni 1,0 ml-ni.

                 Kuidas OCTOSTIM süstelahus välja näeb ja pakendi sisu
                 Süstelahus (15 µg/ml)
                 1 ml ampullis, 5 või 10 tk karbis
                 2 ml ampullis, või 10 tk karbis.

                 Müügiloa hoidja
                 Ferring Lääkkeet Oy
                 Piispansilta 11 A
                 PB 23, 02241 Espoo
                 Soome

                 Tootja
                 FERRING AB
                 Limhamnsvägen 108
                 SE-200 61 Limhamn
                 Rootsi
                 või
                 Ferring GmbH
                 Wittland 11, 24109 Kiel
                 Saksamaa

                 Lisaküsimuste tekkimisel selle ravimi kohta pöörduge palun müügiloa hoidja kohaliku esindaja
                 poole.

                 SIA Meda Pharma
                 Narva mnt. 11d,
                 10151 Tallinn
                 tel +372 62 61 025

                 Infoleht on viimati kooskõlastatud septembris 2011.
