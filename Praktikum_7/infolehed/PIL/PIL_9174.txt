

                             PAKENDI INFOLEHT: INFORMATSIOON KASUTAJALE

                                       EFFERALGAN 80 mg, rektaalsuposiidid
                                      EFFERALGAN 150 mg, rektaalsuposiidid
                                      EFFERALGAN 300 mg, rektaalsuposiidid

                                                   paratsetamool

              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks kasutama
              Efferalgan'i täpselt juhistele vastavalt.
                   Hoidke infoleht alles, et seda vajadusel uuesti lugeda.
                   Lisainformatsiooni saamiseks pidage nõu oma apteekriga.
                   Kui pärast 3 päeva möödumist haigussümptomid süvenevad ega leevendu, peate oma arstiga
                   ühendust võtma.
                   Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile.


              Infolehes antakse ülevaade:
              1.   Mis ravim on Efferalgan ja milleks seda kasutatakse
              2.   Mida on vaja teada enne Efferalgan'i kasutamist
              3.   Kuidas Efferalgan'i kasutada
              4.   Võimalikud kõrvaltoimed
              5.   Kuidas Efferalgan'i säilitada
              6.   Lisainfo


              1.   MIS RAVIM ON EFFERALGAN JA MILLEKS SEDA KASUTATAKSE

              Efferalgan on ravim, mis on näidustatud nõrga valu ja/või palaviku raviks. See on mõeldud palaviku
              ja/või valu leevendamiseks nt peavalu, külmetushaiguste, hambavalu, või lihasvalude korral.

              2.   MIDA ON VAJA TEADA ENNE EFFERALGAN'I KASUTAMIST

              Ärge kasutage Efferalgan'i
                   kui olete allergiline (ülitundlik) paratsetamooli või Efferalgan'i mõne koostisosa suhtes.
                   kui põete raskekujulist maksahaigust.
                   kui teil on kõhulahtisus.
                   kui olete hiljuti põdenud päraku- või pärasoolepõletikku või teil on esinenud veritsus
                   pärasoolest.

              Eriline ettevaatus on vajalik ravimiga Efferalgan
                   kui põete raskekujulist neeruhaigust, siis enne konsulteerige arstiga paratsetamooli kasutamist
                   või enne lapsele andmist.
                   kui teil on Gilbert’i sündroom (perekondlik hüperbilirubineemia).
                   kui arst on määranud analüüsid vere kusihappe sisalduse või suhkru taseme määramiseks, siis
                   teavitage teda, et kasutate seda ravimit.
                   kui päraku ümbruses on tekkinud ärritusnähud või valulikkus.

              Kasutamine koos teiste ravimitega
              Palun informeerige oma arsti kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.
              Samaaegne kasutamine ravimitega, mis aktiveerivad spetsiifilisel viisil maksarakkude talitust, nagu nt
              teatud uinutid ja krambivastased ravimid (muuhulgas fenobarbitaal, fenütoiin, karbamasepiin) ning
              antibiootikumid (rifampitsiin), võib põhjustada maksakahjustust muidu kahjutute paratsetamooli
              annuste juures.

                                                                                                   1


             Paratsetamooli ja klooramfenikooli samaaegsel manustamisel võib klooramfenikooli eritumine
              oluliselt aeglustuda ning selle toksilisus suureneda.
              Paratsetamooli ja sidovudiini (AZT) samaaegne tarvitamine suurendab tõsise veremuutuse
              (neutropeenia) tekke ohtu. Seetõttu tohib paratsetamooli kasutada samaaegselt sidovudiiniga vaid arsti
              nõuandel.
              Ärge kombineerige Efferalgan'i teiste paratsetamooli sisaldavate ravimitega, vältimaks soovitusliku
              ööpäevase annuse ületamist. Paratsetamooli kombineerimine teiste valuvaigistitega ei ole soovitatav.


              3.   KUIDAS EFFERALGAN'I KASUTADA

              Annustamine
              Paratsetamooli soovitatav ööpäevane annus on 60 mg/kg, mis manustatakse 4 üksikannusena võrdsete
              ajavahemike järel, s.t. 15 mg/kg 6-tunnise intervalliga. Manustamiste vahele peab jääma soovitatavalt
              6-tunnine, kuid kunagi mitte vähem kui 4-tunnine intervall. Regulaarne manustamine aitab vältida
              valu taasteket ja kehatemperatuuri kõikumist.

              Kui te ei tea lapse kehakaalu, siis kõige sobivama annuse manustamiseks peate lapse ära kaaluma.
              Paratsetamool on saadaval erineva tugevusega preparaatidena, seega on võimalik leida iga lapse
              kehakaalule sobivaim ravim. Kaalule vastav ligikaudne vanus võib olla erinev.

              Efferalgan 80 mg rektaalsuposiidid sobivad imikutele kehakaaluga 4...6 kg (umbes 1...4 kuu
              vanused), ühekordne annus on üks 80 mg rektaalsuposiit.
              Efferalgan 150 mg rektaalsuposiidid sobivad väikelastele kehakaaluga 8...12 kg (umbes 6...24 kuu
              vanused), ühekordne annus on üks 150 mg rektaalsuposiit.
              Efferalgan 300 mg rektaalsuposiidid sobivad lastele kehakaaluga 15...22 kg (umbes 4...9 aastased
              vanused), ühekordne annus on üks 300 mg rektaalsuposiit.

              Ülalpool kirjas oleva annuse võib vajadusel uuesti manustada 6-tunnise intervalli järel, kuid mitte
              rohkem kui 4 rektaalsuposiiti ööpäevas.

              Neerupuudulikkus
              Raskekujulise neerupuudulikkuse korral peab manustamiskordade vahele jääma vähemalt 8-tunnine
              intervall.

              Manustamine
              Päraku ärrituse ohu tõttu peab rektaalsuposiite kasutama võimalikult lühiajaliselt ja asendama niipea
              kui võimalik suukaudse raviga.

              Kui te kasutate Efferalgan'i rohkem kui ette nähtud
              Üleannustamise või liiga suure annuse tahtmatu manustamise korral konsulteerige koheselt arstiga või
              helistage hädaabi numbrile.
              Üleannustamise puhul võib alguses (esimene päev) esineda iiveldus, oksendamine, higistamine, unisus
              ja üldine halb enesetunne. Hoolimata võimalikust enesetunde paranemisest teisel päeval võib
              maksakahjustus siiski jätkuvalt ja pöördumatult süveneda.

              Kui te unustate Efferalgan'i kasutada
              Ärge andke kahekordset annust, kui ravim jäi eelmisel korral manustamata.


              4.   VÕIMALIKUD KÕRVALTOIMED

              Nagu kõik ravimid, võib ka Efferalgan põhjustada kõrvaltoimeid, kuigi kõigil neid ei teki.

              Harva (1 patsient 1000-10 000 patsiendist) võib paratsetamooli kasutamisel esineda teatud muutusi
              vereanalüüsis (transaminaaside tõus). Tavaliselt on need muutused vähesed, pöörduvad ega nõua ravi
              katkestamist.

                                                                                                   2


             Väga harva (vähem kui 1 patsient 10 tuhandest) on kirjeldatud paratsetamooli kasutamisel nahalööbeid
              või allergilisi reaktsioone (urtikaariast raske anafülaksiani). Samuti ka teatud seoses paratsetamooli
              manustamisega ka teatud vererakkude (leukotsüüdid, vereliistakud) ebanormaalselt madalast hulgast.
              See võib põhjustada ninaverejooksu või igemete veritsemist või palaviku või infektsiooni nähtude
              taasteket. Kui see juhtub, lõpetage otsekohe ravi ja teatage sellest arstile.

              Rektaalsuposiitidena manustatav ravim võib põhjustada pärasoole või päraku ärritust.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile.


              5.   KUIDAS EFFERALGAN'I SÄILITADA

              Hoida laste eest varjatud ja kättesaamatus kohas.
              Hoida temperatuuril kuni 30°C.
              Ärge kasutage Efferalgan'i pärast kõlblikkusaega, mis on märgitud karbil ja ribapakendil pärast
              Kõlblik kuni kuupäeva. Kõlblikkusaeg viitab kuu viimasele päevale.
              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.

              6.   LISAINFO

              Mida Efferalgan sisaldab
                   Toimeaine on paratsetamool.
                   Abiaine on tahke rasv.

              Kuidas Efferalgan välja näeb ja pakendi sisu
              Karbis on 10 rektaalsuposiiti ribapakendis.

              Müügiloa hoidja
              Bristol-Myers Squibb Gyógyszerkereskedelmi Kft.
              Lövőház u. 39
              1024, Budapest
              Ungari

              Tootja
              Bristol-Myers Squibb
              304, avenue du Docteur Jean Bru
              47000 Agen
              Prantsusmaa
              või
              Bristol-Myers Squibb
              979 Avenue des Pyrenees
              47520 Le Passage
              Prantsusmaa


              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:

              Pharmaswiss Eesti OÜ
              Tammsaare tee 47
              11316 Tallinn
              Tel: 6827 400


                                                                                                   3


             Infoleht on viimati kooskõlastatud septembris 2009

















































                                                                                                   4
