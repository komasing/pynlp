

                             PAKENDI INFOLEHT: INFORMATSIOON KASUTAJALE

                                 Meronem, 500 mg infusioonilahuse ja süstelahuse pulber
                                   Meronem, 1 g infusioonilahuse ja süstelahuse pulber

                                                    meropeneem

              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või meditsiiniõega.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või meditsiiniõele.

              Infolehes antakse ülevaade:
              1.   Mis ravim on Meronem ja milleks seda kasutatakse
              2.   Mida on vaja teada enne Meronemi kasutamist
              3.   Kuidas Meronemi kasutada
              4.   Võimalikud kõrvaltoimed
              5    Meronemi säilitamine
              6.   Lisainfo


              1.   MIS RAVIM ON MERONEM JA MILLEKS SEDA KASUTATAKSE

              Meronem kuulub karbapeneem-antibiootikumide ravimrühma. Meronem hävitab raskekujulisi
              nakkushaigusi ehk infektsioone tekitavaid baktereid.
              ●    Infektsioon kopsudes (kopsupõletik)
              ●    Infektsioonid kopsudes ja bronhides süstilise fibroosiga haigetel
              ●    Tüsistunud kuseteede infektsioonid
              ●    Tüsistunud kõhukoopa infektsioonid
              ●    Infektsioonid, mis võivad tekkida sünnituse ajal või selle järel
              ●    Tüsistunud naha ja pehmete kudede infektsioonid
              ●    Äge ajukelmete põletik

              Meronemi võib kasutada palavikuga neutropeeniliste patsientide ravis, kelle puhul kahtlustatakse, et
              palavik on tekkinud bakteriaalse nakkuse tõttu.


              2.   MIDA ON VAJA TEADA ENNE MERONEMI KASUTAMIST

              Ärge kasutage Meronemi
              -  kui te olete allergiline (ülitundlik) meropeneemi või Meronemi mõne koostisosa suhtes (nimekiri
                 vt lõik 6);
              -  kui te olete allergiline (ülitundlik) teiste antibiootikumide suhtes, nagu penitsilliin, tsefalosporiinid
                 või karbapeneemid, sest te võite olla allergiline ka meropeneemi suhtes.

              Eriline ettevaatus on vajalik ravimiga Meronem
              Rääkige oma arstiga enne, kui kasutate Meronemi:
              -    kui teil on mingeid terviseprobleeme, näiteks maksa- või neeruprobleeme;
              -    kui teil on tekkinud tugev kõhulahtisus pärast teiste antibiootikumide kasutamist.

              Teil võib ilmneda üks positiivne test (Coombsi test), mis kinnitab punaseid vererakke hävitavate
              antikehade olemasolu. Teie arst kõneleb sellest teiega.

              Versioon 7
              Ravimiametis kinnitatud 24.08.2011


             Kui te ei ole kindel, kas ülaltoodu kehtib teie kohta, palun pidage nõu oma arsti või meditsiiniõega
              enne Meronemi kasutamist.

              Kasutamine koos teiste ravimitega
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid ning taimeravi preparaate. See on vajalik seetõttu, et Meronem
              võib mõjutada teiste ravimite toimet ning mõned teised ravimid võivad mõjutada Meronemi toimet.

              Eriti palun rääkige oma arstile või meditsiiniõele, kui te kasutate mõnda järgmistest
              ravimpreparaatidest:
              ●     probenetsiid (podagra raviks);
              ●    naatriumvalproaat (epilepsia ehk langetõve raviks). Meronemi ei tohi kasutada, kuna see võib
                   vähendada naatriumvalproaadi toimet

              Rasedus ja imetamine

              On oluline, et te enne meropeneemi saamist teavitaksite oma arsti, kui te olete rase või planeerite
              rasestumist. Raseduse ajal on soovitav meropeneemi mitte kasutada. Teie arst otsustab, kas te peate
              kasutama meropeneemi.

              On oluline, et te enne meropeneemi saamist teavitaksite oma arsti, kui te toidate last rinnaga või
              planeerite seda teha. Väike kogus seda ravimit võib erituda rinnapiima ning mõjutada last. Seetõttu
              otsustab teie arst, kas te peate imetamise ajal kasutama meropeneemi.

              Enne ravimi kasutamist pidage nõu oma arstiga.

              Autojuhtimine ja masinatega töötamine
              Toime kohta autojuhtimisele ja masinate käsitsemise võimele ei ole uuringuid läbi viidud.

              Oluline teave mõningate Meronemi koostisainete suhtes
              Meronem sisaldab naatriumi.

              Meronem, 500 mg: käesolev ravim sisaldab ligikaudu 2,0 milliekvivalenti naatriumi 500 mg annuse
              kohta, mida tuleb arvestada patsientide puhul, kes on madala naatriumisisaldusega dieedil.

              Meronem, 1,0 g: käesolev ravim sisaldab ligikaudu 4,0 milliekvivalenti naatriumi 1,0 g annuse kohta,
              mida tuleb arvestada patsientide puhul, kes on madala naatriumisisaldusega dieedil.

              Kui te peate oma tervisliku seisundi tõttu jälgima oma naatriumi tarbimist, palun rääkige sellest oma
              arstile või meditsiiniõele.


              3.   KUIDAS MERONEMI KASUTADA

              Täiskasvanud
              ●    Annus sõltub teie infektsiooni tüübist, asukohast kehas ning raskusastmest. Teie arst määrab,
                   millises annuses ravimit te vajate.
              ●    Täiskasvanule määratud annus on tavaliselt 500 mg (milligrammi) kuni 2 g (grammi). Tavaliselt
                   süstitakse üks annus iga 8 tunni järel. Kui teie neerud hästi ei tööta, võidakse teid harvem
                   süstida.

              Lapsed ja noorukid
              Annus lastele vanuses 3 kuud kuni 12 aastat määratakse vastavalt lapse vanusele ja kehakaalule.
              Meronemi tavaline annus on 10 kuni 40 mg lapse iga kehakaalu kilogrammi (kg) kohta. Annust tuleb

              Versioon 7
              Ravimiametis kinnitatud 24.08.2011


             tavaliselt süstida iga 8 tunni järel. Enam kui 50 kg kehakaaluga lastel tuleb kasutada täiskasvanu
              annust.

              ●    Meronemi süstitakse suurde veeni ühekordse süstena või infusioonina.
              ●    Tavaliselt süstib Meronemi arst või meditsiiniõde.
              ●    Siiski koolitatakse mõnikord patsiente, lapsevanemaid ja hooldajaid, et nad Meronemi ise kodus
                   süstiksid. Juhised süstimiseks on toodud käesolevas infolehes (lõigus nimetusega “Juhised
                   Meronemi koduseks süstimiseks endale või teisele isikule”). Kasutage Meronemi alati täpselt nii,
                   nagu arst on teile rääkinud. Kui te ei ole milleski kindel, pidage nõu oma arstiga.
              ●    Teie süsti ei tohi segada või lisada ühelegi muule lahusele, mis sisaldab teisi ravimeid.
              ●    Süstimine võib kesta ligikaudu 5 minutit või 15 kuni 30 minutit. Teie arst räägib teile, kuidas
                   Meronemi manustada.
              ●    Reeglina peaksite te saama süste iga päev samal ajal.

              Kui te kasutate Meronemi rohkem kui ette nähtud
              Kui te kogemata kasutate rohkem ravimit kui teile määratud annus, võtke koheselt ühendust oma arsti
              või lähima haiglaga.

              Kui te unustate Meronemi kasutada
              Kui te unustate ravimit süstida, peate te seda tegema niipea kui meelde tuleb. Siiski, kui järgmise süsti
              aeg on peaaegu käes, jätke eelmine süst vahele.
              Ärge võtke kahekordset annust (kaks süsti samal ajal), kui annus jäi eelmisel korral võtmata.

              Kui te lõpetate Meronemi kasutamise
              Ärge katkestage Meronemi kasutamist, kui arst ei ole seda soovitanud.
              Kui teil on lisaküsimusi selle ravimi kasutamise kohta, pidage nõu oma arsti või meditsiiniõega.


              4.   VÕIMALIKUD KÕRVALTOIMED

              Nagu kõik ravimid, võib ka Meronem põhjustada kõrvaltoimeid, kuigi kõigil neid ei teki.

              Allpool toodud kôrvaltoimed vôivad ilmneda sagedusega, mis on määratletud järgmiselt:
              väga sage (tekib enam kui ühel patsiendil kümnest);
              sage (tekib ühel kuni kümnel patsiendil sajast);
              aeg-ajalt (tekib ühel kuni kümnel patsiendil tuhandest);
              harv (tekib ühel kuni kümnel patsiendil kümnest tuhandest);
              väga harv (tekib vähem kui ühel patsiendil kümnest tuhandest);
              teadmata (sagedust ei ole vôimalik olemasolevate andmete pôhjal määrata, kuid see on harv või väga
              harv).

              Rasked allergilised reaktsioonid
              Kui teil tekib raske allergiline reaktsioon, katkestage Meronemi kasutamine ja pöörduge
              viivitamatult arsti poole. Te võite vajada erakorralist meditsiinilist abi. Haigustunnused võivad olla
              järgmised:
              ●    raske lööve, sügelus või nõgestõbi nahal;
              ●    näo, huulte, keele või teiste kehaosade turse;
              ●    õhupuudus, kiuned rinnus või hingamisraskused.

              Punaste vereliblede (erütrotsüütide) hävimine (teadmata sagedusega)
              Tunnusteks on:
              ●    ootamatult tekkivad õhupuudushood;
              ●    punast või pruuni värvi uriin.
              Kui te märkate midagi sellist, pöörduge viivitamatult arsti poole.


              Versioon 7
              Ravimiametis kinnitatud 24.08.2011


             Teised võimalikud kõrvaltoimed:

              Sage
              ●    kõhuvalu;
              ●    iiveldus;
              ●    oksendamine;
              ●    kõhulahtisus;
              ●    peavalu;
              ●    naha lööve, naha sügelus;
              ●    valu ja põletik;
              ●    trombotsüütide hulga tõus veres (ilmneb vereanalüüsis);
              ●    muutused vereanalüüsides, kaasa arvatud maksa talitlust näitavates analüüsides.

              Aeg-ajalt
              ●    muutused veres. See hõlmab trombotsüütide hulga langust (verevalumid võivad lihtsamini
                   tekkida), mõnda tüüpi valgete vereliblede hulga tõusu ja teiste langust, samuti bilirubiini taseme
                   tõusu. Teie arst võib aeg-ajalt paluda teil vereanalüüsi anda;
              ●    muutused vereanalüüsides, kaasa arvatud neeru talitlust näitavates analüüsides;
              ●    torkiv tunne nahal (naha tundehäired);
              ●    suuõõne või tupe seenpõletik (kandidoos).

              Harv
              ●    krambid.

              Teadmata sagedusega võimalikud kõrvaltoimed
              ●    kõhulahtisusega kulgev soolepõletik;
              ●    valu Meronemi süstekohtade veenides;
              ●    teised muutused veres. Haigustunnusteks võivad olla sagedased infektsioonid, palavik ja
                   kurguvalu. Teie arst võib aeg-ajalt paluda teil vereanalüüsi anda;
              ●    ägeda algusega raske lööve, villide teke või naha koorumine. See võib olla seotud palaviku ja
                   liigesvaludega.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või meditsiiniõele.


              5.    MERONEMI SÄILITAMINE

              Hoida laste eest varjatud ja kättesaamatus kohas.

              Ärge kasutage Meronemi pärast kõlblikkusaega, mis on märgitud karbil. Kõlblikkusaeg viitab kuu
              viimasele päevale.

              Hoida temperatuuril kuni 30°C

              Süstelahus
              Lahuse valmistamise järgselt: intravenoosseks süsteks valmistatud lahused tuleb koheselt kasutada.
              Ajavahemik lahustamise alguse ning veenisisese süste lõppemise vahel ei tohi olla pikem kui kolm
              tundi, kui lahust on säilitatud kontrollitud ruumitemperatuuril (15-25°C).

              Infusioon
              Lahuse valmistamise järgselt: intravenoosseks infusiooniks valmistatud lahused tuleb koheselt kasutada.
              Ajavahemik lahustamise alguse ning veenisisese süste lõppemise vahel ei tohi olla pikem kui:
              -  kuus tundi, kui lahust on säilitatud kontrollitud ruumitemperatuuril (15-25°C) ning selle
                 valmistamiseks on kasutatud naatriumkloriidilahust;

              Versioon 7
              Ravimiametis kinnitatud 24.08.2011


             -24 tundi, kui lahust on säilitatud temperatuuril 2-8°C ning selle valmistamiseks on kasutatud
                 naatriumkloriidilahust. Kui kasutatakse külmkappi, tuleb valmistatud lahus manustada kahe tunni
                 jooksul pärast külmkapist välja tõstmist;
              -  üks tund, kui lahuse valmistamiseks on kasutatud glükoosi- (dekstroosi-)lahust.

              Valmistatud lahust mitte külmutada.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO

              Mida Meronem sisaldab

              Iga viaal sisaldab meropeneemtrihüdraati, mis vastab 500 mg veevabale meropeneemile.

              Iga viaal sisaldab meropeneemtrihüdraati, mis vastab 1 g veevabale meropeneemile.

              Abiaine on veevaba naatriumkarbonaat.

              Kuidas Meronem välja näeb ja pakendi sisu
              ●    Meronem on valge või helekollane pulber süste- või infusioonilahuse jaoks viaalis. Pakendis on
                   1 või 10 viaali.

              Müügiloa hoidja ja tootja
              Müügiloa hoidja:
              AstraZeneca UK Limited
              2 Kingdom Street
              London, W2 6BD
              Ühendkuningriik

              Tootjad:
              AstraZeneca UK Ltd
              Silk Road Business Park
              Macclesfield Cheshire, SK10 2NA
              Ühendkuningriik

              või

              Corden Pharma S.P.A
              Via dell’Industria 3 e reparto via Galilei, 17
              20040 Caponago, Milano,
              Itaalia

              See ravimpreparaat on saanud müügiloa Euroopa Majanduspiirkonna liikmesriikides järgmiste
              nimetustega:
              Austria: Optinem
              Belgia: Meronem IV
              Bulgaaria: Meronem
              Küpros: MERONEM
              Tšehhi: MERONEM
              Taani: MERONEM
              Eesti: Meronem

              Versioon 7
              Ravimiametis kinnitatud 24.08.2011


             Soome: Meronem
              Prantsusmaa: MERONEM
              Saksamaa: Meronem
              Kreeka: Meronem
              Ungari: Meronem
              Island: Meronem
              Iirimaa: Meronem IV
              Itaalia: MERREM
              Läti: Meronem
              Leedu: Meronem IV
              Luksemburg: Meronem IV
              Malta: Meronem IV
              Holland: Meronem i.v.
              Norra: Meronem
              Poola: Meronem
              Portugal: Meronem
              Rumeenia: Meronem i.v.
              Slovakkia: Meronem 500 mg i.v.
              Sloveenia: Meronem
              Hispaania: Meronem I.V.
              Rootsi: Meronem
              Ühendkuningriik: Meronem IV

              Infoleht on viimati kooskõlastatud augustis 2011.




























              Versioon 7
              Ravimiametis kinnitatud 24.08.2011


             Juhis/meditsiiniline koolitus

              Antibiootikume kasutatakse bakteritest põhjustatud nakkushaiguste ehk infektsioonide raviks. Need ei oma
              viirusinfektsioonide vastast toimet.

              Võib juhtuda, et bakteritest põhjustatud nakkushaigust ei allu antibiootikumi kuurile. Selle kõige
              tavalisemaks põhjuseks on see, et infektsiooni tekitavad bakterid on resistentsed ehk mittevastuvõtlikud
              võetud antibiootikumile. See tähendab, et bakterid jäävad ellu ning isegi paljunevad hoolimata
              antibiootikumist.

              Bakterid võivad antibiootikumidele mitmel põhjusel resistentseks muutuda. Antibiootikumide hoolikas
              kasutamine vähendab võimalust, et bakterid muutuvad nende vastu resistentseteks.

              Kui teie arst on teile määranud antibiootikumi, peate te seda kasutama ainult oma praeguse haiguse raviks.
              Kui te pöörate tähelepanu järgmistele nõuannetele, aitab see ennetada resistentsete bakterite ilmumist, mis
              muudavad antibiootikumid toimetuteks.

              1.  On väga tähtis, et te kasutate antibiootikumi õiges annuses, õigetel aegadel ning õige arv päevade
                 jooksul. Palun lugege kleebisel olevat juhendit ning kui midagi jääb arusaamatuks, küsige selgitust oma
                 arstilt või apteekrilt.
              2.  Te ei tohi kasutada antibiootikumi, välja arvatud juhul, kui see on konkreetselt teile määratud; kasutage
                 seda ainult selle haiguse raviks, milleks see teile määrati.
              3.  Ärge kasutage teistele inimestele määratud antibiootikume, isegi kui neil on teie haigusele sarnane
                 haigus.
              4.  Ärge andke teistele inimestele antibiootikume, mis olid määratud teile.
              5.  Kui pärast arsti määratud ravi lõppemist jääb teil antibiootikume üle, tagastage kõik kasutamata jäänud
                 ravimid apteeki või sobivasse jäätmete punkti.

              Järgnev informatsioon on mõeldud ainult meditsiinipersonalile või tervishoiutöötajale:

              Juhised Meronemi koduseks süstimiseks endale või teisele isikule
              Mõned patsiendid, lapsevanemad ja hooldajad saavad koolituse, et nad Meronemi ise kodus süstiksid.

              Hoiatus – pärast seda, kui arst või meditsiiniõde on teid koolitanud, võite te seda ravimit
              vastavalt koolitusele ainult iseendale või abivajajale süstida.

              ●    Ravim peab olema segatud teise vedelikuga (lahus). Teie arst ütleb teile, kui palju lahust te
                   peate selleks kasutama.

              ●    Kasutage ravim ära koheselt pärast selle valmistamist. Ärge külmutage lahust.

              Ravimi valmistusviis

              1.  Peske ja kuivatage hoolikalt oma käed. Valmistage ette puhas tööpind.

              2.  Võtke Meronemi pudelike (viaal) pakendist välja. Kontrollige viaali ja selle kõlblikkusaega.
                 Kontrollige, et viaal on terve ega ole kahjustatud.

              3.  Eemaldage värviline kate ja puhastage halli kummikorki alkoholis niisutatud vatitampooniga.
                 Laske kummikorgil kuivada.

              4.  Ühendage uus steriilne nõel uue steriilse süstlaga, ilma et te puudutaksite otsi.


              Versioon 7
              Ravimiametis kinnitatud 24.08.2011
