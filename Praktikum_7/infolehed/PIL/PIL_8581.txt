

                             PAKENDI INFOLEHT: INFORMATSIOON KASUTAJALE


                                    BROMHEXINE – GRINDEKS, 4 mg tabletid
                                        BROMHEXINE – GRINDEKS, 8 mg tabletid

                                                 Broomheksiinvesinikkloriid

              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks kasutama
              Bromhexine-Grindeks  tablette täpselt juhistele vastavalt.
              -   Hoidke infoleht alles, et seda vajadusel uuesti lugeda.
              -   Lisainformatsiooni saamiseks pidage nõu apteekriga.
              -   Kui haigussümptomid süvenevad ega leevendu, peate oma arstiga ühendust võtma.
              -   Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:

              1. Mis ravim on Bromhexine-Grindeks  ja milleks seda kasutatakse
              2. Mida on vaja teada enne Bromhexine-Grindeks’i kasutamist
              3. Kuidas Bromhexine-Grindeks’it kasutada
              4. Võimalikud kõrvaltoimed
              5. Kuidas Bromhexine-Grindeks’it säilitada
              6. Lisainfo


              1.  MIS RAVIM ON BROMHEXINE–GRINDEKS JA MILLEKS SEDA KASUTATAKSE

              Bromhexine-Grindeks on rögalahtisti, mis veeldab röga ja kergendab selle väljaköhimist.


              2.  MIDA ON VAJA TEADA ENNE BROMHEXINE–GRINDEKS’I KASUTAMIST

              Ärge kasutage Bromhexine-Grindeks’it

              - Kui te olete allergiline (ülitundlik) broomheksiini või ravimi mõne koostisosa suhtes.
              - Koos köharefleksi pärssivate köharavimitega (nt. kodeiin), eriti enne  magamaheitmist.
                 Selline kombinatsioon takistab röga väljaköhimist.
              - Kui teil on mao- või kaksteistsõrmikuhaavand.

              Eriline ettevaatus on vajalik ravimiga Bromhexine-Grindeks

              - Ravimit tuleb manustada ettevaatlikult nõrgestatud organismiga haigetele, samuti haigetele, kel
                 esineb bronhiaalastma ja bronhivalendiku mehhaanilise kitsenemisega patsientidele (raskendatud
                 sekreedi väljutamine bronhidest).
              - Broomheksiin ärritab seedetrakti limaskesta, mistõttu tuleb ravimit manustada ettevaatlikkusega
                 patsientidele, kellel esineb anamneesis mao- või kaksteistsõrmikuhaavand.
              - Raske  maksa-  või  neerupuudulikkusega  patsientidel  on  broomheksiini  ja  tema  metaboliitide
                 eritamine organismist raskendatud.
              Informeerige arsti enne ravimi kasutamist, kui teil on mõni eelnimetatud haigusseisunditest.

              Kasutamine koos teiste ravimitega


             Palun informeerige oma arsti või apteekrit, kui te kasutate või olete hiljuti kasutanud mingeid
              muid ravimeid, kaasa arvatud ilma retseptita ostetud ravimeid.
              Bromhexine-Grindeks soodustab  antibiootikumide (erütromütsiin,tsefaleksiin)imendumist
              kopsukoesse nende samaaegsel tarvitamisel.
              Bromhexine-Grindeks’it võib kasutada koos bronhilõõgastite ja südamepreparaatidega. Samaaegne
              kasutamine  mitmesuguste  põletikuvastaste  ja  antireumaatiliste  ravimitega  (näiteks  salitsülaatide,
              fenüülbutasooni ja oksüfenüülbutasooniga) võib suurendada mao limaskesta ärritavat toimet.

              Kasutamine koos toidu ja joogiga

              Ravimit kasutatakse söögikordadest sõltumatult.

              Rasedus ja imetamine

              Enne ravimi kasutamist pidage nõu arsti või apteekriga.
              Kliinilisi uuringuid rasedatega ei ole teostatud, mistõttu ravim on raseduse ajal vastunäidustatud.
              Broomheksiin eritub väikestes kogustes rinnapiima, mistõttu tuleb rinnaga toitmine ravimi kasutamise
              ajaks lõpetada.

              Autojuhtimine ja masinatega töötamine

              Bromhexine-Grindeks ei mõjuta võimet juhtida transpordivahendeid või käsitseda mehhanisme.

              Oluline teave mõningate Bromhexine-Grindeks koostisainete suhtes

              Bromhexine-Grindeks tabletid sisaldavad sahharoosi ja laktoosi.
              Kui arst on teile öelnud, et te ei talu teatud suhkruid, võtke enne selle ravimi kasutamist ühendust
              arstiga.


              3.  KUIDAS BROMHEXINE – GRINDEKS’IT KASUTADA

              Võtke Bromhexine-Grindeks’it alati täpselt nii nagu arst on teile rääkinud. Kui te ei ole milleski
              kindel, pidage nõu oma arsti või apteekriga.

              Ravimit võetakse suukaudselt 3 korda päevas söögikordadest sõltumatult, vajadusel koos veega.
              Ühekordne annus täiskasvanutele on  8...12 mg (16) mg, 6...14-aastastele lastele 4...8 mg.
              Ravitoime  avaldub  tavaliselt  2...5.  manustamispäeval.  Ravikuur  kestab  mitu  päeva,  krooniliste
              haiguste korral paar nädalat.
              Kui teile tundub, et ravimi toime on liiga tugev või liiga nõrk, rääkige sellest arstile või apteekrile.

              Kui te kasutate Bromhexine-Grindeks’it rohkem kui ette nähtud

              Siiani  pole  broomheksiini  üleannustamise  juhtumeid  kirjeldatud.  Üleannustamise  kahtluse  korral
              pöörduge kohe arsti poole.

              Kui te unustate Bromhexine-Grindeks’it võtta

              Ärge võtke kahekordset annust, kui ravim jäi eelmisel korral võtmata.

              4.  VÕIMALIKUD KÕRVALTOIMED

              Nagu kõik ravimid, võib ka Bromhexine-Grindeks põhjustada kõrvaltoimeid, kuigi kõigil neid ei teki.
              Broomheksiin on tavaliselt hästi talutav.


             Harvavõivadtekkida  seedetraktihäired(isupuudus,iiveldus, valu  ja ebamugavustunne
              kõhupiirkonnas), on täheldatud lühiajalist aminotransferaaside aktiivsuse suurenemist vereseerumis.
              Võimalikud on ka teised kõrvaltoimed nagu peavalu, pearinglus, higistamine. Kõrvaltoimed kaovad
              tavaliselt ravimi ärajätmisel.
              Harva võivad tekkida ülitundlikkusreaktsioonid (naha- ja limaskestade lööve, näoturse, õhupuudus,
              palavik, väga harva anafülaktiline šokk). Allergiasümptomite avaldumisel tuleb ravi katkestada.
              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5. KUIDAS BROMHEXINE – GRINDEKS’IT SÄILITADA

              Hoida temperatuuril kuni 25°C.
              Hoida valguse ja niiskuse eest kaitstult.
              Hoida laste eest varjatud ja kättesaamatus kohas.
              Pärast pakendil märgitud kõlblikkusaja lõppu mitte kasutada.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6. LISAINFO

              Mida Bromhexine-Grindeks sisaldab
              - Toimeaine on broomheksiinvesinikkloriid (Bromhexinum).
                 1 tablett sisaldab 4 mg või 8 mg broomheksiinvesinikkloriidi.
              - Abiained on sahharoos, laktoosmonohüdraat, kartulitärklis, magneesiumstearaat.

              Kuidas Bromhexine-Grindeks välja näeb ja pakendi sisu
              Valged ümmargused kaldservaga tabletid.
              10 tabletti blisterpakendis. 5 blistrit kartongkarbis.

              Müügiloa hoidja ja tootja
              AS GRINDEKS. Krustpils 53, Riga, LV-1057, Läti.
              Tel.: + 371 67083205
              Fax: + 371 67083505
              E-mail: grindeks@grindeks.lv

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:

              AS Grindeks Eesti filiaal
              Tondi 33, 11316 Tallinn
              Tel.: 6 120 224; Faks: 6 120 331

              Infoleht on viimati kooskõlastatud septembris 2009
