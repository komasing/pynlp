

                             PAKENDI INFOLEHT: INFORMATSIOON KASUTAJALE

                                Etoposid Ebewe 20 mg/ml infusioonilahuse kontsentraat
                                                     Etoposiid


              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arstiga.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile.

              Infolehes antakse ülevaade:
              1.   Mis ravim on Etoposid Ebewe ja milleks seda kasutatakse
              2.   Mida on vaja teada enne Etoposid Ebewe kasutamist
              3.   Kuidas Etoposid Ebewe’t kasutada
              4.   Võimalikud kõrvaltoimed
              5.   Kuidas Etoposid Ebewe’t säilitada
              6.   Lisainfo


              1.   MIS RAVIM ON ETOPOSID EBEWE JA MILLEKS SEDA KASUTATAKSE

              Etoposid Ebewe on kasvajatevastane aine veenisiseseks kasutamiseks. Seda võib kasutada üksikult või
              kombineeritult teiste vähivastaste ainetega.
              Etoposid Ebewe on näidustatud väikerakk-kopsuvähi, munandivähi ja ägeda müeloidse leukeemia,
              Hodgkini tõve ja mitte-Hodgkini lümfoomi (lümfisüsteemi teatud vähkkasvaja) ravis.


              2.   MIDA ON VAJA TEADA ENNE ETOPOSID EBEWE KASUTAMIST

              Ärge kasutage Etoposid Ebewe’t
              -    kui te olete allergiline (ülitundlik) epirubitsiinvesinikkloriidi või Etoposid Ebewe mõne
                   koostisosa suhtes,
              -    kui teie maks ei tööta korralikult,
              -    kui teie neerud ei tööta korralikult,
              -    kui teie luuüdi ei tooda piisavalt vererakke,
              -    kui te imetate last

              Etoposiidi ei tohi süstida arterisse või kehaõõnsusse (nt naba).

              Eriline ettevaatus on vajalik ravimiga Etoposid Ebewe
              -    kui te olete saanud kiiritusravi või ravi teiste vähivastaste ainetega; sel juhul ei alustata ravi
                   enne kui teie luuüdi funktsioon on taastunud ja toodab piisavalt vererakke;
              -    teie vererakkude arvu ja maksatalitlust kontrollitakse ja tulemuste põhjal võib arst ravi peatada;
              -    kui teil on infektsioon, tuleb seda ravida enne ravi alustamist etoposiidiga;
              -    teil võivad tekkida kõrvaltoimed, nt kuumahood, südamepekslemine ja hingamisraskus;
              -    teil võib olla halb enesetunne ja te võite oksendada; arst määrab vastava ravi;
              -    arst võib muuta teie ravi, kui
                   •    te olete saanud kiiritusravi või ravi teiste vähivastaste ravimitega,
                   •    teil on südamerütmihäired või on olnud südameatakk,
                   •    teie maks ja neerud ei tööta korralikult,
                   •    teil on surin või sügelus kätes ja jalgades,
                   •    teil on raskusi urineerimisel
                   •    te põete epilepsiat,


                   •teil on põletik või haavandid suuõõnes,
              -    Pärast ravi Etoposid Ebewe’ga võib tekkida teatud tüüpi leukeemia;
              -    Etoposid Ebewe sisaldab alkoholi;
              -    kui te olete meessoost, siis te ei tohi ravi ajal ja 6 kuud pärast ravi last eostada; võimalik on
                   pöördumatu viljatus, palun pidage nõu oma arstiga sperma konserveerimise võimaluste suhtes.
              -    Etoposid Ebewe sattumisel nahale, loputage seda hoolikalt veega.

              Etoposid Ebewe’t tohib manustada ainult kasvajavastases ravis kogenud tervishoiutöötaja.

              Kasutamine koos teiste ravimitega
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.

              Kui te saate kiiritusravi või luuüdi kahjustavaid ravimeid, võib Etoposid Ebewe toksiline toime
              luuüdile tugevneda.
              Kui te võtate tsüklosporiini (kasutatakse pärast elundisiirdamist), võib etoposiidi toksiline toime
              tugevneda, sest ravimi eritumine aeglustub.
              Teavitage oma arsti, kui te võtate verd vedeldavaid ravimeid (antikoagulandid), sest võib olla vajalik
              annust kohandada.

              Fenüülbutasooni, naatriumsalitsülaati või salitsüülhapet sisaldavad ravimid (enamasti kasutatakse
              valuvaigistitena) võivad mõjutada etoposiidi metabolismi.

              Ravi ajal etoposiidiga ei tohi teid vaktsineerida elusvaktsiniidega (nt kollapalaviku vastu).

              Palun teavitage oma arsti kui te kasutate disulfiraami sisaldavat ravimit (kasutatakse alkoholsõltuvuse
              raviks), sest etoposiid sisaldab alkoholi.

              Rasedus ja imetamine
              Enne ravimi kasutamist pidage nõu oma arsti või apteekriga.

              Etoposid Ebewe võib raseduse ajal kasutatuna kahjustada loodet. Seetõttu ei tohi seda kasutada, kui
              arst ei ole otsustanud, et kasu on sellest suurem kui risk lapsele. Arst räägib teiega vajadusel
              üksikasjadest.
              Ravi ajaks Etoposid Ebewe’ga tuleb imetamine katkestada.

              Autojuhtimine ja masinatega töötamine
              Ärge juhtige autot või käsitsege masinaid ravi ajal Etoposid Ebewe’ga, sest võite end tunda väga
              unisena või teil võivad esineda lühiaegselt nägemishäired.


              3.   KUIDAS ETOPOSID EBEWE’t KASUTADA

              Ravimit manustab tervishoiutöötaja, ärge tehke seda iseseisvalt.

              Annus määratakse teile individuaalselt ja see sõltub kasvajatüübist, teie üldseisundist või sellest, kas
              Etposid Ebewe’t kasutatakse ainsa ravimina või kombinatsioonis teiste ravimitega.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka Etoposid Ebewe põhjustada kõrvaltoimeid, kuigi kõigil neid ei teki.

              Kõrvaltoimed on kokkuleppeliselt rühmitatud esinemissageduse alusel järgnevalt:
              −    väga sage (enam kui 1 patsiendil 10-st)


             − sage (enam kui 1 patsiendil 100-st, aga vähem kui 1 patsiendil 10-st)
              −    aeg-ajalt (enam kui 1 patsiendil 1000-st, aga vähem kui 1 pasiendil 100-st)
              −    harv (enam kui 1 patsiendil 10000-st, aga vähem kui 1 patsiendil 100-st)
              −    väga harv (vähem kui 1 patsiendil 10000-st)
              −    teadmata (ei saa hinnata olemasolevate andmete alusel).

              Süda
              Väga harv
              On täheldatud südameatakke ja rütmihäireid.

              Veri
              Väga sage
              Luuüdis ei moodustu piisavalt vererakke (müelosupressioon), eriti valgeid vererakke (leukopeenia) ja
              vereliistakuid (trombotsütopeenia).
              Tavaliselt see taandub 24...28 päeva pärast viimast annust.
              Sage
              Infektsioonid ja verejooks (hemorraagia)
              Harv
              Punaste vererakkude arvu vähesus (aneemia)

              Närvisüsteemi häired
              Sage
              Surin ja torkiv tunne kätes ja jalgades (perifeerne neuropaatia)
              Aeg-ajalt
              Krambid
              Harv
              Segasus, tahtmatud liigutused või häire liigutamisel (hüperkineesia, akineesia), unisus, järelmaitse ja
              lühiajaline nägemisekaotus

              Silmad
              Aeg-ajalt
              Silmanärvi põletik

              Kopsud
              Aeg-ajalt
              Pärast ravi katkestamist etoposiidiga on täheldatud ootamatut hingamiseseiskust (apnoe) koos
              hingamise spontaanse jätkumisega. On esinenud eluohtlikke reaktsioone koos bronhospasmiga.
              Köha, kõrispasm ja naha sinine värvus (tsüanoos). Kopsupõletik (interstitsiaalne pneumoonia) ja
              kopsukahjustus (kopsufibroos).
              Harv
              Pneumoonia

              Magu ja sooled
              Väga sage
              Kõhulahtisus ja isukaotus (anoreksia)
              Sage
              Maopõletik (gastriit)
              Harv
              Kõhuvalu, kõhukinnisus, söögitoru põletik (ösofagiit)

              Neerud
              On leitud, et etoposiidi kontsentratsioon neerudes on kõrge ning võib pärssida neerutalitlust.

              Nahk
              Väga sage
              Juuste väljalangemine kuni kiilaspäisuse tekkeni (pärast ravi juuksekasv taastub)
              Aeg-ajalt


             Näo ja keele turse, higistamine
              Harv
              Lööve, naha värvuse muutus ja sügelus
              Väga harv
              Üksikjuhuna on kirjeldatud kiiritusjärgset dermatiiti (nahapõletik).
              Raskekujulised nahareaktsioonid (kirjanduses on kirjeldatud Stevensi-Johnsoni sündroomi, seost
              etoposiidiga ei ole tõestatud; epidermise toksiline nekrolüüs (1 surmajuht)).

              Metabolism
              Harv
              Kusihappe kõrge sisaldus (hüperurikeemia)

              Infektsioonid
              Harv
              Palavik ja raskekujuline infektsioon (sepsis)

              Pahaloomulised kasvajad ja tsüstid
              Harv
              Pärast kombinatsioonravi teiste kasvajavastaste ainetega võib tekkida leukeemia (keskmiselt 32 kuud
              pärast ravi lõppu).

              Veresoonkond
              Sage
              Võib tekkida vererõhu langus (hüpotensioon) kui ravimit manustatakse liiga kiiresti
              Aeg-ajalt
              On täheldatud vererõhu tõusu (hüpertensioon) ja/või kuumahooge. Tavaliselt vererõhk normaliseerub
              mõne tunni jooksul pärast ravi lõppu.
              Veenipõletik (flebiit)

              Immuunsüsteem
              Aeg-ajalt
              On kirjeldatud allergilisi reaktsioone nagu värinad/külmavärinad, kuumahood, südamepekslemine
              (tahhükardia), hingamishäired (düspnoe, bronhospasm) ja vererõhu langus (hüpotensioon).
              Tavaliselt sellised reaktsioonid taanduvad pärast ravi lõppu ja ravitakse vastavalt vajadusele.
              Harva võivad allergilised reaktsioonid tekkida Etposid Ebewe’s sisalduvast bensüülalkoholist.

              Maks
              On leitud, et etoposiidi kontsentratsioon maksas on kõrge ning võib pärssida maksatalitlust kuhjumise
              tõttu.
              Aeg-ajalt
              Pärast etoposiidi suurte annuste manustamist, on täheldatud maksaensüümide aktiivsuse tõusu.

              Reproduktiivne süsteem
              Teadmata sagedus
              Menstruatsioonide vähenemine või täielik lakkamine (amenorröa, anovulatoorne tsükkel ja
              hüpomenorröa)
              Fertiilsuse vähenemine

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.   KUIDAS ETOPOSID EBEWE’t SÄILITADA

              Hoida laste eest varjatud ja kättesaamatus kohas.

              Hoida temperatuuril kuni 25°C.


             Mitte hoida külmas või sügavkülmas.
              Hoida välispakendis valguse eest kaitstult.

              Ärge kasutage Etoposid Ebewe’t pärast kõlblikkusaega, mis on märgitud pakendil pärast „Kõlblik
              kuni“. Kõlblikkusaeg viitab kuu viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaista keskkonda.


              6. LISAINFO

              Mida Etoposid Ebewe sisaldab

              Toimeaine on etoposiid.
              Abiained on bensüülalkohol, etanool, veevaba sidrunhape, makrogool 300, polüsorbaat 80, lämmastik.
              Kuidas Etoposid Ebewe välja näeb ja pakendi sisu

              Pakendi suurused:
              2,5 ml viaal, mis sisaldab 50 mg etoposiidi,
              5 ml viaal, mis sisaldab 100 mg etoposiidi,
              10 ml viaal, mis sisaldab 200 mg etoposiidi

              Müügiloa hoidja ja tootja

              Ebewe Pharma Ges.m.b.H. Nfg.KG,
              A-4866 Unterach,
              Austria

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:
              Covalent OÜ
              Pärnu mnt 102c
              Tallinn 11312
              Tel. 6600945 Faks 6600946

              Infoleht on viimati kooskõlastatud veebruaris 2011

              __________________________________________________________________________________

              Järgnev informatsioon on mõeldud ainult meditsiinipersonalile või tervishoiutöötajale:

              Erihoiatused ravimi hävitamiseks ja käsitlemiseks
              Käsitseda vastavuses kehtivate eeskirjadega tsütostaatiliste ravimite käsitsemise kohta.
              Infusioonilahuse kontsentraati ei tohi kasutada lahjendamata kujul.
              Etoposiidi ei tohi lahjendada puhverdatud lahustes, mille pH>8, sest võib tekkida sade.

              Lahustamiseks võib kasutada ainult isotoonilist naatriumkloriidilahust või isotoonilist glükoosilahust.
              Etoposiidi kontsentratsioon lahjendatud kasutusvalmis infusioonilahuses ei tohi olla üle 0,4 mg/ml
              sadenemisohu tõttu.

              Etoposiidi tuleb käsitseda ettevaatlikult, kasutades kaitsekindaid, maski ja -riietust.
              Peab vältima kokkupuudet naha ja limaskestadega.
              Etoposiidi kokkupuutel nahaga, peske seda veega.
              Manustatav lahus peab olema läbipaistev, ilma osakesteta.
              Rasedad ei tohi käsitseda tsütotoksilisi ravimeid.
              Kasutamata ravim või jäätmematerjal tuleb hävitada vastavalt kohalikele seadustele.


             Sobimatus
              Seda ravimpreparaati ei tohi segada teiste ravimitega, välja arvatud nendega, mis on loetletud eespool.
              Akrüül- või ABS-polümeerist valmistatud plastikesemed on murdunud kokkupuutel lahjendamata
              Etoposid Ebewe 20 mg/ml infusioonilahuse kontsentraadiga. Seda ei ole täheldatud nõuetekohaselt
              lahjendatud etoposiidi infusioonilahuse kontsentraadiga.

              Manustamine
              Etoposiidi tohib manustada ainult pädeva, kasvajavastases ravis kogenud arsti järelvalve all.

              Rasedad ei tohi käsitseda tsütotoksilisi keemiaravimeid.

              Etoposid Ebewe’t tohib manustada ainult aeglase infusioonina (vt allpool).

              Enne manustamist peab Etoposid Ebewe infusioonilahuse kontsentraati lahjendama.
              Vahetult enne manustamist tuleb vajalik annus Etoposid Ebewe’t lahjendada 5% glükoosilahuse või
              0,9% naatriumkloriidilahusega kontsentratsioonini vahemikus 0,2...0,4 mg/ml, valmislahuses tavaliselt
              mitte rohkem kui 0,25 mg/ml. Seda manustatakse intravenoosse infusioonina vähemalt 30 minuti
              jooksul.

              Täiskasvanud
              Etoposid Ebewe soovitatav annus on 60…120 mg/m 2 i.v. päevas 5 järjestikusel päeval.

              Etoposid Ebewe põhjustab müelosupressiooni, mistõttu ei tohi ravikuuri korrata sagedamini kui
              10...20 päeva järel. Mittehematoloogilise näidustuse korral ei tohi ravikuuri korrata sagedamini kui 21-
              päevase intervalliga. Etoposid Ebewe järgmist ravikuuri ei tohi alustada enne, kui müelospuressioon
              on välistatud vererakkude diferentsiaalloendusega.

              Peab olema ettevaatlik, et vältida ekstravasatsiooni.

              Lapsed
              Lastel ei ole efektiivsus ja ohutus tõestatud.

              Eakad
              Annuse kohandamine ei ole vajalik.

              Neerukahjustus
              Neerukahjustuse, kuid normaalse maksatalitlusega patsientidel peab etoposiidi annust vähendama ning
              jälgima vererakkude arvu ning neerutalitlust.
              Kreatiniini kliirensil põhinev soovituslik annustamisskeem on alljärgnev:

                         Kreatiniini kliirens (ml/min)   Soovituslik päevane annus
                                                          (% standardannusest)
                         >50                             100
                         15…50                           75
                         <15                             Vastunäidustatud

              Kõlblikkusaeg
              3 aastat
              Kasutusaegne keemiline ja füüsikaline stabiilsus on tõendatud 24 tunni jooksul toatemperatuuril.
              Mikrobioloogilisest seisukohast tuleb ravim kohe ära kasutada. Kui ravimit kohe ei kasutata, vastutab
              kasutaja kasutusaegse säilitusaja ja –tingimuste eest.

              Säilitamise eritingimused
              Hoida temperatuuril kuni 25°C.
              Mitte hoida külmas või sügavkülmas.
              Hoida välispakendis valguse eest kaitstult.
