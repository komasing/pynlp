

                             PAKENDI INFOLEHT: INFORMATSIOON KASUTAJALE

                                   ENTEROL, 250 mg suukaudse suspensiooni pulber
                                           ENTEROL, 250 mg kõvakapslid

                                              Saccharomyces boulardii

              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks kasutama
              Enterol’i täpselt juhistele vastavalt.
              -  Hoidke infoleht alles, et seda vajadusel uuesti lugeda.
              -  Lisainformatsiooni saamiseks pidage nõu oma apteekriga.
              -  Kui haigussümptomid süvenevad ega leevendu, peate oma arstiga ühendust võtma.
              -  Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                 mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1.    Mis ravim on Enterol ja milleks seda kasutatakse
              2.    Mida on vaja teada enne Enterol’i võtmist
              3.    Kuidas Enterol’i võtta
              4.    Võimalikud kõrvaltoimed
              5.    Kuidas Enterol’i säilitada
              6.    Lisainfo


              1.   MIS RAVIM ON ENTEROL JA MILLEKS SEDA KASUTATAKSE

              Saccharomyces boulardii on pärmiseen, mis muutub seedetraktis elujõuliseks vormiks ning
              bioloogilistelt omadustelt sarnaneb normaalse soolefloora kaitsvatele omadustele.
              Saccharomyces boulardii põhitoimed kõhulahtisuse ennetamises ja ravis:
              - teatud mikroorganismide ja/või nende toksiinide tõvestavate toimete pärssimine, eriti Clostridium
              difficile (antibiootikumide poolt tekitatud kõhulahtisuse üks põhilisi tekitajaid) ja Vibrio cholerae -
              tüüpilised toksiini tootvad bakterid, mis põhjustavad sekretoorset kõhulahtisust;
              - troofiline ja immunostimuleeriv toime seedetraktile, mis suurendab märkimisväärselt soole
              disahhariidide (sukraas, maltaas ja laktaas) kogu- ja eritoimet; loomkatsetes suurendab sekretoorse
              IgA kontsentratsiooni soolelimaskestas.

              Näidustused
              Soole mikrofloora muutustest põhjustatud sooletalitlushäired, sealhulgas kõhulahtisus.
              Antibiootikumravist tingitud kõhulahtisuse profülaktika ja ravi.
              Vankomütsiini või metronidasooli ravi korral täiendavalt Clostridium difficile poolt põhjustatud
              kõhulahtisuse retsidiivi vältimiseks.


              2.   MIDA ON VAJA TEADA ENNE ENTEROL VÕTMIST

              Ärge võtke Enterol’i:
              -  kui te olete ülitundlik (allergiline) Saccharomyces boulardii, pärmi või mõne Enterol’i koostisosa
                 suhtes;
              -  kui teile on pandud tsentraalveeni kateeter.

              Eriline ettevaatus on vajalik ravimiga Enterol:
              -  kui teile tehakse Enterol-ravi ajal kõhuõõne kirurgiline operatsioon, sest võib esineda oht
                 Saccharomyces boulardii sepsise tekkeks.

                                                        1


             -Enterol-ravi ei asenda kõhulahtisusega kaotatud vedelikukoguse asendamist ehk rehüdratsiooni,
                 kui see peaks vajalikuks osutuma.

              Rasedus ja imetamine
              Ravimit võib kasutada raseduse ja imetamise ajal.
              Enne ravimi kasutamist pidage nõu arsti või apteekriga.

              Oluline teave mõningate Enterol’i koostisainete suhtes:
              Enterol’i pulber sisaldab laktoosi ja abiainena fruktoosi. Kui teie arst on teile öelnud, et te ei talu
              teatud suhkruid, peate te enne ravimi kasutamist konsulteerima arstiga.
              Enterol’i kapslid sisaldavad laktoosi. Kui teie arst on teile öelnud, et te ei talu teatud suhkruid, peate te
              enne ravimi kasutamist konsulteerima arstiga.

              Võtmine koos teiste ravimitega:
              Kuna Enterol sisaldab pärmseeni, ei tohi seda manustada koos suukaudsete seentevastaste ravimitega.
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.


              3.   KUIDAS ENTEROL’i VÕTTA

              Võtke Enterol’i alati vastavalt alltoodud juhistele. Kui te ei ole milleski kindel, pidage nõu arsti või
              apteekriga.

              Pulbri annus: Raviks manustatakse 1 või 2 pakikese sisu vedelikuga segatult 1...2 korda ööpäevas.
              Pulber tuleb vedelikuga segatult ära juua otsekohe.
              Pakikese sisu võib segada toiduga või valada imiku lutipudelisse, segada vähese vee või magusaks
              tehtud joogiga.

              Kapsli annus: 1 või 2 kapslit 1...2 korda ööpäevas. Kapsel neelata tervelt piisava koguse veega või
              kapsli sisu segada vähese magusaks tehtud joogiga. Kapsli sisu võib segada ka toiduga või valada
              imiku lutipudelisse.
              Alla 6-aastastele lastele on soovitatav kapsel avada ja sisu toidu või magusaks tehtud joogiga segada
              (väike laps võib kapsli kurku tõmmata).

              Kuna Enterol sisaldab elusrakke, siis ei tohiks ravimit segada väga kuuma veega (üle 50°C), jäätunud
              vee, alkohoolsete jookide või külmunud toiduga.

              Ravi tuleb alustada võimalikult kiiresti pärast antibiootikumravi alustamist. Ravikuuri pikkus oleneb
              teie haiguse raskusest. Ravi kestus maksimaalselt 4 nädalat.

              Kui te võtate Enterol’i rohkem kui ette nähtud:
              Andmed üleannustamise kohta puuduvad.


              4.   VÕIMALIKUD KÕRVALTOIMED

              Nagu kõik ravimid, võib ka Enterol põhjustada harva kõrvaltoimeid, kuigi kõigil neid ei teki.

              Harva võivad tekkida seedetraktihäired, mille tõttu ei ole vaja ravi katkestada.

              Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5. KUIDAS ENTEROL’i SÄILITADA


                                                        2


             Enterol’i pulber:
              Hoida temperatuuril kuni 25°C, originaalpakendis niiskuse eest kaitstult.

              Enterol’i kapslid:
              Hoida originaalpakendis, niiskuse eest kaitstult.

              Hoida laste eest varjatud ja kättesaamatus kohas. Ärge kasutage Enterol'i pärast kõlblikkusaega, mis
              on märgitud pakendil pärast "Kõlblik kuni:". Kõlblikkusaeg viitab kuu viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO

              Mida Enterol sisaldab
              - Toimeaine on Saccharomyces boulardii.
              Üks pakike sisaldab pulbrit, milles on 282,5 mg lüofiliseeritud Saccharomyces boulardii kultuuri
              (vastab 250 mg pärmile ja 32,50 mg laktoosile).
              Üks kapsel sisaldab lüofiliseeritud Saccharomyces boulardii kultuuri 282,5 mg (vastab 250 mg
              pärmile ja 32,50 mg laktoosile).
              - Abiained:
              Pulbri abiained: fruktoos (levuloos), kolloidne veevaba ränidioksiid, kunstlik lõhnaaine.
              Kapsli abiained: magneesiumstearaat, želatiin, titaandioksiid.

              Kuidas Enterol välja näeb ja pakendi sisu
              Pulber: pakikeses on 765 mg pulbrit, 10 tk karbis.
              Kapsel: 10 või 20 tk purgis.

              Müügiloa hoidja:
              BIOCODEX
              7 avenue Gallieni
              94250 Gentilly
              Prantsusmaa

              Tootja:
              BIOCODEX
              1 avenue Blaise Pascal
              60000 Beauvais
              Prantsusmaa

              Lisaküsimuste tekkimisel see ravimi kohta pöörduge palun müügiloa hoidja kohaliku esindaja poole.

             Algol Pharma OÜ
             Peterburi tee 44
             11415 Tallinn
             Tel: +372 6056010


              Infoleht on viimati kooskõlastatud jaanuaris 2010






                                                        3
