

                             PAKENDI INFOLEHT: INFORMATSIOON KASUTAJALE

                      DEPAKINE CHRONO 300 mg, toimeainet prolongeeritult vabastavad tabletid
                                                 Naatriumvalproaat


                  Enne ravimi kasutamist lugege hoolikalt infolehte.
                  -   Hoidke infoleht alles, et seda vajadusel uuesti lugeda.
                  -   Kui teil on lisaküsimusi, pidage nõu arsti või apteekriga.
                  -   Ravim on välja kirjutatud teile. Ärge andke seda kellelegi teisele. Ravim võib olla neile
                       kahjulik, isegi kui haigussümptomid on sarnased.
                  -   Kui  ükskõik  milline  kõrvaltoimetest  muutub  tõsiseks  või  kui  te  märkate  mõnda
                       kõrvaltoimet, mida selles infolehes ei ole nimetatud, palun rääkige sellest oma arstile.

                  Infolehes antakse ülevaade:
                  1.  Mis ravim on Depakine Chrono 300 mg ja milleks seda kasutatakse
                  2.  Mida on vaja teada enne Depakine Chrono 300 mg kasutamist
                  3.  Kuidas Depakine Chrono 300 mg kasutada
                  4.  Võimalikud kõrvaltoimed
                  5.  Kuidas Depakine Chrono 300 mg säilitada
                  6.  Lisainfo


                  1.  MIS  RAVIM  ON  DEPAKINE  CHRONO  300  MG  JA  MILLEKS  SEDA
                       KASUTATAKSE

                  Depakine  Chrono  300  mg  toimeaineks  on  naatriumvalproaat.  Depakine  Chrono  300 mg
                  kuulub epilepsia ja bipolaarsete meeleoluhäirete raviks kasutatavate ravimite gruppi.
                  Depakine Chrono 300 mg on ravim, mis on mõeldud epilepsia ja mania raviks.

                  Mania on seisund, kus te võite end tunda väga erutatud, ülevas meeleolus, agiteeritud,
                  entusiastliku või üliaktiivsena. Mania esineb haiguse korral, mida nimetatakse „bipolaarseks
                  häireks”. Depakine Chrono’t võib kasutada siis kui liitiumi ei ole võimalik kasutada.


                  2.  MIDA     ON   VAJA     TEADA    ENNE     DEPAKINE      CHRONO      300 MG
                       KASUTAMIST

                  Ärge kasutage Depakine Chrono 300 mg
                     •  kui te olete ülitundlik (allergiline) naatriumvalproaadi või Depakine Chrono 300 mg
                        mõne koostisosa suhtes;
                     •  kui teil on äge või krooniline maksapõletik (hepatiit) või muu raske maksahaigus;
                     •  kui teie (või teie lähisugulane) olete hiljuti põdenud raskekujulist hepatiiti, eriti kui
                        see tekkis seoses ravimite kasutamisega;
                     •  kui teil on diagnoositud porfüüriat (väga harva esinev ainevahetushaigus).

                  Kui te arvate, et teil on mõni ülaltoodud probleemidest, või te kahtlete milleski, konsulteerige
                  enne Depakine Chrono 300 mg kasutamist oma raviarstiga.

                  Eriline ettevaatus on vajalik ravimiga Depakine Chrono 300 mg
                  - kui teie (või teie lähisugulane) järsku haigestute, eriti kui see toimub ravi esimese 6 kuu
                     jooksul ja/või kui sellega kaasneb korduv oksendamine, iiveldus, erakordne väsimus,
                     uimasus,  nõrkus,  isupuudus,  kõhuvalu,  ülakõhuvalu,  kollasus  (nahakollasus  või
                     silmavalgete kollasus), jalgade turse, epilepsia halvenemine või üldine halb enesetunne,




                                                         1


                    PEATE  TE  OTSEKOHE  KONTAKTEERUMA  OMA  ARSTIGA.  Väga  harvadel
                     juhtudel  võib  see  ravim  üksikutel  patsientidel  põhjustada  maksa  või  kõhunäärme
                     kahjustust.
                  - kui Depakine Chrono 300 mg kasutatakse alla 3 aasta vanusel lapsel, kes kasutab samal
                     ajal ka teisi krambivastaseid ravimeid või kellel on raskekujulise epilepsiaga kaasuvaid
                     neuroloogilisi või ainevahetushaigusi,
                  - kui  laps  on  alla  3 aasta  vanune,  ei  tohi  talle  anda  Depakine  Chrono  300 mg koos
                     atsetüülsalitsüülhappega (aspiriin),
                  - kui teil on süsteemne erütematoosne luupus (raske krooniline sidekoehaigus),
                  - kui te põete mõnda ainevahetushaigust, eriti pärilikku ensüümpuudulikkust, nt uureatsükli
                     ensümaatiline häire, mille korral võib tekkida oht hüperammoneemia kujunemiseks,
                  - kui teil on neerufunktsiooni häired. Arst võib avaldada soovi jälgida teie organismis
                     valproaadi taset või kohaldada ravimi annust;
                  - kui te võtate kaalus juurde ülemäärase söögiisu tõttu.
                  - väiksel hulgal inimestest, keda on ravitud anti-epileptikumidega nagu naatriumvalproaat
                     ja valproehape, on esinenud enesevigastamise või enesetapumõtteid. Võtke kohe oma
                     arstiga ühendust, kui sellised mõtted tekivad.

                  Lapsed ja noorukid
                  Lapsed ja alla 18-aastased noorukid:
                  Depakine Chrono’t ei tohi lastel ja alla 18-aastastel noorukitel mania raviks kasutada.

                  Kasutamine koos teiste ravimitega
                  Palun  informeerige  oma  arsti,  kui  te  kasutate  või  olete hiljuti kasutanud mingeid muid
                  ravimeid, kaasa arvatud ilma retseptita ostetud ravimeid.
                  Mõned ravimid võivad mõjutada Depakine Chrono 300 mg toimet ja vastupidi. Siia kuuluvad:
                  • neuroleptikumid (kasutatakse psüühiliste haiguste raviks),
                  • depressiooniravimid,
                  • bensodiasepiinid (kasutatakse unerohuna või ärevusevastase ravimina),
                  • teised  krambivastased  ravimid,  kaasa  arvatud  fenobarbitaal,  fenütoiin,  primidoon,
                     lamotrigiin, karbamasepiin, topiramaat, felbamaat,
                  • zidovudiin (HIV infektsiooni ja AIDS’i raviks),
                  • meflokviin (malaaria raviks ja ärahoidmiseks),
                  • salitsülaadid  (aspiriin);  vt  „Eriline  ettevaatus  on  vajalik  ravimiga  Depakine  Chrono
                     300mg“
                  • antikoagulandid (kasutatakse verehüüvete ärahoidmiseks),
                  • tsimetidiin (kasutatakse maohaavade raviks),
                  • erütromütsiin, rifampitsiin,
                  • karbapeneemid nt imipeneem, panipeneem ja meropenem (bakteriaalsete infektsioonide
                     raviks  kasutatavad antibiootikumid). Valproehappe ja  karbapeneemide kooskasutamist
                     tuleks vältida, kuna see võib vähendada naatriumvalproaadi toimet.

                  Nii need kui ka teised ravimid võivad mõjutada Depakine Chrono 300 mg toimet või nende
                  toime võib olla muudetud koostoimes Depakine Chrono 300 mg-ga.
                  Võib tekkida vajadus muuta ravimi annust või peate te võtma hoopis mingit muud ravimit.
                  Teie arst annab teile vajalikud juhtnöörid.

                  Teie arst või apteeker annab teile rohkem informatsiooni ravimitest, mille puhul tuleb olla
                  ettevaatlik või mille kasutamisest tuleb hoiduda kui kasutate Depakine Chrono 300 mg.

                  Võtmine koos toidu ja joogiga
                  Alkoholi tarvitamine ravi ajal ei ole soovitatav.

                  Rasedus




                                                         2


                 Te ei tohi seda ravimit võtta, kui te olete rase või rasestumisealine naine, välja arvatud juhul,
                  kui teie arst ei ole teisiti otsustanud. Kui te olete rasestumisealine naine, peate te ravi ajal
                  kasutama tõhusaid rasestumisvastaseid meetodeid.

                  Informatsioon naistele, kes võivad rasestuda
                  Depakine Chrono 300 mg kasutavatel naistel on planeerimatu rasestumine ebasoovitatav. Te
                  peate kasutama efektiivseid rasestumisvastaseid meetodeid ja konsulteerima arstiga enne
                  raseduse planeerimist.
                  Depakine Chrono 300 mg ei avalda mingit mõju suukaudsete rasestumisvastaste vahendite
                  toimele.

                  Oluline  on,  et  te  arutaksite  raseduse  ja  epilepsiaga  seonduvat  oma  arsti  ja  epilepsia
                  spetsialistiga, et kindlustada Depakine Chrono 300 mg ravi jätkumine raseduse ajal.
                  Depakine Chrono 300 mg kasutavate emade imikutel esineb suurema tõenäosusega tüsistusi.
                  Hoolika planeerimisega on võimalik nende tüsistuste esinemise tõenäosust vähendada.
                  Depakine  Chrono  300 mg  võetuna  raseduse  ajal  suurendab  riski  sünnidefektiga  loote
                  arenemiseks, nt spina bifida (so seisund kus selgroolülid ei ole täielikult välja arenenud),
                  näokolju,  jäsemete,  südame-veresoonkonna  väärarenguid  ja  mitmete  organsüsteemide
                  erinevaid anomaaliaid.
                  Üsasisene loote arenguhäire on raseduse esimese poole jooksul tavapäraste jälgimismeetodite
                  abil avastatav.
                  Arengupeetuse  või  autistlike  häirete  tekke  risk  on  lastel,  kelle  emad  on  raseduse  ajal
                  kasutanud Depakine Chrono 300 mg suurem.

                  Teavitage sellest koheselt oma arsti, kui te võtate või olete võtnud Depakine Chrono 300 mg
                  ja te olete rasestunud või arvate, et olete rase. Teie arst võib pidada vajalikuks kohaldada teie
                  ravi  ja/või  määrata  teile  toidulisandeid  –  folaate.  Te  ei  tohi  Depakine  Chrono  300 mg
                  kasutamist lõpetada, kui arst sellega nõus ei ole. Vastasel juhul ohustab nii teid kui teie
                  arenevat loodet kontrollimatu epilepsia.
                  Samuti võib raseduse ajal Depakine Chrono 300 mg kasutanud emade vastsündinutel olla
                  probleeme verehüübimisega ja tekkida hüpoglükeemia.

                  Informatsioon naistele, kes planeerivad rasestuda (vt ka lõiku Informatsioon naistele, kes
                  võivad rasestuda)
                  Planeerimatu rasedus ei ole krambivastaseid ravimeid kasutavatel naistel soovitatav. Enne
                  kui planeerite rasestuda, pöörduge asjakohase nõustamise saamiseks arsti poole, kes saaks
                  teie ravi/annust vastavalt kohaldada ja teid raseduse ajal jälgida.
                  Öelge kohe oma arstile, kui te olete rasestunud.

                  Informatsioon naistele, kes rasestuvad Depakine Chrono 300 mg-ga ravi ajal (vt ka lõiku
                  Informatsioon naistele, kes võivad rasestuda)
                  Kui te rasestute ravi ajal Depakine Chrono 300 mg-ga, kontakteeruge otsekohe oma arstiga.

                  Imetamine
                  Enne ravimi kasutamist pidage nõu arsti või apteekriga.
                  Depakine Chrono 300 mg eritumine rinnapiima on vähene, mis ei kujuta endast erilist ohtu
                  imikule ja tavaliselt ei nõua rinnast võõrutamist.
                  Igal juhul peate oma arstiga nõu pidama rinnaga toitmise asjus.

                  Autojuhtimine ja masinatega töötamine
                  Depakine Chrono 300 mg võib mõnedel inimestel tekitada uimasust või kerget peapööritust,
                  seda eritiravi  alguses või  kombineerituna teiste antiepileptilisteravimitevõi
                  bensodiasepiinidega. Veenduge enne kui asute autot juhtima, masinaid käsitsema või tegema
                  midagi, mis võib olla teile ohtlik kui te olete uimane või tunnete peapööritust, kuidas te
                  reageerite Depakine Chrono 300 mg-le.




                                                         3


                 3.KUIDAS DEPAKINE CHRONO 300 MG KASUTADA

                  Ärge jätke kontrollimiseks kokkulepitud ajal arsti vastuvõtule tulemata. See on väga oluline,
                  kuna võib tekkida vajadus ravimi annustamist muuta.
                  Võtke Depakine Chrono 300 mg alati vastavalt arstilt saadud juhistele. Kui te ei ole milleski
                  kindel, pidage nõu arsti või apteekriga.

                  Annustamisel tuleb arvestada patsiendi iga ja kehakaalu, samuti individuaalset tundlikkust
                  ravimile.
                  Patsientidel,  kes  samaaegselt  teisi  antiepileptilisi  ravimeid  ei  kasuta,  tuleb  annuseid
                  suurendada järk-järgult 2...3-päevaste intervallidega, jõudes optimaalsete annusteni ligikaudu
                  1 nädalaga.
                  Patsientidel, keda  eelnevalt  ravitakse mõne teise antiepileptilise preparaadiga, tuleb ühelt
                  ravimilt teisele üle minna järk-järgult esimese ravimi annust vähendades ning teise ravimi
                  annust suurendades ligikaudu 2 nädala vältel.
                  Ka teis(t)ele antiepileptilis(t)ele ravimi(te)le valproehappe lisamine, kui see on vajalik, peab
                  toimuma järk-järgult annuseid suurendades.

                  Epilepsia
                  Tavaline algannus on soovitatavalt 10...15 mg/kg, mida suurendatakse järk-järgult optimaalse
                  annuseni. Annust võib kohaldada, sõltuvalt ravivastusest (tavaliselt 20…30 mg/kg). Seejärel
                  võib annust suurendada juhul kui krampide kontroll ei ole piisav. Kui päevane annus ületab
                  50 mg/kg, tuleb patsienti pidevalt jälgida.

                  Biloaarse  meeleolu  häirega  seotud  mania  ravis  on  soovitatavaks  algannuseks  20
                  mg/kg/päevas. Annust tuleb suurendada nii kiiresti kui võimalik saavutamaks madalaimat
                  terapeutilist annust, mis tagab soovitud kliinilise toime.

                  Vastsündinud ja lapsed
                  Tavaline säilitusannus on 30 mg/kg päevas.

                  Täiskasvanud
                  Tavaline säilitusannus on 20…30 mg/kg päevas.

                  Eakad
                  Kui DEPAKINE CHRONO farmakokineetika on modifitseeritud, on sellel vähene kliiniline
                  tähtsus ja annust tuleb reguleerida krampide järgi.

                  Mania
                  Ööpäevase annuse peab määrama ja iga patsiendi individuaalset ravi jälgima raviarst.

                  Algannus
                  Soovitatav ööpäevane algannus on 750 mg.

                  Keskmine ööpäevane annus
                  Soovitatav keskmine ööpäevane annus on tavaliselt vahemikus 1000 mg ja 2000 mg.

                  Toimeainet prolongeeritult vabastavate tablettide kasutamine võimaldab ravimit manustada
                  vaid 1 kord päevas. Depakine Chrono 300 mg tablette võib manustada ka lastele, kui nad on
                  võimelised neid alla neelama.
                  Kui teil on tunne, et Depakine Chrono 300 mg toime on liiga tugev või liiga nõrk, rääkige
                  sellest arstile või apteekrile.




                                                         4


                 Ravi kestus
                  Võtke Depakine Chrono 300 mg nii kaua, kui arst on seda ette kirjutanud.

                  Kui te võtate Depakine Chrono 300 mg rohkem kui ette nähtud
                  Depakine Chrono 300 mg üleannustamine võib  olla ohtlik. Püüdke kohe saada ühendust
                  arstiga või kutsuge kiirabi.

                  Kui te unustate Depakine Chrono 300 mg võtta
                  Ärge võtke kahekordset annust, kui ravim jäi eelmisel korral võtmata. Jätkake ravimi võtmist
                  vastavalt arstilt saadud juhistele.
                  Kui te unustate võtta mitu annust järjest, kontakteeruge koheselt oma arstiga

                  Kui te lõpetate Depakine Chrono 300 mg kasutamise
                  Ärge  katkestage  ravi  Depakine  Chrono  300 mg-ga  ega  muutke  annust  ilma  arstiga
                  konsulteerimata. Kui te lõpetate ravimi võtmise ilma arsti nõusolekuta, võib teie seisund
                  halveneda.


                  4.  VÕIMALIKUD KÕRVALTOIMED

                  Nagu  kõik  ravimid,  võib  ka  Depakine  Chrono  300 mg  põhjustada  mõnedel  patsientidel
                  kõrvaltoimeid, mis on enamasti kergekujulised ja mööduvad.
                  Te võite vajada arstiabi, kui teil tekib mõni alljärgnevatest kõrvaltoimetest:
                  -  iiveldus või kõhuvalu, kõhulahtisus (eriti ravi alguses),
                  -  vähene käte värisemine, unisus, sedatsioon, ekstrapüramidaalhäired (lihasjäikus, vähene
                      liikuvus, lihasvärinad), tasakaaluhäired käimisel,
                  -  nahareaktsioonid, nt lööve,
                  -  mööduv juuste väljalangemine,
                  -  menstruaaltsükli häired,
                  -  kuulmisprobleemid,
                  -  allergilised reaktsioonid,
                  -  jalgade turse,
                  -  kehakaalu suurenemine,
                  -  neerufunktsiooni häired, voodimärgamine või sagedasem urineerimisvajadus,
                  -  viljatus meestel.

                  Öelge  oma  arstile  otsekohe,  kui  te  märkate  mõnda  allpool  loetletud  tõsistest
                  kõrvaltoimetest, sest need võivad vajada kiiret meditsiinilist sekkumist.
                  • teadvuse häired, veider käitumine, mis võib olla seotud või mitte seotud sagenenud või
                     raskete epilepsiahoogudega, tarmukuse kadumine, eriti juhul kui samal ajal on võetud ka
                     fenobarbitaali ja topiramaati või Depakine Chrono 300 mg annust on järsult suurendatud.
                  • korduv  oksendamine,  äärmuslik  väsimus,  uimasus,  nõrkus,  isu  kaotus,  tõsine
                     ülakõhuvalu, kõhuvalu, iiveldus, kollasus (naha või silmavalgete kollasus), jalgade turse,
                     epilepsia halvenemine või üldine halb enesetunne.
                  • verehüübimisprobleemid.
                  • spontaansed verejooksud või veritsused.
                  • villid koos naha eraldumisega.
                  • valgeliblede hulga oluline langus või luuüdi puudulikkus, mis mõnikord avaldub palaviku
                     ja hingamisraskustena.
                  • segasusseisund, mis võib olla tingitud vere naatriumisisalduse langusest.
                  • allergiast põhjustatud tursed ning valulikud sügelevad villid (enamasti silmade ja huulte
                     ümbruses ning kurgus ja mõnikord kätel ning jalgadel).
                  • ravimilööbe,  palaviku,  lümfisõlmede  suurenemise  ja  võimaliku  muude  organite
                     kahjustumise sündroom.




                                                         5


                 •ekstrapüramidaalsed häired (keha või näo tahtmatud liigutused).

                  Depakine  Chrono  300 mg  võib  põhjustada  ka  vereliistakute  või  punaliblede  hulga
                  vähenemist.

                  Kui  täheldate  endal  mistahes  kõrvaltoimeid,  mida  ei  ole  loetletud  selles  infolehes,
                  informeerige sellest oma arsti või apteekrit.


                  5.    KUIDAS DEPAKINE CHRONO 300 MG SÄILITADA

                  Hoida laste eest varjatud ja kättesaamatus kohas.
                  Hoida temperatuuril kuni 25°C.
                  Hoida originaalpakendis, niiskuse eest kaitstult.

                  Ärge kasutage ravimit Depakine Chrono 300 mg pärast kõlblikkusaega, mis on märgitud
                  pakendil. Kõlblikkusaeg viitab kuu viimasele päevale.

                  Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                  apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                  keskkonda.


                  6.  LISAINFO

                  Mida Depakine Chrono 300 mg sisaldab
                  -  toimeaine on naatriumvalproaat ja valproehape. Üks Depakine Chrono 300 mg tablett
                      sisaldab 199,8 mg naatriumvalproaati ja 87 mg valproehapet, mis vastab 300 mg-le
                      naatriumvalproaadile.
                  -  abiained  on  etüültselluloos,  hüpromelloos,  kolloidne  ränihüdraat,  naatriumsahhariin,
                      polüakrülaat, makrogool 6000, talk, titaandioksiid.

                  Kuidas Depakine Chrono 300 mg välja näeb ja pakendi sisu
                  Pakendis on 100 Depakine Chrono 300 mg poolitusjoonega tabletti.

                  Müügiloa hoidja ja tootja
                  Müügiloa hoidja
                  sanofi-aventis Estonia OÜ
                  Pärnu mnt. 139 E/2
                  11317 Tallinn

                  Tootjad
                  Sanofi Winthrop Industrie
                  1 rue de la Vierge
                  33440 Ambares
                  Prantsusmaa

                  sanofi-aventis Zrt,
                  Harbor Park
                  Campona u.1
                  1225 Budapest
                  Ungari

                  Lisaküsimuste tekkimisel selle ravimi kohta pöörduge palun müügiloa hoidja poole




                                                         6


                 sanofi-aventis Estonia OÜ
                  Pärnu mnt. 139 E/2
                  11317 Tallinn
                  Tel 6 273 488
                  Faks 6 27 3481

                  Infoleht on viimati kooskõlastatud mais 2011












































                                                         7
