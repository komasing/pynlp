

                             PAKENDI INFOLEHT: INFORMATSIOON KASUTAJALE

                                        Orfiril Saft, 60 mg/ml suukaudne lahus

                                                  Naatriumvalproaat

              Enne ravimi kasutamist lugege hoolikalt infolehte.
              • Hoidke infoleht alles, et seda vajadusel uuesti lugeda.
              • Kui teil on lisaküsimusi, pidage nõu oma arsti või apteekriga.
              • Ravim on välja kirjutatud teile. Ärge andke seda kellelegi teisele. Ravim võib olla neile kahjulik, isegi
                 kui haigussümptomid on sarnased.
              • Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
                 selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Orfiril Saft ja milleks seda kasutatakse
              2.   Mida on vaja teada enne Orfiril Saft’i kasutamist
              3.   Kuidas Orfiril Saft’i kasutada
              4.   Võimalikud kõrvaltoimed
              5.   Kuidas Orfiril Saft’i säilitada
              6.   Lisainfo


              1.   MIS RAVIM ON ORFIRIL SAFT JA MILLEKS SEDA KASUTATAKSE

              Orfiril Saft on epilepsia raviks mõeldud ravim.


              2.   MIDA ON VAJA TEADA ENNE ORFIRIL SAFT’I KASUTAMIST

              Ärge kasutage Orfiril Saft’i
              - kui te olete allergiline (ülitundlik) naatriumvalproaadi või Orfiril Saft’i mõne koostisosa suhtes;
              - kui teil on varem olnud või teil on maksahaigus ja/või teil esinevad rasked maksa või pankreasega
                 seotud probleemid;
              - kui teie perekonnas on esinenud maksahaigusi;
              - kui keegi lähedastest sugulastest (vend või õde) on surnud naatriumvalproaadi ravi ajal tekkinud
                 maksakahjustuse tõttu;
              - kui teil esineb porfüriinide (punased rauavabad värvained) suurenenud teke ja eritumine uriini ja
                 väljaheitesse (porfüüria);
              - kui teil esineb vere hüübimishäire.

              Eriline ettevaatus on vajalik ravimiga Orfiril Saft
              - kui  ravimit  antakse  imikutele  ja  lastele,  eriti  juhul,  kui  samal  ajal  on  vaja  kasutada  mitut
                 epilepsiavastast ainet;
              - kui ravimit manustatakse lastele ja noorukitele, kellel on mitu puuet ja epilepsia rasked vormid;
              - kui teil esineb luuüdi kahjustus;
              - kui teil on harvaesinev pärilik ensüümidefitsiit;
              - kui teil on neerufunktsiooni häire;
              - kui teie vere valgusisadus on liiga madal;
              - kui te põete spetsiifilist generaliseerunud immuunsüsteemi haigust (süsteemne erütematoosne luupus);
              - enne kirurgilisi või stomatoloogilisi protseduure ja spontaansete verevalumite või verejooksude (vt
                 "Võimalikud kõrvaltoimed") korral, peab arst teie vereanalüüsi jälgima;

                                                                                                    1


             -kui võtate kaalus juurde, eriti ravi alguses, ülemäärase söögiisu (vt "Võimalikud kõrvaltoimed“) tõttu.
                 Kaalu peab jälgima ja võimaliku tõusu minimaalsena hoidma.
              - Diabeeti põdevatel patsientidel võib naatriumvalproaadi ravi põhjustada uriinianalüüsi valepositiivsed
                 näidud (ketoosi suhtes);
              - Osteoporoos  (luude  hõrenemine)  võib  esineda  pikaajalise  ravi  korral  teiste  epilepsiavastaste
                 ravimitega  (st  karbamasepiin).  Sellest  on  samuti  teatatud  valproehappe  puhul.  Kui  teil  tekib
                 osteoporoos, määrab teie arst teile ravi ja jälgib korrapäraselt teie luutihedust;
              - Väiksel hulgal inimestest, keda on ravitud anti-epileptikumidega nagu naatriumvalproaat, on esinenud
                 enda vigastamise või enesetapumõtteid. Kui teil tekkivad sellised mõtted, siis võtke viivitamatult
                 ühendust oma arstiga.

              Konsulteerige arstiga ka juhul, kui mõni mainitud seisunditest on teil esinenud kunagi varem.

              Kasutamine koos teiste ravimitega
              Palun informeerige oma arsti või apteekrit, kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.

              Teiste ravimite mõju ravimile Orfiril Saft.

              Orfiril Saft’i toime võib nõrgeneda, kui seda kasutatakse samaaegselt teiste ravimitega nagu:
              -  epilepsiavastased ravimid (fenobarbitaal, fenütoiin ja karbamasepiin),
              -  meflokviin (kasutatakse malaaria vältimiseks),
              -  karbapeneemid  (bakteriaalsete  nakkuste  raviks  kasutatav  antibiootikum).  Valproehappe  ja
                  karbapeneemide kombinatsiooni tuleb vältida, sest see võib vähendada naatriumvalproaadi toimet.
              -  rifampitsiin (kasutatakse tuberkuloosi raviks).

              Orfiril Saft’i toime võib tugevneda, kui seda kasutatakse samaaegselt teiste ravimitega nagu:
              -  felbamaat (epilepsiavastane ravim),
              -  atsetüülsalitsüülhape (valu- ja palavikuvastane ravim),
              -  tsimetidiin (maohaavandi ravim),
              -  fluoksetiin (antidepressant),
              -  erütromütsiin (antibiootikum).

              Orfiril Saft’i mõju teistele ravimitele.

              Orfiril Saft võib võimendada järgmiste ravimite toimet:
              -  teised epilepsiavastased ravimid (fenobarbitaal, primidoon, lamotrigiin, felbamaat, etosuktsimiid või
                  karbamasepiin). Naatriumvalproaadi manustamise katkestamist või teisele epilepsiavastasele ravimile
                  üleminekut  tuleb  läbi  viia  ettevaatlikult  ja  järk-järguliselt.  Järsud  muutused  võivad  tekitada
                  epileptiliste haigushoogude äkilist suurenemist.
              -  varfariin (verd vedeldav ravim),
              -  atsetüülsalitsüülhape (valu- ja palavikuvastane ravim),
              -  nimodipiin (kasutatakse aju vereringe parandamiseks),
              -  zidovudiin (teatud viiruste vastane ravim),
              -  barbituraadid (unerohud),
              -  bensodiasepiinid (unerohud),
              -  antidepressandid ja psühhoosivastased ravimid.

              Olge ettevaatlik järgmiste ravimitega.

              -  Kui ravimit kasutatakse samaaegselt liitiumiga, võib see mõjutada mõlema ravimi kontsentratsiooni
                  veres.

                                                                                                    2


             -Kui  kasutate  ravimit  koos  topiramaadiga  (epilepsiavastane  ravim).  Mõnel  juhul  on  täheldatud
                  ammoniaagikontsentratsiooni tõusu, millega võib kaasneda entsefalopaatia või mitte.
              -  Kui kasutate ravimit koos kodeiiniga, võib Orfiril kodeiini taset veres mõjutada.
              -  On võimalik, et teised ravimid, mis võivad kahjustada maksa, samuti alkohol, võivad suurendada
                  naatriumvalproaadi kasutamisega seotud maksakahjustuse riski.
              -  Naatriumvalproaadi ja antikoagulantide (varfariini) või atsetüülsalitsüülhappe samaaegne kasutamine
                  võib suurendada kalduvust verejooksule.
              -  Vältida  tuleb  salitsülaatide  samaaegset  kasutamist  alla  3  aastaste  laste  puhul,  kuna  see  võib
                  kahjustada nende maksa.

              Orfiril Saft'i manustamine koos toidu ja joogiga
              -  Alkohol: Orfiril Saft'i ja alkoholi ei ole soovitav koos manustada, sest nende kombinatsioon võib
                  vallandada krambihoo ja alkoholi mõju suurendada.
              -  Alkoholi tarbimine naatriumvalproaadi ravi ajal võib suurendada maksakahjustuse riski.

              Rasedus ja imetamine
              Enne ravimi kasutamist pidage nõu arsti või apteekriga.

              Orfiril Saft võib avaldada lootele toksilist toimet.

              Rasedus

              Informatsioon naistele, kes võivad rasestuda:
              Kui te olete rasestumisealine naine, peate te ravi ajal kasutama tõhusaid rasestumisvastaseid vahendeid.
              Naistel, keda ravitakse ravimiga Orfiril Saft, on planeerimatu rasestumine ebasoovitav. Konsulteerige
              arstiga enne raseduse planeerimist.

              Orfiril Saft ei avalda teie poolt kasutatavatele suukaudsetele rasestumisvastastele ravimite toimele mingit
              mõju.

              On  oluline,  et  arutaksite  raseduse  ja  epilepsiaga  seonduvat  oma  arsti  või  epilepsia  spetsialistiga,
              veendumaks, et Orfiril Saft'i ravi jätkumine raseduse ajal oleks ohutu. Naistel, kes kasutavad Orfiril Saft'i,
              esineb suurem tõenäosus sünnitada tüsistustega imik. Hoolika planeerimisega on võimalik nende tüsistuste
              esinemise tõenäosust vähendada.

              Orfiril Saft võetuna raseduse ajal suurendab riski sünnidefektidega lapse arenemiseks, nt spina bifidaga
              (s.o seisund, kus selgroolülid ei ole täielikult välja arenenud) ning teiste luustiku- (näo düsmorfia - mis on
              samuti seotud vaimse alaarenguga ja jäsemete väärarenguga) ja südame väärarengutega.

              Üsasisene  loote  arenguhäire  on  raseduse  esimese  poole  jooksul  tavapäraste  jälgimismeetodite  abil
              avastatav. Arengupeetus on võimalik lastel, kelle emad on raseduse ajal kasutanud ravimit Orfiril Saft.

              Autismispektri häiretest on teatatud lastel, kelle emad kasutasid raseduse ajal valproaati.

              Teavitage koheselt oma arsti, kui võtate või olete võtnud Orfiril Saft'i ja te olete rasestunud või arvate, et
              olete rase. Teie arst võib pidada vajalikuks kohaldada teie ravi ja/või määrata teile toidulisandeid - folaate.
              Te ei tohi Orfiril Saft'i kasutamist peatada, kui just arst sellega nõus ei ole. Vastasel juhul ohustab nii teid
              kui teie arenevat last kontrollimatu epilepsia. Samuti võib raseduse ajal Orfiril Saft'i kasutanud emade
              vastsündinutel olla probleeme verehüübimisega.

              Enne kui planeerite rasestuda, pöörduge asjakohase nõustamise saamiseks arsti poole, kes saaks teie
              ravi/annust vastavalt kohaldada ja teid raseduse ajal jälgida.

                                                                                                    3


             Imetamine

              Orfiril Saft'i eritumine rinnapiima on vähene, mis ei kujuta endast erilist ohtu imikule ja tavaliselt ei nõu
              rinnast võõrutamist. Igal juhul peate oma arstiga nõu pidama rinnaga toitmise asjus.

              Autojuhtimine ja masinatega töötamine
              Ravi naatriumvalproaadiga võib pikendada reaktsiooniaega. Te peate olema ettevaatlik kui juhite autot või
              töötate masinatega, kuni ei ole teada, kuidas ravim teile mõjub.

              Oluline teave mõningate Orfiril koostisainete suhtes
              Et Orfiril Saft sisaldab alküül-4-hüdroksübensoaati (parabeenid), siis võivad tundlikel patsientidel tekkida
              allergilised reaktsioonid.


              3.   KUIDAS ORFIRIL SAFT’I KASUTADA

              Orfiril Saft’i väljastatakse apteegist retsepti alusel. Teie raviarst määrab teile annuse, mis on spetsiaalselt
              teile kohandatud. Järgige alati arsti ettekirjutusi.

              Annustamine

              Epilepsia:
              Orfiril Saft’i annustamine on individuaalne, sõltudes ravitoime avaldumisest igal patsiendil eraldi.
              Soovitatavaks algannuseks on täiskasvanutel ja lastel 5...10 mg/kehakaalu kg kohta. Annust tuleb
              suurendada järk-järgult ravitoime saavutamiseni. Ööpäevase annuse võib jagada 2...4 üksikannuseks.

              Manustamisviis
              Orfiril Saft’i tuleb võtta söögi ajal ja sellele tuleb peale juua pool klaasitäit vett.

              Kui te võtate Orfiril Saft’i rohkem kui ette nähtud
              Kui te olete võtnud ravimit Orfiril Saft rohkem kui ette nähtud, siis võtke kohe ühendust  arsti või
              apteekriga.

              Üledoosi  sümptomiteks  võivad  olla:  teadvusetus  või  isegi  kooma  koos  suurenenud  lihaspingega,
              nõrgenenud refleksid, ahenenud pupillid (mioos), hüpotensioon (madala vererõhu esinemine), segasus,
              unisus, metaboolne atsidoos, suurenenud naatriumi tase veres ning hingamis- ja südamefunktsiooni häired.
              Nii  täiskasvanutel  kui  lastel  esineb  suurte  dooside  korral  ebaharilikke  neuroloogilisi  häireid,  nagu
              krambihoogude sagenemise oht ja muutused käitumises.

              Kui te unustate Orfiril Saft’i võtta
              Kui te olete unustanud ravimit Orfiril Saft võtta, tehke seda niipea, kui see teile meenub. Ärge võtke
              kahekordset annust, kui annus jäi eelmisel korral võtmata.

              Kui te lõpetate Orfiril Saft’i võtmise
              Kui te soovite ravi katkestada, siis rääkige sellest kõigepealt oma arstiga. Ärge lõpetage ravimi kasutamist
              ilma arstiga eelnevalt nõu pidamata, sest see võib ohustada ravi tõhusust ja teil võivad uuesti tekkida
              krambid.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.



                                                                                                    4


             4.VÕIMALIKUD KÕRVALTOIMED

              Nagu kõik ravimid, võib ka Orfiril Saft põhjustada kõrvaltoimeid, kuigi kõigil neid ei teki.

              Kõrvaltoimete esinemissagedused on järgmised:
              -  sage (esinevad rohkem kui 1-l 100-st, kuid vähem kui 1-l 10-st ravitud patsiendist)
              -  aeg-ajalt (esinevad rohkem kui 1-l 1000-st, kuid vähem kui 1-l 100-st ravitud patsiendist )
              -  harv (esinevad rohkem kui 1-l 10000-st, kuid vähem kui 1-l 1000-st ravitud patsiendist )
              -  väga harv (esinevad vähem kui 1-l 10000-st ravitud patsiendist),
              -  teadmata (ei saa hinnata olemasolevate andmete alusel).

              Kõige  sagedamini  esinevad kõrvaltoimed on  seedetrakti  häired  (valu,  iiveldus ja  oksendamine),  mis
              tekivad ligikaudu20%-l patsientidel.

              Tõsised kõrvaltoimed:

              Võtke koheselt ühendust oma arstiga, kui teil ilmnevad järgmised maksakahjustusele viitavad sümptomid:
              -  haigushoogude arv suureneb,
              -  füüsiline nõrkus,
              -  isutus,
              -  iiveldus ja korduv oksendamine,
              -  ebaselge päritoluga kõhuvalu,
              -  jalgade turse,
              -  teadvusehäired ja liigutuste häired.

              Lapsi tuleb nimetatud sümptomite suhtes väga hoolikalt jälgida.

              Kui teil esineb üks nimetatud sümptomitest, võtke otsekohe ühendust oma arstiga:
              -  ebanormaalne veritsus või kalduvus verevalumite tekkeks,
              -  kõhuvalu
              -  värisemine, tasakaaluhäired,
              -  segasus, hallutsinatsioonid, tujumuutused,
              -  rasked nahalööbed,
              -  lihastõmblused,
              -  ärkveloleku häiritus ja unisus,
              -  muud vaimsed häired,
              -  sündroom, mis koosneb ravimlööbest, suurenenud lümfisõlmedest, palavikust ja võimalikust muude
                  organite haaratusest.

              Sageli esinevad kõrvaltoimed on:
              -  verepildi muutused (trombotsüütide ja leukotsüütide arvu vähenemine),
              -  ammoniaagi taseme tõus veres,
              -  kehakaalu tõus või langus, isu suurenemine või vähenemine,
              -  uimasus, värisemine, tundlikkuse häired (paresteesiad),
              -  ajutine juuste väljalangemine, juuste värvi kadu ja juuste kähardumine,
              -  amenorröa,
              -  maksaanalüüside muutused,
              -  munasarjade polütsüstiline haigus.

              Aeg-ajalt esinevad kõrvaltoimed on:
              -  veritsemine,
              -  mööduv kooma (vahel võib sellega kaasneda krampide sagenemine).

                                                                                                    5


             Harva esinevad kõrvaltoimed on:
              -  meessuguhormoonide taseme tõus (hüperandrogenism),
              -  insuliini ja insuliinisarnase aine taseme langus veres,
              -  jalgade ja/või käsivarte tursed,
              -  ärrituvus, hallutsinatsioonid, segasus, peavalu, hüperaktiivsus,
              -  koordinatsiooni häired (ataksia), lihastõmblused,
              -  ärkveloleku häiritus (stuupor),
              -  süljeerituse suurenemine,
              -  kõhulahtisus,
              -  kõhunäärmepõletik,
              -  maksafunktsiooni häire,
              -  naha allergilised reaktsioonid (eksanteem, multiformne erüteem),
              -  erütematoosne luupus,
              -  veresoonte põletik,
              -  madal kehatemperatuur.

              Väga harva esinevad kõrvaltoimed on:
              -  luuüdi kahjustus,
              -  vere hüübimishäired, verekoostise muutused (teatud tüüpi vererakkude puudus, aneemia),
              -  vere madal naatriumisisaldus,  samuti osana sündroomist  koos veepeetusega veres ja vähenenud
                  uriinieritumisega,
              -  vaimsed häired ja muud ajutegevuse häired,
              -  ekstrapüramidaalsed  häired  näiteks  parkinsonistlik  sündroom  (lihasjäikus,  vähene  liikuvus,
                  lihasvärinad),
              -  ajutegevuse häired koos aju mõõtmete vähenemisega,
              -  kuulmislangus ja kumin kõrvus,
              -  rasked nahakahjustused (Stevensi-Johnsoni sündroom, Lyell`i sündroom),
              -  neeruprobleemid,
              -  voodimärgamine lastel.

              Teadmata sagedusega kõrvaltoimed on:
              -  üksikjuhtudel on täheldatud normist kõrvalekaldeid kilpnäärme funktsioonitestides,
              -  täheldatud  on  luude  hõrenemist  (osteoporoos)  ja  vedeliku  kogunemist  kopsude  ümbrusesse
                  (eosinofiilne pleuraefusioon),
              -  sedatsioon.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida selles
              infolehes ei ole nimetatud, palun rääkige sellest oma arstile või apteekrile.


              5.   KUIDAS ORFIRIL SAFT`I SÄILITADA

              Hoida laste eest varjatud ja kättesaamatus kohas!

              Mitte kasutada pärast pakendil märgitud kõlblikkusaja lõppu.

              See ravimpreparaat ei vaja säilitamisel eritingimusi.
              Orfiril Saft tuleb ära kasutada 12 nädala jooksul pärast pudeli esmakordset avamist.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma apteekrilt,
              kuidas hävitatakse ravimeid, mida enam ei vajata. Need meetmed aitavad kaitsta keskkonda.

                                                                                                    6


             6.LISAINFO

              Mida Orfiril Saft sisaldab

              -    Toimeaine on naatriumvalproaat.
              -    Abiained on lõhna- ja maitseaine, košenill (E 124), hüpromelloos, metüül-4-hüdroksübensoaat
              (E 218), naatriumtsüklamaat, propüül-4-hüdroksübensoaat (E 216), naatriumsahharinaat, trometamool.

              Kuidas Orfiril Saft välja näeb ja pakendi sisu

              Orfiril Saft on selge või kergelt läbipaistmatu punast värvi veidi viskoosne lahus, millel on aromaatne lõhn
              ja maitse.

              Müügiloa hoidja ja tootja

              DESITIN ARZNEIMITTEL GMBH
              Weg beim Jäger 214
              D-22335 Hamburg
              Saksamaa

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              Niina Neglason,
              Oru 4,
              Jõhvi 41531

              Infoleht on viimati kooskõlastatud detsembris 2010





















                                                                                                    7
