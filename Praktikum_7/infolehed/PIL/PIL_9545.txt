

                              PAKENDI INFOLEHT: INFORMATSIOON KASUTAJALE

                                               Ambrolan 30 mg tabletid
                                               Ambroksoolvesinikkloriid

              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks võtma
              Ambrolan’i täpselt juhistele vastavalt.
              -    Hoidke infoleht alles, et seda vajadusel uuesti lugeda.
              -    Lisainformatsiooni saamiseks pidage nõu oma apteekriga.
              -    Kui pärast 4…5 päeva möödumist haigussümptomid süvenevad ega leevendu, peate oma arstiga
                   ühendust võtma.
              -    Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet, mida
                   selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1. Mis ravim on Ambrolan ja milleks seda kasutatakse
              2. Mida on vaja teada enne Ambrolan’i võtmist
              3. Kuidas Ambrolan’i võtta
              4. Võimalikud kõrvaltoimed.
              5. Kuidas Ambrolan’i säilitada
              6. Lisainfo

              1. MIS RAVIM ON AMBROLAN JA MILLEKS SEDA KASUTATAKSE

              Ambrolan tablettide toimeaineks on broomheksiini aktiivne metaboliit ambroksoolvesinikkloriid. See
              lahustab bronhidesse kogunenud viskoosset sekreeti ning kiirendab selle väljutamist tsiliaarse
              aktivatsiooni teel. Lisaks vedeldab ambroksool liialt tihket lima ja kergendab selle väljutamist.

              Näidustused
              Kopsu ja bronhide haigustega kaasneva produktiivse köha korral röga lahtistamine.

              2. MIDA ON VAJA TEADA ENNE AMBROLAN’I VÕTMIST

              Ärge võtke Ambrolan’i
              -  kui te olete allergiline (ülitundlik) ambroksooli või Ambrolan’i mõne koostisosa suhtes.

              Eriline ettevaatus on vajalik ravimiga Ambrolan
              -  kui teil on bronhide motoorse aktiivsuse häire suure koguse sekreedi eritumisega (limapaisu
              tekkimise oht)
              -  kui teil on neerufunktsiooni kahjustus
              -  kui teil on raske maksahaigus
              -  kui teil on kalduvus seedetrakti haavandiliste haiguste tekkes
              -  kasutamine alla 2 aastastel lastel (kasutada Ambroxol Sandoz 15 mg/5 ml siirupit või arsti
              järelevalve all)
              -  toimeaine suure sisalduse tõttu ei tohi Ambroxol Sandoz 30 mg tablette manustada alla 6 aasta
              vanustele lastele
              -  kui te märkate, et teil tekivad naha või limaskestade kahjustused, peate kohe lõpetama Ambroxol
              Sandoz’e kasutamise, sest väga harva on ambroksoolravi ajal tekkinud rasked nahakahjustused:
              • Stevensi-Johnsoni sündroom - haigus, mille korral tekib kõrge palavik ning nahk ja limaskestad
              kattuvad villilise lööbega.
              • Eluohtlik Lyelli sündroom - tuntud kui „põletatud naha sündroom“. Seda iseloomustab ulatuslik villiline
              nahalööve, mis sarnaneb põletusega.

              Sellisel juhul võite Ambrolan’i võtta ainult pärast arstiga konsulteerimist.


                                                          1


             Võtmine koos teiste ravimitega
              Palun informeerige oma arsti või apteekrit kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.
              Enne Ambrolan’i võtmist pidage nõu oma arstiga juhul kui te samaaegselt võtate muid ravimeid köha
              vastu. Ambrolan’i võtmine koos teiste köhavastaste ravimitega võib põhjustada lima liikumise ohtliku
              takistuse hingamisteedes köharefleksi häirumise tõttu.
              Ambroksooliga samaaegsel manustamisel on täheldatud antibiootikumide amoksitsilliini, tsefuroksiimi,
              doksütsükliini ja erütromütsiini suuremat tungimist bronhiaalsekreeti.

              Rasedus ja imetamine
              Enne ravimi kasutamist pidage nõu oma arsti või apteekriga.
              Ambroksooli tohib raseduse (eriti selle esimesel trimestril) ja imetamise ajal kasutada vaid arsti vastava
              ettekirjutuse korral.

              Autojuhtimine ja masinatega töötamine
              Ambrolan ei mõjuta autojuhtimise või masinate käsitsemise võimet.

              Oluline teave mõningate Ambrolan’i koostisainete suhtes
              Ravim sisaldab laktoosi (piimasuhkur). Kui teie arst on teile öelnud, et te ei talu teatud suhkruid, peate te
              enne ravimi kasutamist konsulteerima arstiga.


              3. KUIDAS AMBROLAN’I VÕTTA

              Võtke Ambrolan’i alati täpselt nii, nagu arst on teile rääkinud. Kui te ei ole milleski kindel, pidage nõu
              oma arsti või apteekriga.

              Võtke tablett pärast sööki koos vedelikuga (nt klaasi veega).
              Vedeliku tarbimisel suureneb mukolüütiline toime.

              Kui kaebused süvenevad või ei parane 4...5 päeva jooksul ravi algusest, võtke ühendust oma arstiga.

              Tavaline annus on järgmine juhul kui ei ole määratud teisiti:
              -  täiskasvanud ja üle 12-aasta vanused noorukid: 1 tablett kaks korda päevas. Pärast arstiga
                 konsulteerimist ja rasketel juhtudel, võib annust suurendada kuni 1 tabletini kolm korda päevas.
              -  lapsed vanuses 6...12 aastat: ½ tabletti kaks korda päevas. Pärast arstiga konsulteerimist ja rasketel
                 juhtudel, võib annust suurendada kuni ½ tabletini kolm korda päevas.
              -  alla 6 aastased lapsed: Suure toimeainesisalduse tõttu ei tohi Ambrolan tablette manustada alla 6-
                 aastastele lastele.
              -  neeru- ja/või maksakahjustusega patsiendid: neeru- või maksafunktsioonihäire korral peate arstiga
                 nõu pidama enne kui võtate Ambrolan’i. Vajadusel tuleb annust vähendada või pikendada ravimi
                 võtmise vahelist aega.

              Kui te võtate Ambrolan’i rohkem kui ette nähtud
              Üleannuse kahtluse korral võtke koheselt ühendust arstiga.

              Kui te unustate Ambrolan’i võtta
              Ärge võtke kahekordset annust, kui tablett jäi eelmisel korral võtmata.

              Kui teil on tunne, et Ambrolan’i toime on liiga tugev või liiga nõrk, pidage nõu oma arsti või apteekriga.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4. VÕIMALIKUD KÕRVALTOIMED

              Nagu kõik ravimid, võib ka Ambrolan põhjustada kõrvaltoimeid, kuigi kõigil neid ei teki.

                                                          2


             Kui ravi ajal Ambrolan’iga tekivad teil järgnevad sümptomid, lõpetage koheselt Ambrolan’i võtmine ja
              pidage nõu arstiga:
              Raskekujuline allergiline reaktsioon, nt laialdane lööve, millega kaasneb sügelus, palavik, värinad,
              lümfisõlmede haigus, liigesvalu, naha irdumine ja muutused vereanalüüsis.

              Võivad esineda järgnevd kõrvaltoimed:
              Üldised häired
              Harv: ülitundlikkusreaktsioonid (eksanteem, näoturse, raskendatud hingamine, kihelus), palavik

              Väga harv: anafülaktilised reaktsioonid

              Seedetrakti häired
              Harv: iiveldus, kõhuvalu, oksendamine

              Naha ja nahaaluskoe kahjustused
              Väga harv: rasked nahareaktsioonid (vt Eriline ettevaatus on vajalik ravimiga Ambroxol Sandoz)

              Lisaks on harvadel juhtudel pärast ambroksooli kasutamist täheldatud suu- ja hingamisteede kuivust,
              süljevoolust, tugevat ninasekretsiooni ja raskendatud urineerimist.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida selles
              infolehes ei ole nimetatud, palun rääkige sellest oma arstile või apteekrile.

              5. KUIDAS AMBROLAN’I SÄILITADA

              Hoida laste eest varjatud ja kättesaamatus kohas.

              Hoida temperatuuril kuni 25°C.
              Hoida valguse eest kaitstult originaalpakendis.

              Ärge kasutage Ambrolan’i pärast kõlblikkusaega, mis on märgitud karbil. Kõlblikkusaeg viitab kuu
              viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma apteekrilt,
              kuidas hävitatakse ravimeid, mida enam ei vajata. Need meetmed aitavad kaitsta keskkonda.


              6. LISAINFO

              Mida Ambrolan sisaldab
              Toimeaine on ambroksoolvesinikkloriid. 1 tablett sisaldab 30 mg ambroksoolvesinikkloriidi.
              Abiained on laktoosmonohüdraat, kartulitärklis, povidoon (K=22,5...27,0), mikrokristalne tselluloos,
              magneesiumstearaat.

              Kuidas Ambrolan välja näeb ja pakendi sisu
              Valge, ümar, kaksikkumer ja poolitusjoonega tablett.
              Tableti saab jagada võrdseteks annusteks.

              20 tabletti blisterpakendis.

              Müügiloa hoidja ja tootja
              G.L. Pharma Ges.m.b.H., Schlossplatz 1, A-8502 Lannach, Austria

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.
              Covalent OÜ
              Pärnu mnt 102c, Tallinn 11312, Eesti


                                                          3


             Tel: +3726600945, fax: +3726600946

              Infoleht on viimati kooskõlastatud augustis 2011.
















































                                                          4
