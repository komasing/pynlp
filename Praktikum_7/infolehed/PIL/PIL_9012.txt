

                             PAKENDI INFOLEHT:INFORMATSIOON KASUTAJALE

                                    LANZUL, 30 mg gastroresistentsed kõvakapslid
                                                    Lansoprasool

              Enne ravimi võtmist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage palun nõu oma arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Lanzul ja milleks seda kasutatakse
              2.   Mida on vaja teada enne Lanzul´i võtmist
              3.   Kuidas Lanzul´i võtta
              4.   Võimalikud kõrvaltoimed
              5.   Kuidas Lanzul´i säilitada
              6.   Lisainfo


              1.   MIS RAVIM ON LANZUL JA MILLEKS SEDA KASUTATAKSE

              Lanzul´i toimeaineks on lansoprasool, mis on prootonpumba inhibiitor. Prootonpumba inhibiitorid
              vähendavad teie mao poolt toodetava happe hulka.

              Arst võib teile Lanzul´i välja kirjutada järgmiste näidustuste puhul:
              -  Kaksteistsõrmiku- ja maohaavand ravi
              -  Söögitorupõletiku (refluksösofagiidi) ravi
              -  Refluksösofagiidi ennetamine
              -  Kõrvetiste ja happe tagasivoolu ravi
              -  Bakteri Helicobacter pylori poolt põhjustatud infektsioonide ravi koos samaaegse
                 antibiootikumide kasutamisega
              -  Kaksteistsõrmiku- või maohaavandi ennetus või ravi pidevat MSPVA-ravi saavatel patsientidel
                 (MSPVA-sid kasutatakse valu või põletiku ravis)
              -  Zollinger-Ellisoni sündroomi ravi.

              Arst võib teile Lanzul´i välja kirjutada muul põhjusel või annuses, mis erineb käesolevas infolehes
              märgitust. Ravimi võtmisel järgige arsti poolt antud juhiseid.


              2.   MIDA ON VAJA TEADA ENNE LANZUL´i VÕTMIST

              Ärge võtke Lanzul´i
              -  kui te olete allergiline ( ülitundlik) lansoprasooli suhtes või Lanzul´i mõne koostisosa suhtes
              -  kui te võtate ravimit, mille toimeaineks on atasanaviir (kasutatakse HIV-infektsiooni ravis).

              Eriline ettevaatus on vajalik ravimiga Lanzul
              Palun öelge oma arstile, kui teil on raske maksahaigus. Vajalikuks võib osutuda annuse kohandamine.

              Teie seisundi hindamiseks ja/või pahaloomulise haiguse välistamiseks võib arst teha teil lisauuringu,
              mida nimetatakse endoskoopiaks.

              Kui Lanzul-ravi ajal tekib kõhulahtisus, võtke kohe ühendust arstiga, kuna Lanzul´i on seostatud
              nakkusliku kõhulahtisuse riski väikese tõusuga.


                                                        1


             Kui arst on teile kirjutanud välja Lanzul´i lisaks teistele ravimitele, mis on mõeldud H. Pylori
              infektsiooni raviks (antibiootikumid) või kui see on ordineeritud koos valu või reumaatiliste haiguste
              puhul kasutatavate põletikuvastaste ravimitega, siis palun lugege hoolikalt ka teiste ravimite pakendite
              infolehti.

              Kui te tarvitate Lanzul´i pikaajaliselt (üle 1 aasta), soovib arst teid tõenäoliselt regulaarselt kontrollida.
              Uutest ja seletamatutest sümptomitest ja olukordadest rääkige igal visiidil oma arstile.

              Võtmine koos teiste ravimitega
              Palun informeerige oma arsti või apteekrit kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.

              Kindlasti öelge oma arstile, kui võtate mõnda ravimit, mis sisaldab järgmisi toimeaineid, kuna nende
              ravimite toimet võib Lanzul mõjutada:
              -  ketokonasool, itrakonasool, rifampitsiin (kasutatakse infektsioonide ravis)
              -  digoksiin (kasutatakse südamehaiguste ravis)
              -  teofülliin (kasutatakse astma ravis)
              -  takroliimus (kasutatakse äratõukereaktsiooni vältimiseks transplantatsiooni korral)
              -  fluvoksamiin (kasutatakse depressiooni ning teiste psühhiaatriliste haiguste ravis)
              -  antatsiidid (kasutatakse kõrvetiste või happe tagasivoolu ravis)
              -  sukralfaat (kasutatakse haavandite ravis)
              -  naistepuna (Hypericum perforatum) (kasutatakse kerge depressiooni ravis).

              Lanzul´i võtmine koos toidu ja joogiga
              Ravimi toime on parim, kui võtate Lanzul´i vähemalt 30 minutit enne sööki.

              Rasedus ja imetamine
              Kui olete rase või toidate rinnaga või kui on tõenäosus, et rasestute, küsige arstilt enne selle ravimi
              kasutamist nõu.

              Autojuhtimine ja masinatega töötamine
              Lanzul´i tarvitavatel patsientidel võivad vahel esineda kõrvaltoimed nagu uimasus, pearinglus,
              väsimus ja nägemishäired. Kui teil tekivad sellised kõrvaltoimed, peaksite olema ettevaatlik, kuna teie
              reaktsioonikiirus võib olla vähenenud.

              Vaid teie vastutate otsuse eest, kas te olete sobilik juhtima mootorsõidukit või teostama teisi suurt
              keskendumist vajavaid ülesandeid. Teie poolt tarvitatavate ravimite toimete või kõrvaltoimete tõttu
              võib teie võime nende ülesannete teostamiseks olla vähenenud.
              Nende toimete kirjeldused on toodud teistes alapunktides.
              Juhiste saamiseks lugege läbi kogu infoleht.
              Kui te ei ole milleski kindel, pidage nõu oma arsti, õe või apteekriga.

              Oluline teave mõningate Lanzul´i koostisainete suhtes
              Lanzul kapslid sisaldavad sahharoosi. Kui arst on teile öelnud, et te ei talu teatud suhkruid, peate te
              enne ravimi kasutamist konsulteerima arstiga.


              3.   KUIDAS LANZUL´i VÕTTA

              Neelake kapsel alla tervelt koos klaasitäie veega. Kui teil tekib kapsli neelamisega raskusi, võib arst
              teile ravimi võtmiseks soovitada alternatiivseid meetodeid. Ärge purustage ega närige neid kapsleid
              ega tühjendatud kapsli sisu, kuna see takistab ravimi toimet.

              Kui võtate Lanzul´i üks kord päevas, püüdke seda teha iga päev samal ajal. Parima tulemuse võite
              saada, kui võtate hommikul esimese asjana Lanzul´i.

              Kui tarvitate Lanzul´i kaks korda päevas, tuleb esimene annus võtta hommikul ning teine õhtul.

                                                        2


             Lanzul´i annus sõltub teie seisundist. Lanzul´i tavapärased annused täiskasvanutel on toodud allpool.
              Arst võib teile kirjutada teistsuguse annuse ning öelda, kui kaua peaksite seda võtma.

              Kõrvetiste ja happe tagasivoolu ravi: üks 15 või 30 mg kapsel üks kord päevas 4 nädala jooksul.
              Kui sümptomid püsivad, teatage sellest arstile. Kui sümptomid nelja nädala jooksul ei leevene, võtke
              ühendust arstiga.

              Kaksteistsõrmikuhaavandite ravi: üks 30 mg kapsel üks kord päevas 2 nädala jooksul.

              Maohaavandite ravi: üks 30 mg kapsel üks kord päevas 4 nädala jooksul.

              Söögitorupõletiku (refluksösofagiidi) ravi: üks 30 mg kapsel üks kord päevas 4 nädala jooksul.

              Refluksösofagiidi pikaajaline ennetamine: üks 15 mg kapsel üks kord päevas, arst võib annust tõsta
              kuni 30 mg-ni üks kord päevas.

              Helicobacter pylori infektsiooni ravi: Tavline annus on üks 30 mg kapsel kombineerituna kahe
              erineva antibiootikumiga hommikuti ning üks 30 mg kapsel kombineerituna kahe erineva
              antibiootikumiga õhtuti. Ravimeid tuleb võtta iga päev 7 päeva järjest.

              Antibiootikumide soovitatavad kombinatsioonid on:
              -  30 mg Lanzul´i koos 250...500 mg klaritromütsiini ja 1000 mg amoksitsilliiniga
              -  30 mg Lanzul´i koos 250 mg klaritromütsiini ja 400...500 mg metronidasooliga.

              Kui teil ravitakse infektsiooni haavandi tõttu, on ebatõenäoline, et eduka ravi korral teil haavand uuesti
              tekib. Et ravimil oleks võimalus avaldada parimat toimet, võtke see sisse õigel ajal ning ärge jätke
              annuseid vahele.

              Kaksteistsõrmiku- või maohaavandi ravi MSPVA-sid saavatel patsientidel: üks 30 mg kapsel üks
              kord päevas 4 nädala jooksul.

              Kaksteistsõrmiku- või maohaavandi ennetus MSPVA-sid saavatel patsientidel: üks 15 mg kapsel
              üks kord päevas, arst võib annust tõsta kuni 30 mg-ni üks kord päevas.

              Zollinger-Ellisoni sündroom: Tavaline annus on alguses kaks 30 mg kapslit päevas ning sõltuvalt
              sellest, kuidas te Lanzul´ile reageerite, kohandab arst annust nii, nagu on teie jaoks kõige parem.

              Lanzul´i ei tohi anda lastele.

              Võtke Lanzul kapsleid alati täpselt nii, nagu arst on teile rääkinud. Kui te ei ole milleski kindel, pidage
              nõu oma arsti või apteekriga.

              Kui te võtate Lanzul´i rohkem kui ette nähtud
              Kui te võtate Lanzul kapsleid rohkem kui ette nähtud, pöörduge kiiresti arsti poole.

              Kui te unustate Lanzul´i võtta
              Kui te unustate ravimit võtta, võtke see niipea, kui see teile meenub, v.a juhtudel, kui järgmise annuse
              võtmise aeg on lähedal. Kui see juhtub, jätke unustatud kapsli võtmine vahele ning jätkake teiste
              kapslite võtmisega tavapärasel viisil. Ärge võtke kahekordset annust, kui ravim jäi eelmisel korral
              võtmata.

              Kui te lõpetate Lanzul´i võtmise
              Ärge lõpetage ravimi võtmist varem, kui teie sümptomid on juba leevenenud. Te ei pruugi olla
              täielikult paranenud ning sümptomid võivad uuesti tekkida, kui te ravikuuri ei lõpeta.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


                                                        3


             4.VÕIMALIKUD KÕRVALTOIMED

              Nagu kõik ravimid, võib ka Lanzul põhjustada kõrvaltoimeid, kuigi kõigil neid ei teki.

              Järgnevad kõrvaltoimed esinevad sageli (rohkem kui ühel patsiendil 100-st):
              -  peavalu, uimasus
              -  kõhulahtisus, kõhukinnisus, kõhuvalud, iiveldus ja oksendamine, kõhugaasid, suu või kurgu
                 kuivus või valulikkus
              -  nahalööve, sügelemine
              -  muutused maksafunktsiooni testide väärtustes
              -  väsimus.

              Järgnevad kõrvaltoimed esinevad aeg-ajalt (vähem kui ühel patsiendil 100-st):
              -  depressioon
              -  liigese- või lihasevalu
              -  vedelikupeetus või paistetus
              -  muutused vererakkude arvus.

              Järgnevad kõrvaltoimed esinevad harva (vähem kui ühel patsiendil 1000-st):
              -  palavik
              -  rahutus, unisus, segasus, hallutsinatsioonid, unetus, nägemishäired, pearinglus
              -  muutused maitsemeeles, isu kadumine, keelepõletik (glossiit)
              -  nahareaktsioonid nagu põletustunne või torkimine naha all, marrastused, nahapunetus ja
                 liighigistamine
              -  valgustundlikkus
              -  juuste kadu
              -  tunne, justkui jookseksid sipelgad üle naha (paresteesiad), värinad
              -  aneemia (kehvveresus)
              -  neeruprobleemid
              -  pankreatiit
              -  maksapõletik (kollakas nahk või silmad)
              -  rindade turse meestel, impotentsus
              -  kandidoos (seenhaigus nahal või limaskestadel)
              -  angioödeem. Pöörduge kohe arsti poole, kui teil tekivad angioödeemi sümptomid, nagu näo, keele
                 või kõri paistetus, neelamisraskused, lööve ja hingamisraskused.

              Järgnevad kõrvaltoimed esinevad väga harva (vähem kui ühel patsiendil 10 000-st):
              -  rasked ülitundlikkusreaktsioonid, sh šokk. Ülitundlikkusreaktsioonide sümptomiteks võivad olla
                 palavik, lööve, paistetus ja mõnikord vererõhu langus
              -  suulimaskesta põletik (stomatiit)
              -  koliit (soolepõletik)
              -  muutused vereanalüüsides – naatrium, kolesterool ja triglütseriidid
              -  väga rasked nahareaktsioonid koos punetuse, villide, raske põletiku ja naha hävinemisega
              -  väga harva võib Lanzul põhjustada valgete vereliblede arvu vähenemist ning seetõttu võib
                 väheneda teie vastupanuvõime haigustele. Kui teil tekib infektsioon, mille sümptomiteks on
                 palavik ning rasked kõrvalekalded üldseisundis, või palavik kohaliku infektsiooni tunnustega,
                 nagu kurgu-, neelu-, suulimaskesta valu või urineerimisprobleemid, peaksite kohe minema arsti
                 vastuvõtule. Valgevereliblede arvu võimaliku vähenemise (agranulotsütoosi) kindlakstegemiseks
                 võetakse teil vereanalüüs.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.    KUIDAS LANZUL´i SÄILITADA


                                                        4


             Hoida laste eest varjatud ja kättesaamatus kohas.

              Hoida temperatuuril kuni 25 °C, niiskuse eest kaitstult.

              Ärge kasutage Lanzul´i pärast kõlblikkusaega, mis on märgitud pakendil. Kõlblikkusaeg viitab kuu
              viimasele päevale.


              6.    LISAINFO

              Mida Lanzul sisaldab
              -  Toimeaine on lansoprasool. Üks Lanzul kapsel sisaldab 30 mg lansoprasooli.
              -  Abiained on neutraalsest ainest pelletid (koosnevad sahharoosisit ja maisitärklisest),
                 hüdroksüpropüültselluloos, raske magneesiumkarbonaat, sahharoos, maisitärklis,
                 naatriumlaurüülsulfaat, hüdroksüpropüülmetüültselluloos, metakrülaatkopolümeer, talk,
                 makrogool 6000, titaandioksiid (E171).

              Pakendi sisu
              Igas pakendis on 14 kapslit.

              Müügiloa hoidja jatootja
              Krka, d.d.,
              Novo mesto, Šmarješka cesta 6,
              8501 Novo mesto,
              Sloveenia

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:

              Krka, d.d., Novo Mesto Eesti filiaal
              Pärnu mnt 139c
              11317 Tallinn
              Tel. 6597365


              Infoleht on viimati kooskõlastatud: detsembris 2009



















                                                        5
