

                Enne ravimi kasutamist lugege hoolikalt infolehte.
                 Hoidke infoleht alles, et seda vajadusel uuesti lugeda.

                 Järgnev informatsioon on mõeldud peamiselt meditsiinipersonalile või
                 tervishoiutöötajale.
                 Kui teil on lisaküsimusi, pidage palun nõu arsti või apteekriga.


                 1. RAVIMPREPARAADI NIMETUS

                 THYMOGLOBULINE 25 mg infusioonilahuse kontsentraadi pulber


                 2. KVALITATIIVNE JA KVANTITATIIVNE KOOSTIS

                 Üks viaal sisaldab 25 mg küüliku anti-T-lümfotsüütset immunoglobuliini (ATG).

                 Pärast valmistamist 5 ml süsteveega sisaldab lahus 5 mg küüliku-ATG/ml (kontsentraati).

                 Abiainete täielikku loetelu vt lõik 6.1.


                 3.RAVIMVORM

                 Infusioonilahuse kontsentraadi pulber.

                 Thymoglobuline on kreemikasvalge lüofiliseeritud pulber.


                 4. KLIINILISED ANDMED

                 4.1 Näidustused

                 Transplantaadi äratõukereaktsioonide vältimine ja ravi.
                 Ägeda transplantaat-peremehe vastu haiguse (GvHD) ravi, mis ei allu steroididele.
                 Vereloome tüvirakkude siirdamisest tingitud ägeda ja kroonilise transplantaat-peremehe vastu
                 haiguse profülaktika.
                 Aplastilise aneemia ravi.

                 4.2 Annustamine ja manustamisviis

                 Annustamine

                 Annustamine sõltub näidustusest, manustamisskeemist ning võimalikust kombinatsioonist muude
                 immunosupressiivsete ainetega. Abivahendina võib kasutada järgnevalt toodud
                 annustamisskeeme. Ravi saab katkestada ilma ravi järk-järgulise lõpetamiseta.

                 Immunosupressioon transplantatsiooni korral

                 •     Transplantaadi äratõukereaktsiooni vältimine:


                1 kuni 1,5 kg/kg/päevas 2 kuni 9 päeva neeru-, pankrease- või maksatransplantaadi korral;
                 kumulatiivne annus on 2...13,5 mg/kg
                 1 kuni 1,5 mg/kg/päevas 2 kuni 5 päeva südametransplantaadi korral; kumulatiivne annus on
                 2...7,5 mg/kg

                 •     Transplantaadi äratõukereaktsiooni ravi:
                 1,5 mg/kg/päevas 3 kuni 14 päeva; kumulatiivne annus on 4,5 kuni 21 mg/kg.

                 Ägeda transplantaat-peremehe vastu haiguse (GvHD) ravi, mis ei allu steroididele.
                 Annus tuleb määrata individuaalselt. Tavaline annus on 2...5 mg/kg/päevas 5 päeva.

                 Vereloome tüvirakkude siirdamisest tingitud ägeda ja kroonilise transplantaat-peremehe vastu
                 haiguse profülaktika.
                 Mitte-HLA-identsetelt sugulasdoonoritelt või HLA-identsetelt mitte-sugulasdoonoritelt võetud
                 kudede transplantatsiooni korral (luuüdi või perifeerse vere vereloome tüvirakud) on
                 Thymoglobuline’i soovitatav esmane annus täiskasvanutele 2,5 mg/kg/päevas 4 päeva jooksul,
                 mis lõppeb 2 päeva või 1 päev enne transplantatsiooni; kumulatiivne annus on 7,5...10 mg/kg.

                 Aplastiline aneemia
                 2,5...3,5 mg/kg/päevas 5 päeva, kumulatiivne annus on 12,5 kuni 17,5 mg/kg.
                 Thymoglobuline’i kasutamist aplastilise aneemia ravis pole kontrollitud kliiniliste uuringutega
                 kindlaks tehtud.

                 Annuse kohandamine
                 Trombotsütopeenia ja/või leukopeenia (sh lümfopeenia ja neutropeenia) tekivad teadaolevalt ning
                 on pärast annuse kohandamist pöörduvad. Kui trombotsütopeenia ja/või leukopeenia pole seotud
                 kaasuva haiguse ega seisundiga, mille puhul Thymoglobuline’i manustatakse, on soovitatav
                 annust reguleerida järgmiselt:
                 •     annust tuleb vähendada, kui trombotsüütide arv on 50 000...75 000 rakku/mm 3 või kui

                 leukotsüütide arv on vahemikus 2000...3000 rakku/mm 3 ;

                 •     kaaluda tuleb Thymoglobuline’i ravi lõpetamist, kui tekib püsiv ja raske
                 trombotsütopeenia (<50 000 rakku/mm 3 ) või leukotsütopeenia (<2000 rakku/mm 3 ).


                 Manustamisviis
                 Küüliku anti-T-lümfotsüütset immunoglobuliini manustatakse tavaliselt raviskeemides
                 kombinatsioonis mitme immunosupressandiga.
                 Enne küüliku anti-T-lümfotsüütse immunoglobuliini infusiooni tuleb manustada intravenoosselt
                 kortikosteroide ning antihistamiine.
                 Valmislahus on läbipaistev või kergelt opalestseeruv.
                 Infundeerige aeglaselt suurde veeni. Reguleerige infusioonikiirust nii, et infusiooni kogukestus
                 oleks vähemalt 4 tundi.
                 Valmistamise ja lahjendamise kohta vt lõiku 6.6.

                 4.3 Vastunäidustused

                 Aktiivsed või kroonilised infektsioonid, mis on vastunäidustuseks edasisele
                 immunosupressioonile.
                 Ülitundlikkus küülikuvalkude või muude koostisosade suhtes.

                 4.4 Hoiatused ja ettevaatusabinõud kasutamisel


                Thymoglobuline’i tuleb kasutada vaid range meditsiinilise järelevalve all haiglas ning infusiooni
                 ajal tuleb patsiente hoolikalt jälgida.

                 Hoiatused

                 Immuunreaktsioonid
                 Harva on seoses Thymoglobuline’i kasutamisega teatatud rasketest immuunreaktsioonidest (nagu
                 anafülaksia või raske tsütokiini vabastamise sündroom (cytokine release syndrome, CRS). Väga
                 harva on teatatud letaalse lõppega anafülaktilistest reaktsioonidest (vt lõiku 4.8). Anafülaktilise
                 reaktsiooni tekkimisel tuleb infusioon viivitamatult lõpetada ning rakendada vajalikku
                 erakorralist ravi. Thymoglobuline’i edasist manustamist patsiendile, kellel on anamneesis
                 anafülaksia Thymoglobuline’i suhtes, tohib kaaluda alles pärast hoolikat kaalumist.

                 Rasked, ägedate infusioonigaseotud reaktsioonid (acute infusion-associated reactions, IAR) on
                 kooskõlas CRS-iga, mida omistatakse aktiveeritud mono- ja lümfotsüütidest vabanenud
                 tsütokiinidele. Harva on need reaktsioonid olnud seotud raskete kardiorespiratoorsete sündmuste
                 ja/või surmaga (vt allpool „Ettevaatusabinõud“ ja lõiku 4.8).

                 Infektsioon
                 Thymoglobuline’i kasutatakse tavaliselt kombineerituna teiste immunosupressantidega. Pärast
                 Thymoglobuline’i manustamist koos mitmete immunosupressantidega on teatatud
                 infektsioonidest (bakteriaalsed, seen-, viirus- ja protozoainfektsioonid), infektsiooni
                 reaktiveerumisest (eriti tsütomegaloviiruse, CMV puhul) ning sepsisest. Harva on need
                 infektsioonid olnud letaalsed.

                 Ettevaatusabinõud

                 Üldiselt
                 Thymoglobuline’i annustamine erineb teiste antitümotsüütsete globuliinide (ATG) omast, kuna
                 sõltuvalt kasutatud ATG-allikast võib preparaadil olla teistsugune koostis ja komponentide
                 kontsentratsioonid. Arstid peavad seetõttu olema ettevaatlikud, et määratud annus oleks
                 manustatava ATG-toote puhul õige.

                 Ägedate infusioonigaseotud reaktsioonide (IAR) esinemissagedust ja raskust võib vähendada
                 annustamis- ja infundeerimissoovitustest range kinnipidamine. Lisaks võib infusioonikiiruse
                 vähendamine IAR-e vähendada. Premedikatsioon antipüreetikumide, kortikosteroidide ja/või
                 antihistamiinidega võib vähendada kõrvaltoimete esinemissagedust ja raskusastet.

                 Suurt infusioonikiirust on seostatud kõrvaltoimetega, mis vastavad tsütokiini vabastamise
                 sündroomile (cytokine release syndrome, CRS). Harva võib raske CRS lõppeda surmaga.

                 Hematoloogilised toimed
                 Teatatud on trombotsütopeeniast ja/või leukopeeniast (sh lümfopeeniast ja neutropeeniast) ning
                 need on pärast annuse korrigeerimist pöörduvad. Kui trombotsütopeenia ja/või leukopeenia pole
                 seotud kaasuva haiguse ega seisundiga, mille puhul Thymoglobuline’i manustatakse, on
                 soovitatav annust kohandada (vt lõiku 4.2).
                 Thymoglobuline’i ravi kestel ja pärast seda tuleb jälgida leukotsüütide ja trombotsüütide arvu.

                 Infektsioon


                Pärast Thymoglobuline’i manustamist koos mitmete immunosupressantidega on teatatud
                 infektsioonidest, infektsiooni reaktiveerumisest ning sepsisest. Soovitatav on rakendada patsiendi
                 hoolikat jälgimist ning sobivat infektsioonivastast ravi.

                 Pahaloomulised kasvajad
                 Immunosupressantide, sh Thymoglobuline’i kasutamine võib suurendada pahaloomuliste
                 kasvajate tekkesagedust, sh lümfoome või transplantatsioonijärgse lümfoproliferatiivse haiguse
                 (post-transplant lymphoproliferative disease, PTLD) esinemissagedust (vt lõiku 4.8.).

                 Infektsioonide edasikandmise risk
                 Thymoglobuline’i tootmisprotsessi käigus kasutatakse inimvere komponente (formaldehüüdiga
                 töödeldud punaliblesid), samuti tüümuse rakke. Standardmeetmed inimverest toodetud
                 meditsiinitoodete kasutamisest tingitud infektsioonide vältimiseks sisaldavad doonorite valikut,
                 doonortoodete ja plasma skriinimist teatud infektsioonimarkerite suhtes ning viiruste
                 inaktiveerimises/eemaldamises efektiivsete tootmisetappide lisamist. Vaatamata nendele
                 meetmetele ei saa inimvere komponentidest toodetud ravimite manustamisel infektsioonide
                 edasikandmisvõimalust täielikult välistada. See risk püsib ka tundmatute või äsjaavastatud
                 viiruste ja patogeenide puhul.
                 Rakendatud meetmeid peetakse efektiivseks kestaga viiruste, nagu HIV, HBV ja HCV, puhul
                 ning kestata HAVi puhul.
                 Rakendatud meetmetel võib kestata viiruste, nt parvoviirus B19 suhtes olla piiratud väärtus.

                 Erihoiatused Thymoglobuline’i infusiooni puhuks
                 Nagu iga infusiooni puhul, võivad tekkida infusioonikoha reaktsioonid, nagu valu, turse ja
                 erüteem.

                 Thymoglobuline’i on soovitatav manustada suurde veeni, kuid seda võib manustada ka perifeerse
                 veeni kaudu. Kui Thymoglobuline’i manustatakse perifeerse veeni kaudu, vähendab samaaegne
                 hepariini ja hüdrokortisoon 9 mg/ml (0,9%) naatriumkloriidi lahuses pindmise tromboflebiidi ja
                 süvaveeni tromboosi tekkeriski. Thymoglobuline’i, hepariini ja hüdrokortisooni kombinatsioon
                 glükoosilahuses võib sadeneda ning seda pole soovitatav kasutada (vt lõiku 6.2).

                 Immuniseerimised
                 Nõrgestatud elusvaktsiinidega immuniseerimise ohutust pärast Thymoglobuline’i ravi pole
                 uuritud; seetõttu pole äsja Thymoglobuline’i ravi saanud patsientidele immuniseerimine
                 nõrgestatud elusvaktsiinidega soovitatav (vt lõiku 4.5).

                 4.5 Koostoimed teiste ravimitega ja muud koostoimed

                 Kombinatsioonid, mille puhul tuleb arvestada tugeva immunosupressiooni ja
                 lümfoproliferatsiooni riskiga: tsüklosporiin, takroliimus, mükofenolaatmofetiil.

                 Nõrgestatud elusvaktsiinidega immuniseerimise ohutust pärast Thymoglobuline-ravi pole uuritud;
                 seetõttu pole äsja Thymoglobuline’i ravi saanud patsientidele immuniseerimine nõrgestatud
                 elusvaktsiinidega soovitatav.

                 Küüliku anti-T-lümfotsüütsed immunoglobuliinid võivad põhjustada antikehade teket, mis
                 reageerivad küüliku muude immunoglobuliinidega.


                Pole täheldatud, et Thymoglobuline segaks tavapäraste kliiniliste laboriuuringute tulemusi. Siiski
                 võib Thymoglobuline segada küüliku antikehadel põhinevaid immuunanalüüse ning
                 ristreaktiivsete või paneelreaktiivseid antikehade tsütotoksilisi analüüse.

                 4.6 Rasedus ja imetamine

                 Loomuuringute andmed on ebapiisavad, et hinnata toimet rasedusele (vt lõiku 5.3). Võimalik risk
                 inimesele ei ole teada. Thymoglobuline’i ei tohi raseduse ajal kasutada, väljaarvatud juhul kui see
                 pole hädavajalik.

                 Pole teada, kas küüliku anti-T-lümfotsüütne immunoglobuliin eritub inimese rinnapiima. Kuna
                 muud immunoglobuliinid erituvad inimese rinnapiima, tuleb Thymoglobuline’i ravi ajaks rinnaga
                 toitmine katkestada.

                 4.7 Toime reaktsioonikiirusele

                 Thymoglobuline’i infusiooni ajal tekkivate võimalike kõrvaltoimete, eriti CRS-i tõttu on
                 soovitatav, et Thymoglobuline’i ravi saavad patsiendid ei juhiks autot ega töötaks masinatega.

                 4.8 Kõrvaltoimed

                 Prantsusmaal läbi viidud mitmekeskuselises turustamisjärgses jälgimisuuringus täheldatud
                 kõrvaltoimed

                 Juunist 1997 kuni märtsini 1998 läbi viidud uuringus osales mitmekeskuselises turustamisjärgses
                 jälgimisuuringus 00PTF0 18 transplantatsioonikeskust Prantsusmaalt.
                 Kokku osales selles prospektiivses, ühe uuringurühmaga kohortuuringus 240 patsienti. Kõik
                 patsiendid said Thymoglobuline’i neerutransplantaadi ägeda äratõukereaktsiooni ennetamiseks.
                 Tabelis esitatud ohutusandmed esitavad kõiki uuringus täheldatud kõrvaltoimeid, sõltumata
                 sellest, kas neid seostati Thymoglobuline’iga.

                 Vere ja lümfisüsteemi häired
                 Väga sage*:            lümfopeenia, neutropeenia, trombotsütopeenia
                 Respiratoorsed, rindkere ja mediastiinumi häired
                 Sage**:                düspnoe
                 Seedetrakti häired
                 Sage:                  diarröa, düsfaagia, iiveldus, oksendamine
                 Naha ja nahaaluskoe kahjustused
                 Sage:                  sügelus, lööve
                 Lihasskeleti ja sidekoe kahjustused
                 Sage:                  müalgia
                 Infektsioonid ja infestatsioonid
                 Väga sage:              infektsioon
                 Hea-, pahaloomulised ja täpsustamata kasvajad (sealhulgas tsüstid ja polüübid)
                 Sage:                   pahaloomulised kasvajad
                 Vaskulaarsed häired
                 Sage:                   hüpotensioon
                 Üldised häired ja manustamiskoha reaktsioonid
                 Väga sage:             palavik
                 Sage:                  külmavärinad
                 Immuunsüsteemi häired


                Sage:               seerumtõbi

                 * Väga sage (≥ 1/10)
                 ** Sage (≥ 1/100 kuni < 1/10)

                 Infusiooniga seotud reaktsioonid ja immuunsüsteemi häired
                 IAR-d võivad tekkida pärast Thymoglobuline’i manustamist ning seda juba ühekordse
                 Thymoglobuline’i ravi esimese või teise infusiooni ajal. IAR-de kliinilised sümptomid on olnud
                 järgmised: palavik, külmavärinad/kangus, düspnoe, iiveldus/oksendamine, kõhulahtisus,
                 hüpotensioon või hüpertensioon, jõuetus, lööve ja/või peavalu. Thymoglobuline’iga seotud IAR
                 on enamasti kerge ning mööduv ja selle puhul piisab infusioonikiiruse ja/või ravimite
                 vähendamisest (vt lõiku 4.4). On teatatud rasketest ning väga harva letaalse lõppega
                 anafülaktilistest reaktsioonidest (vt lõiku 4.4). Surmaga lõppes see patsientidel, kellele
                 reaktsiooni esinemise korral ei manustatud adrenaliini.

                 On teatatud CRS-ga seotud IAR-dest (vt lõiku 4.4). Harva on teatatud rasketest ning
                 potentsiaalselt eluohtlikest CRS-dest. Raske CRS-i turustamisjärgseid juhte on seostatud
                 kardiorespiratoorse düsfunktsiooniga (sh hüpotensioon, äge respiratoorse distressi sündroom
                 (ARDS), kopsuturse, müokardiinfarkt, tahhükardia ja/või surm).

                 Turustamisjärgse jälgimise ajal täheldati palavikku, löövet, liigesvalu ja/või müalgiat, mis võisid
                 viidata seerumtõvele. Seerumtõbi tekib tavaliselt 5...15 päeva pärast Thymoglobuline’i ravi.
                 Sümptomid on enamasti iselimiteeruvad või leevenevad kiiresti kortikosteroidraviga.

                 On teatatud ka lokaalsetest kõrvaltoimetest infusioonikohal ning perifeersest tromboflebiidist.

                 Immunosupressioonist tingitud kõrvaltoimed
                 Pärast Thymoglobuline’i manustamist koos mitmete immunosupressantidega on teatatud
                 infektsioonidest, infektsiooni reaktiveerumisest ning sepsisest (vt lõiku 4.4). Harva on teatatud
                 pahaloomulistest kasvajatest, kuid mitte ainult PTLD-st ja muudest lümfoomidest, aga ka
                 soliidtuumoritest (vt lõiku 4.4). Neid kõrvaltoimeid seostati alati mitmete immunosupressantide
                 kombineerimisega.

                 4.9 Üleannustamine

                 Tahtmatu üleannustamine võib põhjustada leukopeeniat (sh lümfopeeniat ja neutropeeniat) ning
                 trombotsütopeeniat. Need kõrvaltoimed on pöörduvad, kui annust kohandatakse või ravi
                 peatatakse (vt lõiku 4.2). Antagonisti pole.


                 5. FARMAKOLOOGILISED OMADUSED

                 5.1 Farmakodünaamilised omadused

                 Farmakoterapeutiline grupp: selektiivsed immunosupressiivsed ained, ATC-kood. L04AA04

                 Küüliku antitümotsüütsne immunoglobuliin on selektiivne immunosupressiivne aine (toimib T-
                 lümfotsüütidesse).

                 Küüliku anti-T-lümfotsüütse immunoglobuliini peamiseks immunosupressiooni mehhanismiks on
                 lümfotsüütide arvu langetamine.


                Thymoglobuline tunneb ära enamiku molekule, mis on seotud T-rakkude kaskaadi
                 aktiveerimisega transplantaadi äratõukereaktsiooni korral: CD2, CD3, CD4, CD8, CD11a, CD18,
                 CD25, HLA-DR ja HLA klass I.

                 T-rakud kõrvaldatakse ringest komplemendist sõltuva lüüsi teel, samuti Fc-sõltuva
                 opsonisatsioonimehhanismi abil, mida vahendavad monotsüüdid ja fagotsüüdid.

                 Lisaks T-rakkude arvu vähendamisele on ravimil lümfotsüütide funktsioonile muid toimeid, mis
                 annavad ravimile immunosupressiivse toime.

                 In vitro aktiveerib Thymoglobuline kontsentratsioonis umbes 0,1 mg/ml T-rakke ning stimuleerib
                 nende proliferatsiooni (CD4 + ja CD8 + alamtüüpide puhul ühtemoodi) IL-2 ja IFN-γ sünteesi ning

                 CD25 ekspressiooni kaudu. Mitogeenne aktiivsus hõlmab põhiliselt CD2 rada. Kõrgemas
                 kontsentratsioonis inhibeerib küüliku antitümotsüütne immunoglobuliin lümfotsüütide
                 proliferatiivset vastust teistele mitogeenidele INF-γ ja CD25 sünteesi transkriptsioonijärgse
                 blokaadi kaudu, kuid ilma IL-2 sekretsiooni languseta.

                 In vitro Thymoglobuline B-rakke ei aktiveeri.
                 B-rakulise lümfoomi madalat riski Thymoglobuline’iga ravitud patsientidel võib selgitada
                 järgmiste mehhanismidega:

                 – B-rakkude aktivatsiooni ei toimu, samuti plasmotsüütide mittediferentseerumist;
                 – B-rakkude ning teatud lümfoblastoidsete rakuliinide vastane antiproliferatiivne aktiivsus.

                 Organtransplantatsiooni-järgse immunosupressiooni ajal tekib küüliku antitümotsüütse
                 immunoglobuliiniga ravitud patsiendil väljendunud lümfopeenia (vähenemine enam kui 50%
                 lümfotsüütide alghulgast) juba 1. päeval pärast ravi algust. Lümfopeenia püsib kogu ravikuuri ajal
                 ning selle järel. Keskmiselt taastub 40% patsientidest enam kui 50% ulatuses lümfotsüütidest 3
                 kuu jooksul.

                 Lümfotsüütide alamgruppide monitoorimine (CD2, CD3, CD4, CD8, CD14, CD19 ja CD25) on
                 kinnitanud Thymoglobuline’i laialdast toimet T-rakkudele. 2 esimese ravinädala jooksul tekib
                 kõikide, v.a B-lümfotsüütide ja monotsüütide alamtüüpide arvu märkimisväärne vähenemine
                 (CD2, CD3, CD4, CD8, CD25, CD56 ja CD57 puhul üle 85%). Ravi algul on monotsüütide arvu
                 vähenemine väiksem.
                 B-lümfotsüüte ravim peaaegu ei mõjuta. Enamiku alamtüüpide rakkude arv on teise kuu lõpuks
                 taastunud enam kui 50% ulatuses nende esmasest väärtusest. CD4-rakkude arvu madalseis on
                 väga pikaajaline ning kestab 6 kuud ning lõpuks toimub CD4/CD8 suhte pöördumine.

                 5.2 Farmakokineetilised omadused

                 Pärast Thymoglobuline’i esmast infusiooni kontsentratsioonis 1,25 mg/kg (neerutransplantaadi
                 retsipiendil) saavutatakse küüliku IgG seerumikontsentratsioon vahemikus 10 kuni 40 µg/ml.
                 Seerumikontsentratsioonid langevad ühtlaselt kuni järgmise infusioonini, umbkaudne
                 eliminatsiooni poolväärtusaeg on 2...3 päeva.

                 Küüliku IgG kontsentratsioon tõuseb progresseeruvalt kuni väärtuseni 20 kuni 170 µg/ml 11-
                 päevase ravikuuri lõpuks. Seejärel tekib küüliku antitümotsüütse immunoglobuliini ravi
                 lõpetamise järgselt kontsentratsiooni järk-järguline langus. Siiski on 80% patsiendil veel 2 kuud
                 küüliku IgG veres tuvastatav.
