

                             PAKENDI INFOLEHT: INFORMATSIOON KASUTAJALE

                       NeuroMax Forte, 100 mg/200 mg/0,2 mg õhukese polümeerikattega tabletid
                             Tiamiinvesinikkloriid, püridoksiinvesinikkloriid, tsüanokobalamiin.


              Lugege infolehte hoolikalt, sest siin on teile vajalikku teavet.
              -    Ehkki seda ravimit on võimalik osta ilma retseptita, peate parima ravitulemuse saamiseks
                   kasutama NeuroMax Forte’t täpselt juhistele vastavalt.
              -    Hoidke infoleht alles, et seda vajadusel uuesti lugeda.
              -    Lisainformatsiooni saamiseks pidage nõu apteekriga.
              -    Kui haigussümptomid süvenevad ega leevendu, peate oma arstiga ühendust võtma.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
                 1.  Mis ravim on NeuroMax Forte ja milleks seda kasutatakse
                 2.  Mida on vaja teada enne NeuroMax Forte kasutamist
                 3.  Kuidas NeuroMax Forte’t kasutada
                 4.  Võimalikud kõrvaltoimed
                 5.  Kuidas NeuroMax Forte’t säilitada
                 6.  Lisainfo


              1.    MIS RAVIM ON NEUROMAX FORTE JA MILLEKS NEID KASUTATAKSE

              NeuroMax Forte’t kasutatakse B vitamiinide vaeguse vältimiseks ja raviks.
              NeuroMax Forte sisaldab vitamiine B 6 (püridoksiin), B 12 (tsüanokobalamiin) ja B 1 (tiamiin).

              B-grupi  vitamiinidel  on  oluline  roll  organismi  ainevahetusprotsessides.  Nad  osalevad  erinevates
              ensüümreaktsioonides koensüümide    ja   aktivaatoritena,samuti   oksüdatsiooni-  ning
              reduktsioonireaktsioonides  ning  avaldavad  toimet  rakutuumale  ning  mitokondritele.  B-grupi
              vitamiinid on vees lahustuvad ja ei ladestu organismis.


              2.   MIDA ON VAJA TEADA ENNE NEUROMAX FORTE KASUTAMIST

              Ärge kasutage NeuroMax Forte’t
              -     kui te olete allergiline (ülitundlik) toimeainete või NeuroMax Forte mõne koostisosa suhtes.

              Kasutamine koos teiste ravimitega
              Kui te kasutate mingeid muid ravimeid, konsulteerige arstiga, enne kui alustate NeuroMax Forte
              võtmist. Eriti kehtib see juhul, kui kasutate levodopat (ravim parkinsonismi raviks), kuna NeuroMax
              Forte või vähendada levodopa ravitoimet.

              Rasedus ja imetamine
              Pole täheldatud ühtegi ohtu raseduse ja rinnaga toitmise ajal. Informeerige siiski arsti kui te olete rase,
              planeerite rasestuda või toidate last rinnaga.

              Autojuhtimine ja masinatega töötamine
              NeuroMax Forte kasutamisel toime autojuhtimisele ja masinatega töötamise võimele puudub.


              3.    KUIDAS NEUROMAX FORTE’T KASUTADA

              Täiskasvanud ja üle 15-aastased lapsed: 1 tablett päevas.


             Alla 15-aastastel lastel ei kasutata.
              Manustada koos rohke joogiga, jälgida soovitatud annuseid. Mitte pikaajaliseks kasutamiseks.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.    VÕIMALIKUD KÕRVALTOIMED

              Soovitatud annuste korral ei ole kõrvaltoimeid täheldatud.
              Pikaajalisel kasutamisel võivad tekkida allergilised nahareaktsioonid (nõgeslööve, naha ekseem).

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile.


              5.    KUIDAS NEUROMAX FORTE’T SÄILITADA

              Hoida laste eest varjatud ja kättesaamatus kohas.

              Hoida temperatuuril kuni 25°.

              Ärge kasutage NeuroMax Forte’t pärast kõlblikkusaega, mis on märgitud pakendil. Kõlblikkusaeg
              viitab kuu viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.    LISAINFO

              Mida NeuroMax Forte sisaldab
              -  Toimeained on tiamiinvesinikkloriid, püridoksiinvesinikkloriid ja tsüanokobalamiin.
                 1 tablett sisaldab tiamiinvesinikkloriidi (B 1 vitamiin) 100 mg, püridoksiinvesinikkloriidi (B 6
                 vitamiin) 200 mg ja tsüanokobalamiini (B 12 vitamiin) 0,2 mg.

              -  Abiained
              -  Tableti sisus on mikrokristalne tselluloos, etüültselluloos, veevaba kolloidne ränidioksiid,
                 magneesiumstearaat, steariinhape.
              -  Tableti kattes on hüpromelloos, dibutüülftalaat, etüültselluloos,riitsinusõli, talk ja värvaine
                 titaandioksiid (E171).

              Kuidas NeuroMax Forte välja näeb ja pakendi sisu
              Õhukese polümeerikattega tablett.
              Valge kuni helepunane, ümmargune ja kumer poolitusjoonega tablett. Diameeter on 11 mm.
              Pakendid: 30 ja 100 tabletti plastpurgis.
              Kõik pakendi suurused ei pruugi olla müügil.

              Müügiloa hoidja ja tootja
              Vitabalans OY,
              Varastokatu 8,
              13500 Hämeenlinna,
              Soome.

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.
              Vitabalans Pharma OÜ,
              Hõbekuuse 26,


             12111 Tallinn.
              Tel. +372 6230018


              Infoleht on viimati kooskõlastatud septembris 2009.
