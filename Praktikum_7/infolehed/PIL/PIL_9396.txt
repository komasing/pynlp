

                             PAKENDI INFOLEHT: INFORMATSIOON KASUTAJALE

                                  MINIRIN 10 mikrogrammi/annuses ninasprei, lahus
                                                Desmopressini acetas

                 Enne ravimi kasutamist lugege hoolikalt infolehte.
                 -  Hoidke infoleht alles, et seda vajadusel uuesti lugeda.
                 -  Kui teil on lisaküsimusi, pidage nõu oma arsti või apteekriga.
                 -  Ravim on välja kirjutatud teile. Ärge andke seda kellelegi teisele. Ravim võib olla neile
                     kahjulik isegi kui haigussümptomid on sarnased.
                 -  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                     mida selles infolehes ei ole nimetatud, palun rääkige sellest oma arstile või apteekrile.


                 Infolehes antakse ülevaade:
                 1.    Mis ravim on MINIRIN ja milleks seda kasutatakse
                 2.    Mida on vaja teada enne MINIRIN’i kasutamist
                 3.    Kuidas MINIRIN’i kasutada
                 4.    Võimalikud kõrvaltoimed
                 5.    Kuidas MINIRIN’i säilitada
                 6.    Lisainfo


                 1. MIS RAVIM ON MINIRIN JA MILLEKS SEDA KASUTATAKSE

                 MINIRIN sisaldab desmopresiini, mis on loodusliku hüpofüüsi (ajuripatsi) hormooni arginiin
                 vasopressiini struktuurne analoog.
                 Loodusliku  hormooni  struktuuri  on  tehtud  kaks  keemilist  muutust,  nimelt  tsüsteiini
                 desamineerimine, ja L-arginiini asendamine D-arginiiniga.
                 Need struktuursed muutused loovad tugeva antidiureetilise toimega ühendi, mille on väga nõrk
                 toime silelihastele, seega puudub ebasoovitav rõhuga seotud kõrvaltoime.
                 10…20 μg desmopressiini ninasisene manustamine tekitab enamikul patsientidest 8…12 tundi
                 kestva antidiureetilise toime.

                 Näidustused
                 -  Magediabeedi ravi.
                 -  Neeru kontsentratsioonivõime test.


                 2. MIDA ON VAJA TEADA ENNE MINIRIN’I KASUTAMIST

                 Ärge kasutage MINIRIN’i
                 MINIRIN’i ei tohi manustada harjumusliku või psühhogeense polüdipsia (vedeliku liigtarvitamine)
                 korral. Südamepuudulikkus või teised haigusseisundid, mille korral manustatakse diureetikume
                 (desmopressiini  tohib  manustada  ainult  normaalse  vererõhuga  patsientidele).  Ülitundlikkus
                 bensalkooniumkloriidi (konservant) suhtes.
                 Informeerige arsti kui teil esineb mõni nimetatud vastunäidustus.

                 Eriline ettevaatus on vajalik ravimiga MINIRIN


                Kui ravi ajal vedeliku tarbimist ei piirata on oht vedeliku peetusele ja/või naatriumisisalduse
                 langusele  ilma  või  koos  kaasuvate  hoiatussümptomitega  (peavalu,  iiveldus/oksendamine,
                 kehakaalu langus ja rasketel juhtudel krambid).
                 Diagnostilise kasutamise korral tuleb piirata vedeliku tarbimist 0,5 liitrini 1 tund enne ja kuni 8
                 tundi pärast ravimi manustamist.
                 Ettevaatusabinõud naatriumivaeguse vältimiseks tuleb rakendada järgmistel juhtudel:

                     -  Seisundid,  mida  iseloomustab  vedeliku  ja/või  elektrolüütide  tasakaalu  häire  (nt
                        süsteemne infektsioon, palavik, liigne antidiureetilise hormooni (ADH) sekretsioon).
                     -  Seisundid, mis nõuavad samaaegset diureetikumravi.
                     -  Samaaegsel ravil selliste ravimitega, mis teadaolevalt soodustavad ADH eritumist, nt
                        tritsüklilisedantidepressandid,  selektiivsed  serotoniini  tagasihaardeinhibiitorid,
                        klooorpromasiin ja karbamasepiin.
                     -  Samaaegne ravi mitte-steroidsete põletikuvastaste ravimitega.

                 Neeru kontsentratsioonivõime testi alla 1-aastastel lastel võib läbi viia vaid hoolikal jälgimisel
                 haigla tingimustes.

                 Turustamisjärgne  kogemus  sisaldab  mõningaid  tõendeid  raske  hüponatreemia  (madal
                 naatriumisisaldusveres)esinemisest desmopressiinininasprei kasutamisel kraniaalse
                 magediabeedi ravis.

                 MINIRIN ninaspreid ninna pihustades võivad nina limaskestas esineda nt haavandumine või
                 turse, mis võivad põhjustada MINIRIN’i imendumise häireid; sellisel puhul tuleb ravi lõpetada.

                 Kasutamine koos teiste ravimitega
                 Palun informeerige oma arsti või apteekrit, kui te kasutate või olete hiljuti kasutanud mingeid
                 muid ravimeid, kaasa arvatud ilma retseptita ostetud ravimeid.

                 Ravimid,  mis  teadaolevalt  soodustavad  ADH  eritumist,  nt  tritsüklilised  antidepressandid,
                 selektiivsed  serotoniini  tagasihaarde  inhibiitorid,  klooorpromasiin  ja  karbamasepiin  võivad
                 tekitada summeerunud antidiureetilise toime, mis tekitab vedeliku peetuse (tursed).
                 Samaaegne  ravi mitte-steroidsetepõletikuvastasteravimitegavõib tekitadavedeliku
                 peetuse/naatriumivaeguse.
                 Loperamiidi samaaegne  kasutamine tekitab plasma  desmopressiinisisalduse3-kordse
                 suurenemise, mis võib viia vee peetuse/naatriumivaeguse tekke riskile.

                 Rasedus ja imetamine
                 Enne ravimi kasutamist pidage nõu oma arsti või apteekriga.
                 Rasedus:  Rasedatele  patsientidele  tohib  MINIRIN’i  ninaspreid  manustada  ainult  arsti  loal.
                 Loomkatsetes  jäneste  ja  rottidega  100-kordsete  inimesele  manustatavate  annustega  ei  ole
                 täheldatud desmopressiini kahjustavat toimet lootele. On teatatud 3-st vastsündinu arenguhäirest,
                 kui magediabeediga emadele manustati raseduse ajal desmopressiini. Samal ajal on paljud artiklid
                 kinnitanud andmeid desmopressiini ohutust kasutamisest raseduse ajal, kui sündisid normaalsed
                 lapsed.
                 Imetamine:  Desmopressiin  eritub  rinnapiima,  kuid  tõenäoliselt  ei  mõjuta  selle  raviannustes
                 kasutamine last.


                 3. KUIDAS MINIRIN’I KASUTADA


                Kasutage MINIRIN’i alati täpselt nii, nagu arst on teile rääkinud. Kui te ei ole milleski kindel,
                 pidage nõu oma arsti või apteekriga.

                 Raviks vajalik MINIRIN’i annus määratakse individuaalselt.
                 1 pihustusannus on 0,1 ml, mis vastab 10 μg desmopressiinatsetaadile.

                 Magediabeet: Kliinilised kogemused on näidanud, et keskmine ööpäevane annus täiskasvanuil on
                 20...40 µg ja üle 5-aastastel lastel 10...20 µg, mille võib manustada kas ühekordse annusena või
                 jagatuna 2-le kuni 3-le korrale. Veepeetuse tekke korral tuleb annust kohaldada.

                 Joodava vedeliku kogust tuleb piirata. Veepeetuse tekke korral tuleb ravi katkestada.

                 Diagnostiline kasutamine: Täiskasvanu tavaline annus on 40 µg (kaks pihustust kummassegi
                 ninasõõrmesse). Üle 1-aastastel lastel 10...20 µg (üks pihustus mõlemasse ninasõõrmesse). Kuni
                 1-aastastel lastel 10 µg (üks pihustus).
                 Pärast MINIRIN’i manustamist alustatakse uriini kogumist ühe tunni pärast. Järgneva 8 tunni
                 jooksul kogutakse 2 portsjonit uriini osmolaarsuse määramiseks (samal ajal piirata joodud vedeliku
                 kogust).

                 Kui te kasutate MINIRIN’i rohkem kui ette nähtud
                 Üleannustamise korral on oht vee peetuse ja naatriumivaeguse tekkeks. Kuigi naatriumivaeguse
                 ravi on individuaalne, on siinkohal üldised mõned soovitused:
                 Asümptomaatilise naatriumivaeguse  tekkimisel  tuleb  ravi desmopressiiniga  kohe lõpetada ja
                 piirata vedeliku tarbimist ning rakendada sümptomaatilist ravi.
                 Sümptomid: peavalu, iiveldus, veepeetus, naatriumivaegus, oliguuria, krambid, kopsuturse.
                 Üleannustamise kahtlusel pidage nõu arstiga.


                 4. VÕIMALIKUD KÕRVALTOIMED

                 Nagu kõik ravimid, võib ka MINIRIN põhjustada kõrvaltoimeid, kuigi kõigil neid ei teki.

                 Ainult mõni  protsent ravitavatest patsientidest  võib tunda mõnd kõrvaltoimet nagu peavalu,
                 iiveldus ja kõhuvalu.
                 Ravi  ilma  samaaegse  vedeliku  tarbimise  piiramiseta  võib  viia  veepeetuse/naatriumivaeguse
                 tekkele, koos või ilma kaasuvate hoiatustunnustega (peavalu, iiveldus/oksendamine, kehakaalu
                 langus ja rasketel juhtudel krambid).
                 Väga harva on lastel täheldatud meeleolu muutusi.
                 Võivad tekkida nina limaskestade turse, riniit, ninaverejooks. Harva allergiline nahareaktsioon
                 bensalkooniumkloriidile.

                 Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                 mida selles infolehes ei ole nimetatud, palun rääkige sellest oma arstile või apteekrile.


                 5. KUIDAS MINIRIN’I SÄILITADA

                 Hoida laste eest varjatud ja kättesaamatus kohas.
                 Hoida temperatuuril kuni 25ºC.
                 Kõlblikkusaeg pärast pudeli esmast avamist on 2 kuud.


                Ärge kasutage MINIRIN’i pärast kõlblikkusaega, mis on märgitud pakendil.


                 6. LISAINFO

                 Mida MINIRIN sisaldab
                 -  Toimeaine  on  desmopressiin.  Üks  ml  lahust  sisaldab  0,1 mg  desmopressiinatsetaati
                     (10 μg/annuses).
                 -  Abiained  on   bensalkooniumkloriid(säilitusainena),naatriumkloriid,sidrunhappe
                     monohüdraat, dinaatriumfosfaatdihüdraat ja puhastatud vesi.

                 Pakend
                 2,5 ml või 5 ml klaaspudel (pihustuspumbaga). Lahus väljutatakse pumbale käsitsi vajutades
                 (puudub propellent). Pihusti pump on seadistatud väljutama 100 μl lahust, mis vastab 10 μg
                 desmopressiinatsetaadile ühes annuses.


                 Müügiloa hoidja
                 Ferring Lääkkeet Oy
                 Piispansilta 11 A
                 02230 Espoo
                 Soome

                 Tootja
                 Ferring GmbH
                 Wittland 11, D-24109 Kiel
                 Saksamaa

                 FERRING AB
                 Limhamnsvägen 108
                 SE-200 61 Limhamn
                 Rootsi

                 Lisaküsimuste tekkimisel selle ravimi kohta pöörduge palun müügiloa hoidja kohaliku esindaja
                 poole.

                 Müügiloa hoidja esindaja Eestis
                 MEDA Pharma SIA
                 Narva mnt. 11 D
                 10151 Tallinn
                 Eesti
                 Tel: +372 62 61 025
                 Fax: +372 62 61 485


                 Infoleht on viimati kooskõlastatud: novembris 2009
