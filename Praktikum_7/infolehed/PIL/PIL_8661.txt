

                             PAKENDI INFOLEHT: INFORMATSIOON KASUTAJALE

                                      VISINE CLASSIC 0,05% silmatilgad 15 ml
                                                     Tetrüsoliin


                 Lugege infolehte hoolikalt, sest siin on teile vajalikku teavet.
                 Ehkki seda ravimit on võimalik osta ilma retseptita, peate parima ravitulemuse saamiseks
                 kasutama Visine Classic silmatilku täpselt juhistele vastavalt.
                 -  Hoidke infoleht alles, et seda vajadusel uuesti lugeda.
                 -  Lisainformatsiooni saamiseks pidage nõu apteekriga.
                 -  Kui pärast 2 päeva möödumist haigussümptomid süvenevad ega leevendu, peate pöörduma
                     arsti poole.
                 -  Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                     mida selles infolehes ei ole nimetatud, palun rääkige sellest oma arstile või apteekrile.

                 Infolehes antakse ülevaade:

                 1.  Mis ravim on Visine Classic ja milleks seda kasutatakse
                 2.  Mida on vaja teada enne Visine Classic’u kasutamist
                 3.  Kuidas Visine Classic’ut kasutada
                 4.  Võimalikud kõrvaltoimed
                 5.  Visine Classic’u säilitamine
                 6.  Lisainfo




                     1.  MIS RAVIM ON VISINE CLASSIC JA MILLEKS SEDA KASUTATAKSE

                 Ravim Visine Classic ahendab lokaalsel manustamisel silma sidekoe väikesi veresooni, parandab
                 verevarustust silma konjunktivaalkotis. Toime algab 1...2 minutit peale manustamist ning kestab
                 kuni 4 tundi.
                 Visine Classic on ette nähtud silmapunetuse ja konjunktiivi turse vähendamiseks (näiteks suitsust,
                 tolmust, eredast valgusest, kontaktläätsedest, kloreeritud veest, õietolmuallergiast,
                 kosmeetikavahendite kasutamisest tingitud silmaärritusnähtude puhul). Tilkade kasutamine
                 vähendab ülemäärast pisaratevoolu, valulikkust, sügelust ja kõrvetustunnet.


                 2. MIDA ON VAJA TEADA ENNE VISINE CLASSIC KASUTAMIST

                 Ärge kasutage Visine Classicu`t
                 -    kui te olete ülitundlik e (allergiline) tetrüsoliinile (toimeaine) või Visine Classic mõne
                       koostisosa suhtes.
                 -    kui teil on glaukoom
                 -    alla 2-aastastel lastel

                 Eriline ettevaatus on vajalik ravimiga Visine Classic:
                 -    kui te põete südame-veresoonkonna haigusi (näit. südame isheemiatõbi),
                 -    kui teil on kõrgvererõhutõbi,
                 -    kui te kasutate potentsiaalselt vererõhku tõstvaid ravimeid (näit. MAO


                      inhibiitorid)
                 -    kui te põete endokriinsüsteemi haigusi, peaksite enne Visine Classic’u kasutamist nõu
                       pidama oma arstiga.
                 Informeerige oma arsti ka siis, kui teil on mõni muu, siin loetlemata haigus,
                 olete allergiline või kasutate mingeid muid ravimeid (sh. käsimüügipreparaate).

                 Rasedus
                 Arvestades võimalikke süsteemseid kõrvaltoimeid, tohib raseduse ja imetamise perioodil ravimit
                 kasutada ainult äärmisel vajadusel ja lühiajaliselt.
                 Kui olete rase, soovite rasestuda või toidate rinnaga, peaksite kindlasti enne Visine Classic’u
                 kasutamist nõu pidama arstiga või apteekriga.

                 Imetamine
                 Enne ravimi kasutamist pidage nõu arsti või apteekriga.


                 Autojuhtimine ja masinatega töötamine:
                 Harvadel juhtudel on täheldatud müdriaasi ja nägemise hägusust pärast Visine Classic tilkade
                 kasutamist.  Sellisel  juhul  võib  olla  halvenenud  võime  töötada  mehhanismidega  ja  juhtida
                 sõidukit.


                 3.    KUIDAS VISINE CLASSIC’UT KASUTADA

                 Tilgutada 1…2 tilka ärritusnähtudega silma 2…3 korda ööpäevas. Kasutamiseks keerata kork
                 pudelilt, pudel pöörata avaga allapoole ning surudes sõrmedega pudeli külgedele, tilgutada.
                 Tilguti ots ei tohi puutuda millegi vastu. Pikaajalist või liiga sagedat tilgutamist tuleb vältida (eriti
                 lastel). Kontaktläätsed tuleb enne Visine Classic’u kasutamist silmadest eemaldada!

                 Ravimit Visine Classic kasutatakse ainult vähese ja komplitseerumata silmaärrituse korral.
                 Kui silmapunetus ja muud ärritusnähud ei leevendu 48 tunni jooksul või hoopis suurenevad,
                 tuleb kindlasti pöörduda arsti poole.
                 Samuti on arsti kiire konsultatsioon vajalik, kui teil on tugev silmavalu, peavalu, silmade
                 intensiivne punetus,valgusekartus, topeltnägemine, ”sädemed või ujuvad laigud” silme ees,
                 nägemise halvenemine või kadumine. Arsti poole tuleb kindlasti pöörduda ka siis, kui silmade
                 punetus ja ärritusnähud on põhjustatud näiteks võõrkehast, traumast või infektsioonist.

                 Tähelepanuks kontaktläätsede kasutajatele - konsulteerige silmaarstiga.
                 Enne Visine Classic’u tilgutamist eemaldada kontaktläätsed silmadest. Ravimi ja kontaktläätsede
                 kokkupuude võib muuta viimased kasutamiskõlbmatuks. Kontaktläätsi mitte paigaldada enne 15
                 minuti möödumist Visine Classic’u manustamisest. Visine Classic’u kasutamise perioodil on
                 soovitatav kanda tavalisi prille.

                 Kui te kasutate Visine Classic’ut rohkem kui ette nähtud:
                 Kui tilgutate silma liiga palju tilku, võite tunda silmas kerget ärritust. Kui Visine Classic’ut
                 manustatakse juhuslikult suukaudu, peate pöörduma arsti poole.
                 Üleannustamise korral (eriti lastel) võivad tekkida süsteemse imendumise tõttu
                 järgmised kõrvaltoimed: unisus, peavalu, pearinglus, iiveldus, lihasvärin, südame rütmihäired,
                 hingamishäired, krambid.

                 Kui te unustate Visine Classic’ut kasutada:


                Ärge võtke kahekordset annust, kui ravim jäi eelmisel korral võtmata.


                 4. VÕIMALIKUD KÕRVALTOIMED

                 Nagu kõik ravimid, võib ka Visine Classic põhjustada kõrvaltoimeid.
                 Visine Classic’u ülemäärane kasutamine (liiga pika aja vältel ja/või liiga palju manustamiskordi
                 päevas) võib süvendada silmapunetust.
                 Lisaks võib esineda järgnevaid kõrvaltoimeid:
                 Paikselt  silmas:  nägemise  hägusust,  torkimis-või  põletustunne,  silma  sidekesta  ärritus  või
                 harvadel juhtudel müdriaas ( silmaavalaienemus). Peale tilgutamist võib esineda kergekujuline
                 mööduv kipitustunne silmades.
                 Harva võib tekkida südamepekslemine, peavalu, pearinglus, unehäired, närvilisus, värisemine.
                 Selliste või muude, siinloetlemata nähtude ilmnemisel võtke koheselt ühendust arstiga.

                 Tähelepanu! Mõnikord võib nägemine pärast Visine Classic silmatilkade kasutamist olla hägune.
                 See on mööduv.
                 Kui täheldate endal mis tahes kõrvaltoimeid, mida ei ole loetletud selles infolehes, informeerige
                 sellest oma arsti või apteekrit.


                 5. VISINE CLASSIC’U SÄILITAMINE

                 Hoida laste eest varjatud ja kättesaamatus kohas.
                 Hoida temperatuuril kuni 30ºC, originaalpakendis.
                 Tilgad on kasutatavad ühe kuu jooksul peale pudeli esmast avamist, kui on järgitud
                 säilitamistingimusi.
                 Mitte kasutada pärast pakendil märgitud kõlblikkusaja lõppu.

                 Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                 apteekrilt, kuidas hävitatakse  ravimeid, mida  enam ei vajata. Need meetmed aitavad kaitsta
                 keskkonda.


                 6. LISAINFO

                 Mida Visine Classic sisaldab

                 -    Toimeaine on tetrüsoliin
                 -    Abiained   on:  boorhape,  naatriumboraat, naatriumkloriid,dinaatriumedetaat,
                       bensalkooniumkloriid, destilleeritud vesi.

                 Kuidas Visine Classic välja näeb ja pakendi sisu

                 Pakend: 15 ml tilgutiga plastikpudelis

                 Müügiloa hoidja ja tootja

                 Müügiloa hoidja:
                 McNeil Products Ltd.
                 c/o Johnson & Johnson,


                Foundation Park, Roxborough Way,
                 Maidenhead, Berkshire, SL 6 3 UG,
                 Ühendkuningriik

                 Tootja:
                 Janssen Pharmaceutica N.V.
                 Turnhoutseweg 30
                 2340 Beerse
                 Belgia

                 Lisaküsimuste tekkimisel pöörduge palun müügiloa hoidja kohaliku esindaja poole:
                 Janssen-Cilag Polska Sp. Z o.o. Eesti filiaal
                 Lõõtsa 2, 11415 Tallinn
                 Tel: 617 74 20

                 Infoleht on viimati kooskõlastatud märtsis 2009.
