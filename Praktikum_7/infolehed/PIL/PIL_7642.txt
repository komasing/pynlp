

                           PAKENDI INFOLEHT: INFORMATSIOON KASUTAJALE

                        IBUPROFEN-GRINDEKS, 200 mg õhukese polümeerikattega tabletid
                        IBUPROFEN-GRINDEKS, 400 mg õhukese polümeerikattega tabletid
                                                    Ibuprofeen


                 Lugege infolehte hoolikalt, sest siin on teile vajalikku teavet.
                 - Ehkki seda ravimit on võimalik osta ilma retseptita, peate parima ravitulemuse
                   saamiseks kasutama IBUPROFEN-GRINDEKS’it täpselt juhistele vastavalt.
                 - Hoidke infoleht alles, et seda vajadusel uuesti lugeda.
                 - Lisainformatsiooni saamiseks pidage nõu apteekriga.
                 - Kui haigussümptomid süvenevad ega leevendu, peate pöörduma arsti poole.
                 - Kui ükskõik milline kõrvaltoimetest muutub tõsiseks või kui te märkate mõnda
                   kõrvaltoimet, mida selles infolehes ei ole nimetatud, palun rääkige sellest oma arstile
                   või apteekrile.

                 Infolehes antakse ülevaade:
                 1. Mis ravim on IBUPROFEN-GRINDEKS ja milleks seda kasutatakse
                 2. Mida on vaja teada enne IBUPROFEN-GRINDEKS’i kasutamist
                 3. Kuidas IBUPROFEN-GRINDEKS’it kasutada
                 4. Võimalikud kõrvaltoimed
                 5. Kuidas IBUPROFEN-GRINDEKS’it säilitada
                 6. Lisainfo


                 1.    MIS   RAVIM     ON    IBUPROFEN-GRINDEKS          JA   MILLEKS     SEDA
                        KASUTATAKSE

                 IBUPROFEN-GRINDEKS  on  valuvaigistava,  põletikuvastase  ja  palavikku  alandava
                 toimega ravim.
                 IBUPROFEN-GRINDEKS’it  kasutatakse  nõrga  kuni  mõõduka  valu,  düsmenorröa
                 (valulik menstruatsioon) ja palaviku korral.


                 2.    MIDA     ON     VAJA     TEADA       ENNE     IBUPROFEN-GRINDEKS’I
                        KASUTAMIST

                 Ärge kasutage IBUPROFEN-GRINDEKS’it
                 •  kui  te  olete  ülitundlik  (allergiline)  ibuprofeeni  (toimeaine)  või  IBUPROFEN-
                     GRINDEKS’i  mõne  koostisosa  suhtes  või  teiste  mittesteroidsete  põletikuvastaste
                     ainete (nt indometatsiin, diklofenaknaatrium jt) suhtes, st juhul, kui teil on varem
                     esinenud  allergilisi  või  muid  ebameeldivaid  reaktsioone  nimetatud  ravimite
                     kasutamisel;
                 •  kui teil on ebaselge põhjusega vereloomehäired;
                 •  kui teil on silmanärvipõletik;


                •kui teil on maksatsirroos, raske südamepuudulikkus ja/või raske neeruhaigus;
                 •  kui  teil  on  varem  tekkinud  mittesteroidsete  põletikuvastaste  ainete  kasutamise
                     tagajärjel seedetrakti verejooks või perforatsioon (mulgustumine);
                 •  kui teil on esinenud äge või korduv seedetrakti haavand/verejooks (kaks või enam
                     kindlat haavandumise või verejooksu juhtu);
                 •  vastunäidustatud alates raseduse 20. nädalast.

                 Informeerige  arsti  enne  ravimi  kasutamist,  kui  teil  esineb  mõni  eelnimetatud
                 haigustest või seisunditest.

                 Eriline ettevaatus on vajalik ravimiga IBUPROFEN-GRINDEKS
                 Ettevaatust  ravimi  manustamisel  veritsemishäirete,  maksa-  ja/või  neerufunktsiooni
                 häirete korral, samuti samaaegsel kumariini derivaatide (teatud vere hüübimist takistava
                 toimega ravimite) manustamisel ning eakate patsientide ravimisel.

                 Astma,  kroonilise  obstruktiivse  (ahenemisega)  hingamisteede  haiguse,  heinapalaviku,
                 nina limaskesta  kroonilise turse  (ninapolüübid) või  hingamisteede  kroonilise
                 infektsiooniga  (millega  kaasuvad  heinapalavikutaolised  nähud)  patsientidel  võib
                 ibuprofeeni  toimel  vallanduda  astmahoog  (nn  analgeetikumi  talumatus/analgeetikumi
                 astma), pehmete kudede (keele, näo, kaela ja kõri) turse või nõgestõbi.

                 Ettevaatus on vajalik indutseeritud (vallandunud) porfüüria ja süsteemse sidekoe haiguse
                 (erütematoosse luupuse ja segakollagenooside) korral.

                 Nägemishäirete tekkimisel tuleb ravi lõpetada.

                 IBUPROFEN-GRINDEKS võib olla seotud südamelihaseinfarkti või insuldi kõrgenenud
                 riskiga. Risk on tõenäolisem suurte annuste võtmisel ja pikaajalisel kasutamisel. Ärge
                 ületage ravimi soovitatavat annust või ravi kestust.

                 Kui teil on probleeme südamega, kui teil on olnud hiljuti südamelihaseinfarkt või kui te
                 arvate,  et  teil  esineb  risk  selliste  seisundite  tekkimiseks  (näiteks  kui  teil  on  kõrge
                 vererõhk, suhkurtõbi, kõrge kolesteroolisisaldus veres või kui te suitsetate), siis peate
                 enne IBUPROFEN-GRINDEKS’i võtmist rääkima sellest oma raviarstile või apteekrile.

                 IBUPROFEN-GRINDEKS’i  kasutamise  ajal  peab  vältima  teiste  mittesteroidsete
                 põletikuvastaste ainete (MSPVA-de) kasutamist.

                 Seedetrakti verejooksu, haavandumise või/ja perforatsiooni (mulgustumise) risk on teil
                 kõrgem siis, kui teil on MSPVA-de annust suurendatud või kui teil on varasemalt olnud
                 seedetrakti haavand, eriti kui haavand on komplitseerunud (tüsistunud) verejooksu või
                 mulgustusega  ning  ka  siis,  kui  te  olete  eakas.  Teil  peab  ravi  alustama  võimalusel
                 väikseima annusega.

                 Palun  teatage  oma  raviarstile  mistahes  ebatavalisest  seedetrakti  sümptomist  (eriti
                 seedetrakti verejooksust), eriti kui need ilmnevad ravi alguses.


                Kui  ibuprofeenravi  ajal  tekib  seedetrakti  verejooks  või  haavand,  tuleb  ravi  kohe
                 katkestada.

                 MSPVA-sid peavad ettevaatusega ja arsti järelevalve all kasutama eelnevalt seedetrakti
                 haigusi (haavandiline koliit e jämesoolepõletik, Crohni tõbi) põdenud patsiendid.
                 Ettevaatus on vajalik, kui te kasutate samaaegselt seedetrakti haavandi ja verejooksu riski
                 suurendavaid  ravimeid nagu suukaudsed kortikosteroidid, vere hüübimist vähendavad
                 ravimid (antikoagulandid, nt varfariin), selektiivsed serotoniini tagasihaarde inhibiitorid
                 (teatud antidepressandid) või   trombotsüütide  agregatsiooni inhibiitorid nagu
                 atsetüülsalitsüülhape.

                 On mõningad tõendid, et põletikuvastased ja valuvaigistavad ravimid (sh ka ibuprofeen)
                 võivad  põhjustada  naistel  viljakuse  langust.  Häire  on  pöörduv  ning  möödub  ravimi
                 kasutamise lõpetamisel.

                 MSPVA-de kasutamisel on väga harva tekkinud rasked nahakahjustused, millest mõned
                 võivad  lõppeda  surmaga  (sh  eksfoliatiivne  dermatiit,  Stevensi-Johnsoni  sündroom,
                 toksiline epidermaalne nekrolüüs). Suurim risk nahareaktsioonide tekkeks on ravi alguses
                 (eriti ravi esimesel kuul).
                 Katkestage IBUPROFEN-GRINDEKS’i manustamine otsekohe ja pöörduge arsti poole,
                 kui ilmneb nahalööve, limaskesta kahjustus või mõni muu ülitundlikkuse sümptom.

                 Kasutamine koos teiste ravimitega
                 Palun informeerige oma arsti või apteekrit kui te kasutate või olete hiljuti kasutanud
                 mingeid muid ravimeid, kaasa arvatud ilma retseptita ostetud ravimeid.

                 IBUPROFEN-GRINDEKS võib nõrgendada järgmiste ravimite toimet:
                 - diureetikumid ehk kuseeritust suurendavad ained (nt hüdroklorotiasiid, furosemiid jt);
                 - kõrgenenud vererõhku alandavad ravimid.
                 IBUPROFEN-GRINDEKS võib tugevdada järgmiste ravimite toimet:
                 - liitiumipreparaadid;
                 - metotreksaat, mida kasutatakse keemiaraviks ja ka mõningate podagravormide korral.

                 Hepariini kasutamine koos ibuprofeeniga suurendab verejooksu ja -valumite tekke ohtu.

                 IBUPROFEN-GRINDEKS’iga koosmanustamisel suureneb südameglükosiidide sisaldus
                 seerumis.

                 Antidepressant moklobemiid suurendab ibuprofeeni toimet.

                 Neerule kahjulike toimete tekkimise oht võib suureneda kui ibuprofeeni manustatakse
                 koos tsüklosporiiniga, mis on siirikute hülgamisreaktsiooni vältimiseks kasutatav ravim.

                 Kaptopriili  (vererõhu  alandamiseks  kasutatav  ravim)  ja  ibuprofeeni  samaaegne
                 kasutamine võib tõsta ägeda neerupuudulikkuse riski.


                Atsetüülsalitsüülhappega manustamisel väheneb IBUPROFEN-GRINDEKS’i toime.

                 Kuseeritust  suurendava    aine   triamtereeni  ja    IBUPROFEN-GRINDEKS’i
                 koosmanustamine võib põhjustada ägedat neerupuudulikkust.

                 Ibuprofeeni  samaaegne  manustamine  glükokortikoidide,  pentoksifülliini,  alkoholi  või
                 teiste  mittesteroidsete  põletikuvastaste  ainetega  suurendab  seedetrakti  kõrvaltoimete
                 tekkeohtu (vt lõik „Kõrvaltoimed“).

                 Mittesteroidsed  põletikuvastased  ravimid  (vt  lõik  „Ärge  kasutage  IBUPROFEN-
                 GRINDEKS’it“)    võivad   suurendada   mikroobivastaste ravimite   kinolooni  ja
                 tsiprofloksatsiini  kesknärvisüsteemi  kõrvaltoimete  sagedust  ning  suhkurtõve  ravis
                 kasutatavate sulfonüüluureate toimet.
                 MSPVA-d võivad suurendada antikoagulantide (näiteks varfariin) toimet.

                 Trombotsüütide  agregatsiooni  inhibiitorid  ja  selektiivsed  serotoniini  tagasihaarde
                 inhibiitorid (teatud depressiooniravimid) suurendavad seedetrakti verejooksu riski.

                 Kasutamine koos toidu ja joogiga
                 Seda ravimit on soovitatav võtta koos toidu või piimaga.

                 Rasedus ja imetamine
                 Rasedus
                 Kuigi  kirjanduses  ei  ole  teateid  teratogeense  toime  kohta,  ei  ole  IBUPROFEN-
                 GRINDEKS’it nagu ka kõiki teisi mittesteroidseid põletikuvastaseid ravimeid soovitatav
                 manustada  kuni  raseduse 20. nädalani,  kuna prostaglandiini sünteesi inhibiitoritel  on
                 täheldatud kahjulikku toimet rasedusele ja/või lootele/vastsündinule (epidemioloogilistel
                 uuringutel on täheldatud suuremat nurisünnituse ja südame väärarengute ohtu).
                 Alates  20.  rasedusnädalast  on   prostaglandiini inhibiitorid vastunäidustatud.
                 Prostaglandiini inhibiitorite toimel võib loote arterioosjuha enneaegselt sulguda, pikeneda
                 sünnitusjärgne  veritsusaeg  ja  väheneda  emaka  kontraktsioonid,  mis  viib  pikenenud
                 sünnitegevusele.
                 Imetamine
                 Toimeaine ibuprofeen eritub rinnapiima väga väikestes kogustes, mis tõenäoliselt imikut
                 ei ohusta. Raviannuste lühiajalisel kasutamisel ei ole imetamise katkestamine vajalik.
                 Pikemaajalise ravi või suuremate annuste (rohkem kui 1600 mg ööpäevas) kasutamisel
                 on soovitatav rinnaga toitmine lõpetada.
                 Enne ravimi kasutamist pidage nõu arsti või apteekriga.

                 Autojuhtimine ja masinatega töötamine
                 Patsiendid, kellel esineb pearinglust või teisi kesknärvisüsteemi häireid, peaksid vältima
                 autojuhtimist ja mehhanismide käsitsemist.


                 3.    KUIDAS IBUPROFEN-GRINDEKS’IT KASUTADA


                Võtke IBUPROFEN-GRINDEKS´it alati täpselt nii nagu arst on teile rääkinud. Kui te ei
                 ole milleski kindel, pidage nõu oma arsti või apteekriga.

                 Täiskasvanud, eakad ja üle 12- aastased noorukid
                 IBUPROFEN-GRINDEKS´it tuleb kasutada minimaalses efektiivses annuses võimalikult
                 lühikese aja jooksul. Kui ravimit kasutatakse rohkem kui 10 päeva või kui sümptomid
                 halvenevad, peab patsient konsulteerima arstiga.
                 Operatsiooni- või traumajärgne valu, hambavalu, äge lihasvalu, liigeste nihestused ja
                 nikastused: 400…600 mg kolm kuni neli korda päevas, ägeda valu ravi korral 800 mg
                 kolm korda päevas.
                 Teiste sidekoe haiguste korral on põletikuvastane valuvaigistav annus 600 kuni 2400 mg
                 päevas.
                 Valulik menstruatsioon: 400…600 mg kolm korda päevas.
                 Migreen: profülaktiline annus on 400 mg kolm korda päevas ja esimeste sümptomite
                 ilmnemisel 400…800 mg päevas.
                 Lühiajalise palaviku ja valu korral: 400…600 mg kolm kuni neli korda päevas.
                 Lapsed
                 20...40  mg/kg  ööpäevas,  jaotatuna  3...4  annuseks.  Lastele  kehakaaluga  üle  20  kg
                 manustatakse 200 mg 3 korda ööpäevas; kehakaaluga üle 30 kg 200…400 mg 3 korda
                 ööpäevas ja üle 40 kg kaaluvatele lastele 400 mg 3 korda ööpäevas.

                 Tabletti tuleb võtta rohke vedelikuga.
                 Mao-seedetrakti häirete korral manustada koos toidu või piimaga.

                 Kui arst on määranud teistsuguse annustamise, siis tuleb järgida arsti ettekirjutusi.
                 Haigusnähtude püsimisel konsulteerige arstiga.

                 Kui te võtate IBUPROFEN-GRINDEKS’it rohkem kui ette nähtud
                 Üleannustamise  sümptomid:  peavalu,  peapööritus,  uimasus,  teadvuskadu,  samuti
                 kõhuvalu,  iiveldus ja  oksendamine,   kaaliumisisalduse tõus  veres, happeliste
                 ainevahetusproduktide kuhjumisest tingitud kudede happelisus, kehatemperatuuri tõus,
                 hingamispuudulikkus, kooma.
                 Üleannustamisnähtude  ilmnemisel  või  üleannustamise  kahtluse  korral  pöörduge
                 viivitamatult arsti poole. Võtke ravimi pakend arsti juurde kaasa.


                 4.    VÕIMALIKUD KÕRVALTOIMED

                 Nagu kõik ravimid, võib ka IBUPROFEN-GRINDEKS põhjustada kõrvaltoimeid, kuigi
                 kõigil neid ei teki.
                 Kõrvaltoimed on tavaliselt nõrgalt väljendunud ja mööduvad.
                 Kõige  sagedamini  esinevad  seedetrakti  häired.  Tekkida  võivad  peptilised  (mao-  või
                 kaksteistsõrmiku)  haavandid,  perforatsioon  (mulgustumine)  või  seedetrakti  verejooks,
                 mis mõnikord võib lõppeda surmaga, eriti vanemas eas patsientidel. Esineda võivad ka
                 iiveldus,  oksendamine,  kõhulahtisus,  kõhupuhitus,  kõhukinnisus,  ebamugavustunne
                 kõhus,  kõhuvalu,  veriroe,  veriokse,  haavandiline  stomatiit  (suupõletik),  Crohni  tõve


                (teatud  krooniline  soolepõletik)  ja  haavandilise koliidi  (jämesoolepõletik) ägenemine.
                 Harvem  võib  tekkida gastriit (maopõletik).  Juhul, kui väljaheide  on musta  värvi  või
                 verine, katkestage ravi ja võtke viivitamatult ühendust arstiga.
                 Aeg-ajalt  võivad  tekkida  peavalu,  peapööritus,  uimasus,  närvilisus,  kohin  kõrvus,
                 meeleolulangus, palavik, unetus, allergilised nahalööbed ja/või valgustundlikkus.
                 Harva  võib  IBUPROFEN-GRINDEKS  põhjustada  neerukahjustust,  maksakahjustust
                 (naha, limaskestade ja silmavalgete kollasust, maksaensüümide aktiivsuse muutusi).
                 Harva  võivad  tekkida  ülitundlikkusreaktsioonid  nahalööbe  ja  sügelusega,  samuti
                 astmahood (võimalik vererõhu langus). Juuste väljalangemine, kuseerituse vähenemine,
                 tursed, üldine haiglaslik enesetunne võivad olla nefrootilise sündroomi või interstitsiaalse
                 nefriidi  (teatud  neerupõletikud)  sümptomiteks,  mille  tagajärjel  võib  tekkida  äge
                 neerupuudulikkus. Võib tekkida verikusesus. Soodumus jäsemete tursete tekkeks, eriti
                 kõrgvererõhuga patsientidel.
                 Süsteemse  erütematoosse  luupusega  (s.o  autoimmuunhaigus,  mille  sümptomiteks  on
                 muuhulgas   näolööbed,   tundlikkus   päikesekiirgusele, juuste  väljalangemine,
                 liigesepõletikud, muutused vere rakulises koostises ning üldseisundi halvenemine) haigel
                 võivad tekkida ajukelmepõletik ja/või nägemishäired. Sellisel juhul tuleb ravi lõpetada.
                 Väga harva võib IBUPROFEN-GRINDEKS põhjustada muutusi vere rakulises koostises,
                 näiteks  aneemiat  (kehvveresust), leukopeeniat,  agranulotsütoosi ja trombotsütopeeniat
                 (vastavalt  granulotsüütide  ehk  vere  valgeliblede,  trombotsüütide  ehk  vereliistakute
                 vähesust  veres).  Eelnimetatud  haiguste  üldnähud  on  väsimus,  peavalu,  peapööritus,
                 nõrkus,  palavik.  Aneemia  üldnähud  on  kiirenenud  südametegevus,  hingeldamine,
                 mõnikord valu ja rõhumistunne rinnus, haige kerge ärrituvus, aeg-ajalt esinev apaatsus,
                 kohin kõrvus,  virvendus silmade ees, naha ja limaskestade kahvatus. Leukopeenia ja
                 agranulotsütoosi puhul võivad ilmneda naha- ja limaskestade infektsioonid (nakkused).
                 Trombotsütopeenia korral võivad tekkida väikesed verevalumid nahal või limaskestadel.
                 Väga  harva  võivad  tekkida  ägedad  villilised  nahareaktsioonid,  sh  Stevensi-Johnsoni
                 sündroom ja toksiline epidermaalne nekrolüüs.

                 Kui  ükskõik  milline  kõrvaltoimetest  muutub  tõsiseks  või  kui  te  märkate  mõnda
                 kõrvaltoimet, mida selles infolehes ei ole nimetatud, palun rääkige sellest oma arstile või
                 apteekrile.


                 5.    KUIDAS IBUPROFEN-GRINDEKS’IT SÄILITADA

                 Hoida laste eest varjatud ja kättesaamatus kohas.
                 Hoida temperatuuril kuni 25 °C.
                 Hoida originaalpakendis valguse eest kaitstult.

                 Ärge  kasutage  IBUPROFEN-GRINDEKS’it  pärast  kõlblikkusaega,  mis  on  märgitud
                 pakendile. Kõlblikkusaeg viitab kuu viimasele päevale.

                 Ravimeid ei tohi ära visata kanalisatsiooni kaudu ega koos majapidamisprügiga. Küsige
                 oma apteekrilt, kuidas hävitatakse ravimeid, mida enam ei vajata. Need meetmed aitavad
                 kaitsta keskkonda.


                6. LISAINFO

                 Mida IBUPROFEN-GRINDEKS sisaldab
                 Toimeaine on ibuprofeen.
                 Üks tablett sisaldab 200 mg või 400 mg ibuprofeeni.

                 Abiained  on  mikrokristalne  tselluloos,  tärklis,  povidoon,  naatriumkroskarmelloos,
                 steariinhape, veevaba kolloidne ränidioksiid, karnaubavaha, värvaine Opadry Pink 85F
                 24678 (200 mg tabletid), värvaine Opadry II White 33G 28705 (400 mg tabletid).

                 Kuidas IBUPROFEN-GRINDEKS välja näeb ja pakendi sisu
                 Valged  või  hallika  varjundiga  ümmargused  kaksikkumerad õhukese polümeerikattega
                 tabletid.
                 10 õhukese polümeerikattega tabletti blisterpakendis.
                 200 mg õhukese polümeerikattega tabletid: 2 või 5 blisterpakendit pappkarbis.
                 400 mg õhukese polümeerikattega tabletid: 1, 2 või 3 blisterpakendit pappkarbis.

                 Müügiloa hoidja ja tootja
                 AS GRINDEKS.
                 Krustpils 53, Rīga, LV-1057, Läti
                 Tel.: +371 67083205
                 Faks: +371 67083505
                 e-mail: grindeks@grindeks.lv

                 Lisaküsimuste tekkimisel selle ravimi kohta pöörduge palun müügiloa hoidja kohaliku
                 esindaja poole:

                 AS Grindeks Eesti filiaal
                 Tondi 33, 11316 Tallinn
                 Tel.: +372 6120224
                 Faks: +372 6120331

                 Infoleht on viimati kooskõlastatud aprillis 2011
