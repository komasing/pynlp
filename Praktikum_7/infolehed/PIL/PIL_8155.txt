

                             PAKENDI INFOLEHT: INFORMATSIOON KASUTAJALE

                                  Panthenol-ratiopharm Wundbalsam, 50 mg/g kreem
                                                   Dekspantenool


              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks kasutama
              Panthenol-ratiopharm Wundbalsam’it täpselt juhistele vastavalt.
              -    Hoidke infoleht alles, et seda vajadusel uuesti lugeda.
              -    Lisainformatsiooni saamiseks pidage nõu oma apteekriga.
              -    Kui haigussümptomid süvenevad ega leevendu, peate oma arstiga ühendust võtma.
              -    Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1.   Mis ravim on Panthenol-ratiopharm Wundbalsam ja milleks seda kasutatakse
              2.   Mida on vaja teada enne Panthenol-ratiopharm Wundbalsami’i kasutamist
              3.   Kuidas Panthenol-ratiopharm Wundbalsam’it kasutada
              4.   Võimalikud kõrvaltoimed
              5.   Kuidas Panthenol-ratiopharm Wundbalsam’it säilitada
              6.   Lisainfo



              1.   MIS RAVIM ON PANTHENOL-RATIOPHARM WUNDBALSAM JA MILLEKS SEDA
                   KASUTATAKSE

              Panthenol-ratiopharm Wundbalsam’it kasutatakse kergete nahakahjustuste toetavaks raviks.


              2.   MIDA ON VAJA TEADA ENNE PANTHENOL-RATIOPHARM WUNDBALSAM’I
                   KASUTAMIST

              Ärge kasutage Panthenol-ratiopharm Wundbalsam’it
              -    kui te olete allergiline (ülitundlik) dekspantenooli või Panthenol-ratiopharm Wundbalsam’i
                   mõne koostisosa suhtes.
              -    kui te olete allergiline (ülitundlik) kaaliumsorbaadi suhtes.

              Kasutamine koos teiste ravimitega
              Palun informeerige oma arsti või apteekrit kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.

              Samaaegne kondoomide ja Panthenol-ratiopharm Wundbalsam’i kasutamine genitaal- või
              anaalpiirkonnas võib vähendada kondoomide vastupidavust ning seoses sellega ka nende
              usaldusväärsust.

              Rasedus ja imetamine
              Raseduse ja rinnaga toitmise ajal on Panthenol-ratiopharm Wundbalsam’i kasutamine lubatud.

              Oluline teave mõningate Panthenol-ratiopharm Wundbalsam’i koostisainete suhtes
              Lanoliin, tsetostearüülalkohol ja kaaliumsorbaat võivad põhjustada endeemilisi nahareaktsioone (nt
              kontaktdermatiit).


              3.   KUIDAS PANTHENOL-RATIOPHARM WUNDBALSAM’IT KASUTADA

                                                        1


             Kasutage Panthenol-ratiopharm Wundbalsam’it alati täpselt nii, nagu on kirjas pakendi infolehel. Kui
              te ei ole milleski kindel, pidage nõu oma arsti või apteekriga.

              Kui ei ole teisiti määratud, võib kreemi määrida üks või mitu korda päevas õhukese kihina ravitavale
              nahapinnale. Ravi kestus sõltub haiguse iseloomust ja raskusest. Haigusnähtude püsimisel
              konsulteerige arstiga.

              Kui teil on tunne, et Panthenol-ratiopharm Wundbalsam’i toime on liiga tugev või liiga nõrk, pidage
              nõu oma arsti või apteekriga.

              Kui te kasutate Panthenol-ratiopharm Wundbalsam’it rohkem kui ette nähtud
              Panthenol-ratiopharm Wundbalsam’i mitte-eesmärgipärane (näiteks seespidine) kasutamine suurtes
              annustes ei ole põhjustanud toksilisi kõrvaltoimeid.


              4.   VÕIMALIKUD KÕRVALTOIMED

              Nagu kõik ravimid, võib ka Panthenol-ratiopharm Wundbalsam põhjustada kõrvaltoimeid, kuigi kõigil
              neid ei teki.

              Harva (vähem kui ühel patsiendil 1000-st, kuid rohkem kui ühel patsiendil 10 000-st) on täheldatud
              ülitundlikkusreaktsioonide (nt allergilised nahareaktsioonid) teket. Ülitundlikkuse esinemisel
              tsetostearüülalkoholi suhtes võivad tekkida allergilised reaktsioonid. Seoses kaaliumsorbaadi
              sisaldusega ravimis võivad nimetatud ainele tundlikel patsientidel tekkida ärritusnähud näiteks
              nahapõletike näol.

              Kui nimetatud kõrvaltoimed ilmnevad esimest korda või teie seisund halveneb, lõpetage Panthenol-
              ratiopharm Wundbalsam’i kasutamine ja konsulteerige oma arstiga.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.   KUIDAS PANTHENOL-RATIOPHARM WUNDBALSAM’IT SÄILITADA

              Hoida laste eest varjatud ja kättesaamatus kohas.

              Hoida temperatuuril kuni 30ºC. Pärast avamist säilib kreem 12 kuud.

              Ärge kasutage Panthenol-ratiopharm Wundbalsam’it pärast kõlblikkusaega, mis on märgitud karbil.
              Kõlblikkusaeg viitab kuu viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta keskkonda.


              6.   LISAINFO

              Mida Panthenol-ratiopharm Wundbalsam sisaldab

              -    Toimeaine on dekspantenool. 1 g kreemi sisaldab 50 mg (5%) dekspantenooli.
              -    Abiained on lanoliin, lanoliini-alkoholi salv, valge pehme parafiin,
                   isooktadekanooldiglütseroolsuktsinaat (Imwitor 780 K), keskmise ahelaga triglütseriidid
                   (Miglyol 812), naatriumtsitraat, sidrunhappe monohüdraat, kaaliumsorbaat, puhastatud vesi.

              Pakendi sisu

                                                        2


             Pakendis on 35 g või 100 g kreemi.
              Kõik pakendi suurused ei pruugi olla müügil.

              Müügiloa hoidja:
              ratiopharm GmbH
              Graf-Arco-Strasse 3
              89079 Ulm
              Saksamaa

              Tootja:
              Merckle GmbH
              Ludwig-Merckle-Str. 3, 89143 Blaubeuren
              Saksamaa


              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              ratiopharm
              Akadeemia tee 19
              12618 Tallinn
              Tel: +372 6383 006


              Infoleht on viimati kooskõlastatud: septembris 2007





























                                                        3
