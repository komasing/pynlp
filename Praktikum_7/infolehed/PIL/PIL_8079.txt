

                             PAKENDI INFOLEHT: INFORMATSIOON KASUTAJALE

                              Propra-ratiopharm 40 mg, õhukese polümeerikattega tabletid
                                                   Propranolool

              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage palun nõu arsti või apteekriga.
              -    Ravim on välja kirjutatud isiklikult teile ja seda ei tohi anda kellelegi teisele. Ravim võib olla
                   neile kahjulik isegi juhul, kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile.

              Infolehes antakse ülevaade:
              1.   Mis ravim on Propra-ratiopharm 40 mg’i ja milleks seda kasutatakse
              2.   Mida on vaja teada enne ravimi Propra-ratiopharm 40 mg’i kasutatakse
              3.   Kuidas ravimit Propra-ratiopharm 40 mg’i kasutada
              4.   Võimalikud kõrvaltoimed
              5.   Ravimi Propra-ratiopharm 40 mg’i säilitamine
              6.   Lisainfo


              1.   MIS   RAVIM     ON   PROPRA-RATIOPHARM          40  MG    JA   MILLEKS     SEDA
                   KASUTATAKSE

              Ravimgrupp
              Beeta-adrenoblokaator.

              Näidustused
                 -    Arteriaalne hüpertensioon (kõrge vererõhk).
                 -    Stenokardia (valu ja pigistustunne rinnus).
                 -    Südame rütmihäirete profülaktika ja ravi.
                 -    Ägeda südamelihaseinfarkti järgsete tüsistuste profülaktika.
                 -    Täiendava  ravimina  hüpertroofilisekardiomüopaatia  (teatud südamehaigus)  ja
                       feokromotsütoomi (neerupealise kasvaja) korral.
                 -    Migreeni profülaktika.
                 -    Essentsiaalne treemor (värinad).

              2.   MIDA  ON  VAJA  TEADA  ENNE  RAVIMI  PROPRA-RATIOPHARM  40  MG’i
                   KASUTAMIST

              Ärge kasutage ravimit Propra-ratiopharm 40 mg’i järgmistel juhtudel:
                 -    ülitundlikkuse esinemine propranolooli, teiste beeta-adrenoblokaatorite või ravimi mõne
                       abiaine suhtes
                 -    südametöö nõrkus (väljendunud südamepuudulikkus)
                 -    šokk
                 -    kodadelt vatsakestele erutuse ülekande häired (II või III astme AV-blokaad)
                 -    siinussõlme nõrkuse sündroom
                 -    ülejuhtehäired siinussõlme ja kodade vahel (sinuatriaalne blokaad)
                 -    enne ravi alustamist rahuoleku pulss alla 50 löögi minutis (bradükardia)
                 -    oluliselt langenud vererõhk (hüpotoonia)
                 -    vere liighappesus (atsidoos)
                 -    kalduvus  bronhospasmi  tekkeks  (bronhiaalne  hüperreaktiivsus,  näiteks  bronhiaalastma
                       puhul)
                 -    perifeersete vereringehäirete hilisstaadiumid
                 -    samaaegne   ravi  teatud  tüüpi  antidepressantide -  MAO-inhibiitoritega (v.a
                       MAO-B-inhibiitorid)

                                                        1


             Propranolool-ravi saavatele patsientidele on verapamiili või diltiaseemi tüüpi kaltsiumiantagonistide
              või teiste antiarütmikumide (näiteks disopüramiid) veenisisene manustamine vastunäidustatud (v.a
              erakorralises meditsiinilises abis).

              Eriline ettevaatus on vajalik ravimiga Propra-ratiopharm 40 mg-ga:
                 -    Kerged ülejuhtehäired kodadelt vatsakestele (I astme AV-blokaad)
                 -    Suhkruhaiged (diabeetikud), kelle veresuhkru tase on väga kõikuv (oht veresuhkru languse
                       tekkeks)
                 -    Pikaajaline dieet ja suur kehaline koormus (oht suure veresuhkru languse tekkeks)
                 -    Hormoone tootev  neerupealiste  kasvaja (feokromotsütoom;  vajalik eelnevalt  manustada
                       alfa-adrenoretseptorite blokaatoreid)
                 -    Maksafunktsiooni häiretega patsiendid (vt Kuidas kasutada ravimit Propra-ratiopharm 40
                       mg)
                 -    Neerufunktsiooni häiretega patsiendid  (vt Võimalikud kõrvaltoimed  ja  Kuidas kasutada
                       ravimit Propra-ratiopharm 40 mg’i)

              Kui  patsiendil  endal  või  tema  perekonnas  esineb  soomussammaspoolt  (psoriaasi),  tuleb  enne
              beeta-adrenoblokaatorite (näiteks Propra-ratiopharm 40 mg’i) kasutamist hoolikalt kaaluda kasu ja
              riski suhet.

              Beeta-adrenoblokaatorid  võivad  suurendada  tundlikkust  allergeenide  suhtes  ja  põhjustada raskeid
              anafülaktilisi reaktsioone (ägedad allergilised reaktsioonid). Seetõttu tuleb ravimit kasutada ainult
              äärmisel  vajadusel, kui  varem on  teadaolevalt  esinenud  raskeid  ülitundlikkusreaktsioone  või  kui
              kasutatakse teatud kindlat ravi, et vähendada patsiendi tundlikkust sümptomeid põhjustava allergeeni
              suhtes.

              Kuna  teiste  beeta-adrenoblokaatorite  kasutamisel  on  esinenud  rasket  maksakahjustust,  tuleb
              reeglipäraste ajavahemike järel kontrollida maksafunktsiooni näitajaid (vt Võimalikud kõrvaltoimed).

              Maksa-  ja  neerufunktsiooni  raske  häire  puhul  on  ravimi  Propra-ratiopharm  40  mg’i  eritumine
              vähenenud,  mistõttu tuleb teatud  juhtudel annust vähendada (vt Kuidas  kasutada ravimit  Propra-
              ratiopharm 40 mg’i).

              Kuna veresuhkru languse sümptomid võivad esineda varjatult, on vajalik reeglipärane veresuhkru
              taseme kontroll.

              Kontaktläätsede kandjad võivad täheldada pisaravedeliku vähenemist.

              Ravi tohib katkestada  või  muuta ainult arstiga  eelnevalt  konsulteerides. Pikaajaline ravi  Propra-
              ratiopharm 40 mg-ga katkestatakse või lõpetatakse annuste järkjärgulise vähendamisega. Ravi järsk
              lõpetamine võib põhjustada südamelihase verevarustuse häireid (südame isheemiat) koos stenokardia
              ägenemisega, südamelihaseinfarkti või kõrgvererõhutõve süvenemist.

              Rasedus
              Enne ravimi kasutamist pidage nõu arsti või apteekriga.
              Ravimit Propra-ratiopharm 40 mg’i tohib raseduse ajal kasutada ainult raviarsti korraldusel.

              Imetamine
              Enne ravimi kasutamist pidage nõu arsti või apteekriga.
              Propranolool imendub rinnapiima. Kuigi rinnapiima imendunud toimeaine kogus ei ole tõenäoliselt
              lapsele ohtlik, tuleb rinnapiimatoidul olevaid lapsi jälgida

              Autojuhtimine ja masinatega töötamine:
              Kõrgenenud  vererõhu  ravimisel  on  vajalik  regulaarne  arstlik  kontroll.  Olenevalt  individuaalsest
              reaktsioonist ravimile võib reaktsioonikiirus muutuda sellises ulatuses, mis mõjutab võimet aktiivselt


                                                        2


             liikluses osaleda, masinaid käsitseda või kindla toeta töötada. See kehtib eelkõige ravi alguses, annuste
              suurendamisel, ravimpreparaatide vahetamisel ja samaaegsel alkoholi tarvitamisel.

              Kasutamine koos teiste ravimitega:
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.

              Ravimi  Propra-ratiopharm  40  mg’i  samaaegsel  kasutamisel  koos  insuliini  või  suukaudsete
              diabeediravimitega  võivad  mõlema  ravimi  toimed  tugevneda  või  pikeneda.  Veresuhkru  languse
              (hüpoglükeemia)  sümptomid  (eelkõige  südamelöögisageduse  kiirenemine  e  tahhükardia  ja  käte
              värisemine  e  treemor)  esinevad  varjatud  kujul  või  nõrgemana.  Seetõttu  on  vajalik  veresuhkru
              reeglipärane kontroll.

              Ravimi Propra-ratiopharm 40 mg’i kasutamisel koos tritsükliliste antidepressantide, barbituraatide ja
              fenotiasiinide  ning  samuti  nitroglütseriini,  kuseeritust  suurendavate  ravimite  (diureetikumide),
              veresooni  laiendavate  ravimite  (vasodilataatorite)  ja  teiste  vererõhku  alandavate  ravimitega  võib
              vererõhu langus tugevneda.

              Samaaegsel Propra-ratiopharm 40 mg’i ja nifedipiini tüüpi kaltsiumiantagonistide kasutamisel võib
              vererõhku langetav  toime  tugevneda  ja  mõnikord   võib  tekkida  südametöö   nõrkus
              (südamepuudulikkus).

              Ravimi  Propra-ratiopharm 40   mg’i   ja  antiarütmikumide  südamejõudlust  vähendavad
              (kardiodepressiivsed) toimed võivad summeeruda.

              Ravimi Propra-ratiopharm 40 mg’i samaaegsel kasutamisel koos verapamiili või diltiaseemi tüüpi
              kaltsiumiantagonistide või teiste antiarütmikumidega (näiteks disopüramiid) tuleb patsienti hoolikalt
              jälgida,  kuna  võivad  tekkida  vererõhu  langus  (hüpotensioon),  oluline  südamelöögisageduse
              aeglustumine (bradükardia) või muud südamerütmihäired.

              Märkus:
              Verapamiili ja diltiaseemi tüüpi kaltsiumiantagoniste või teisi antiarütmikume (näiteks disopüramiid)
              ei  tohi  Propra-ratiopharm  40  mg’i  ravi  saavatele  patsientidele  veenisiseselt  manustada  (va
              erakorralises meditsiinilises abis).

              Samaaegsel  Propra-ratiopharm  40  mg’i  ja  südameglükosiidide,  alfa-metüüldopa,  guanfatsiini  või
              klonidiini  manustamisel  võib  südame  löögisagedus  oluliselt  langeda  või  tekkida  südame
              erutusjuhtehäired.

              Ravimi Propra-ratiopharm 40 mg’i kasutamise ajal klonidiinravi järsk lõpetamine võib põhjustada
              vereõhu liigset tõusu. Seetõttu tuleb ravi klonidiiniga lõpetada alles siis, kui Propra-ratiopharm 40
              mg’i  manustamise  lõpetamisest  on  möödunud  mõni  päev.  Seejärel  võib  klonidiinravi  järkjärgult
              lõpetada (vt vastava klonidiini preparaadi pakendi infolehte).

              Propra-ratiopharm 40 mg’i manustamisel samaaegselt noradrenaliini või adrenaliiniga võib vererõhk
              märkimisväärselt tõusta.

              Monoaminooksüdaasi  inhibiitoreid  (MAO-inhibiitoreid)  ei  tohi  manustada  samaaegselt  ravimiga
              Propra-ratiopharm 40 mg’i, kuna on oht vererõhu liigseks tõusuks (hüpertensiooni tekkeks).

              Indometatsiin võib vähendada propranolooli vererõhku alandavat toimet.

              Propranolooli manustamisel koos narkootiliste ainetega võib vererõhu langus olla suurem. Ravimite
              südamejõudlust vähendavad toimed (negatiivsed inotroopsed toimed) võivad liituda.

              Perifeersete lihaslõõgastite (kasutatakse operatsioonide ajal) (näiteks suksametoonium, tubokurariin)
              põhjustatud neuromuskulaarne blokaad võib beeta-adrenoblokaatorite mõjul tugevneda.

                                                        3


             Kui  propranoloolravi  ei  saa  enne  üldanesteesias  teostatavaid  operatsioone  või  enne  perifeersete
              lihaslõõgastite kasutamist lõpetada, tuleb narkoosiarsti teavitada propranolooli kasutamisest.

              Tsimetidiin tugevdab propranolooli toimet.

              Tähelepanu, nimetatud koostoimed võivad tekkida ka juhul kui eelnimetatud ravimeid on kasutatud
              mõni aeg enne Propra-ratiopharm 40 mg-ga!


              3.   KUIDAS KASUTADA RAVIMIT PROPRA-RATIOPGARM 40 MG’i

              Järgnevalt toodud annused kehtivad juhul, kui arst ei ole teile ravimit Propra-ratiopharm 40 mg’i teisiti
              määranud. Palun pidage kinni kasutamisjuhendist, vastasel juhul ei pruugi Propra-ratiopharm 40 mg’i
              õigesti toimida.

              Annused määratakse individuaalselt, arvestades eelkõige ravimi toimet. Määratud annust ei tohi ilma
              arsti vastava korralduseta muuta.

              Arteriaalse hüpertensiooni korral manustatakse ravi alguses tavaliselt 80 mg ööpäevas. Vajadusel võib
              iga  nädal  annuseid  suurendada.  Säilitav  annus  on  160...320  mg  ööpäevas,  jaotatuna  2...4
              üksikannuseks.
              Koronaartõve ja stenokardia ning tahhükardia korral ravi alguses 40 mg 3 korda ööpäevas. Annus
              peab olema individualiseeritud.
              Migreeni  profülaktikaks  täiskasvanule  algul  40  mg  2...3  korda  ööpäevas,  annust  tavaliselt
              suurendatakse kuni 80 mg-ni 2...3 korda ööpäevas. Lapsele 1,5...2 mg/kg, jagatuna 3...4 annuseks
              ööpäevas.
              Feokromotsütoomi  raviks  tuleb  enne  või  samaaegselt  ß-adrenoblokaatoritega  manustada  α-
              adrenoblokaatoreid.
              Essentsiaalse treemori raviks algul 40 mg 2...3 korda ööpäevas, mida võib sõltuvalt ravitulemusest
              nädalaste intervallidega samas koguses suurendada. Säilitusannus 80...160 mg ööpäevas.

              Tabletid neelatakse alla tervetena koos vedelikuga.
              Ravi ajal tuleb jälgida patsiendi pulssi, mille sagedus ei tohi langeda alla 50 löögi minutis. Annuste
              muutmine või ravi katkestamine võib toimuda ainult arsti kontrolli all. Propranoloolravi tuleb lõpetada
              annuseid järkjärgult vähendades.

              Märkus:
              Neerufunktsiooni raske häire puhul tuleb teatud juhtudel annust vähendada.

              Ravi kestuse määrab arst.

              Kui Te kasutate ravimit Propra-ratiopharm 40 mg’i rohkem kui ette nähtud:

              Palun  informeerige  ravimi  üleannustamise  kahtlusest koheselt  oma  arsti/kiirabiarsti,  kes  otsustab
              edasise tegevuskäigu üle!

              Mürgistuse raskusastmest olenevalt võib tekkida  oluline vererõhu  langus (hüpotoonia),
              südamelöögisageduse vähenemine  (bradükardia)kuni  südameseiskuseni, südametöö  nõrkus
              (südamepuudulikkus)  ja  kardiogeenne šokk.  Lisaks võivad  tekkida hingamishäired, bronhospasm,
              oksendamine, teadvushäired ja vahetevahel ka generaliseerunud krambihood.

              Üleannustamise või eluohtliku südamelöögisageduse ja/või vererõhu languse korral tuleb ravi Propra-
              ratiopharm 40 mg-ga katkestada.

              Ravi:


                                                        4


             Lisaks mürgistuse üldisele ravile tuleb intensiivravi tingimustes jälgida elulisi näitajaid. Kasutada
              võidakse järgmisi ravimeid:

                 -    atropiin: 0,5...2,0 mg veenisisese boolussüstena
                 -    glükagoon:  algannusena  1...10 mg  veenisiseselt  ja  sellele  järgnevalt  2...2,5 mg/h
                       püsiinfusioonina

              Adrenomimeetikume manustatakse kehakaalust ja ravimi toimest lähtuvalt: dopamiin, dobutamiin,
              isoprenaliin, ortsiprenaliin ja adrenaliin.

              Ravile mittealluva bradükardia puhul tuleb paigaldada ajutine südamestimulaator.

              Bronhospasmi  korral  võib  manustada  aerosoolina  (ebapiisava  toime  korral  ka  veenisiseselt)
              β 2 -adrenomimeetikume või veenisiseselt aminofülliini.

              Generaliseerunud krambihoogude puhul tuleks intravenoosselt manustada diasepaami.

              Kui Te unustate ravimit Propra-ratiopharm 40 mg’i kasutada:
              Ärge võtke kahekordset annust, kui ravim jäi eelmisel korral manustamata. Jätkake ravi teile määratud
              annustega.

              Toimed, mis tekivad ravimi Propra-ratiopharm 40 mg’i kasutamise enneaegsel lõpetamisel:
              Ravi tohib katkestada  või  muuta ainult eelnevalt  arstiga konsulteerides. Pikaajaline ravi  Propra-
              ratiopharm 40 mg-ga katkestatakse või lõpetatakse annuste järkjärgulise vähendamisega. Ravimi järsk
              ärajätmine võib põhjustada südamelihase verevarustuse häireid (südame isheemiat) koos stenokardia
              ägenemisega, südamelihaseinfarkti või kõrgvererõhutõve süvenemist.


              4.   VÕIMALIKUD KÕRVALTOIMED

              Nagu kõik ravimid, võib ka Propra-ratiopharm 40 mg’i põhjustada kõrvaltoimeid, kuigi kõigil neid ei
              teki.

              Eelkõige  ravi alguses võib  aegajalt esineda  kesknärvisüsteemi  häireid nagu  väsimus,  pearinglus,
              uimasus, segasus, närvilisus, higistamine, peavalu, unehäired, depressiivne meeleolu, hirmuunenäod
              või hallutsinatsioonid.

              Aegajalt  võib  esineda  mööduvaid  seedetrakti  häireid  (iiveldus,  oksendamine,  kõhukinnisus,
              kõhulahtisus).

              Aegajalt võivad tekkida allergilised nahareaktsioonid (punetus, sügelemine, eksanteem).

              Ravi Propra-ratiopharm 40   mg-ga  võib  aegajalt põhjustada  olulistvererõhu  langust,
              südamelöögisageduse  langust   (bradükardiat), lühiajalist teadvusekaotust  (minestust),
              südamepekslemist,  atrioventrikulaarseidülejuhtehäireid või   südametöö    nõrgenemist
              (südamepuudulikkust).
              Üksikjuhtudel ei saa südamepiirkonnas hooti esinevate valudega (stenokardiaga) patsientide puhul
              välistada haigusehoogude ägenemist.

              Vahetevahel võivad tekkida tundlikkusehäired (paresteesiad) ja külmatunne kätes-jalgades, harvem ka
              lihasnõrkus  ja  –krambid.  Aegajalt  on  perifeersete  vereringehäiretega  (mh  veresoonte  spasmid
              sõrmedes e Raynaud sündroom) patsientidel täheldatud haigusnähtude ägenemist.

              Seoses õhuvoolu takistuse võimaliku suurenemisega hingamisteedes võib bronhospasmile kalduvatel
              patsientidel tekkida õhupuudus (eelkõige obstruktiivsete kopsuhaiguste puhul).



                                                        5


             Harvem  on  kirjeldatud  suukuivust,  silma  sidekesta  põletikku  (konjunktiviiti)  või  pisaravedeliku
              produktsiooni  vähenemist  (täheldatud  kontaktläätsede  kandmisel),  üksikjuhtudena  on  kirjeldatud
              nägemishäireid või silma sarvkesta-sidekestapõletikku (keratokonjunktiviiti).

              Harvadel juhtudel võib seni avaldumata (latentne) suhkruhaigus väljenduda kliiniliselt või halveneda
              juba esineva suhkruhaiguse seisund. Pikaajalise range paastu või raske kehalise koormuse korral võib
              samaaegne  ravi  Propra-ratiopharm  40  mg-ga  põhjustada  veresuhkru  langust  (hüpoglükeemiat).
              Alanenud  veresuhkrutaseme  (hüpoglükeemia)  nähud   võivad   olla  varjatud  (eelkõige
              südamelöögisageduse kiirenemine e tahhükardia ja käte värisemine e treemor).

              Kilpnäärme liigtalitlusega (hüpertüreoosiga) patsientidel võib Propra-ratiopharm 40 mg’i maskeerida
              türeotoksikoosi kliinilisi nähtusid (tahhükardia ja treemor).

              Harvem võivad tekkida vereliistakute arvu vähenemine (trombotsütopeenia) või väikesed verevalumid
              nahal ja limaskestadel (purpur).

              Pikaajalise  ravi  ajal  Propra-ratiopharm  40  mg-ga  võib  üksikjuhtudel  tekkida  liigesehaigus
              (artropaatia), mis haarab ühte või mitmeid erinevaid liigeseid (mono- või polüartriit).

              Harva on täheldatud liibido- ja potentsihäireid.

              Üksikjuhtudel võib esineda transaminaaside tõusu seerumis (ALAT, ASAT).

              Raske neerufunktsiooni häire korral on harvadel juhtudel Propra-ratiopharm 40 mg-ravi ajal teatatud
              neerufunktsiooni halvenemisest. Ravimit Propra-ratiopharm 40 mg’i võib kasutada ainult juhul, kui
              jälgitakse neerufunktsiooni näitajaid (vt Kuidas kasutada ravimit Propra- ratiopharm 40 mg’i).

              Propra-ratiopharm  40  mg’i  kasutamise  ajal  võib  esineda  rasvade  ainevahetuse  häireid.  Muidu
              normaalse  üldkolesterooli  väärtuse  juures  kirjeldati  HDL-kolesteooli  vähenemist  ja  seerumi
              triglütseriidide tõusu.

              Erimärkused
              Kuna  teiste  beeta-adrenoblokaatorite  kasutamisel  on  esinenud  rasket  maksakahjustust,  tuleb
              reeglipäraste  ajavahemike  järel  kontrollida  maksanäitajaid  (vt  Mida  on  vaja  teada  enne  Propra-
              ratiopharm 40 mg’i kasutamist).

              Beeta-adrenoblokaatorid  (näiteks  Propra-ratiopharm  40  mg)  võivad  üksikjuhtudel  vallandada
              soomussammaspoole (psoriaasi), samuti võivad nimetatud haiguse sümptomid ägeneda või tekkida
              psoriaasile sarnased nahanähud (psoriasiformne eksanteem).

              Beeta-adrenoblokaatorid  võivad  suurendada  tundlikkust  allergeenide  suhtes  ja  põhjustada raskeid
              anafülaktilisi reaktsioone (ägedate allergiliste reaktsioonide). Seetõttu tuleb ravimit kasutada ainult
              äärmisel vajadusel, kui varasemas anamneesis on esinenud raskeid ülitundlikkusreaktsioone või kui
              kasutatakse teatud kindlat ravi, et vähendada patsiendi tundlikkust sümptomeid põhjustava allergeeni
              suhtes (hüposensibiliseerivat ravi, ettevaatust, anafülaktilised reaktsioonid).

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
              mida selles infolehes ei ole nimetatud, palun rääkige sellest oma arstile.


              5.   RAVIMI PROPRA-RATIOPHARM 40 MG’i SÄILITAMINE

              Mitte kasutada pärast blisterpakendil märgitud kõlblikkusaja lõppu.
              Hoida originaalpakendis ja valguse eest kaitstult.
              Hoida laste eest varjatud ja kättesaamatus kohas.



                                                        6


             Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.

              6.   LISAINFO

              Mida Propra-ratiopharm 40 mg’i sisaldab

              Toimeaine on propranolool.
              Üks tablett sisaldab toimeainena 40 mg propranoloolvesinikkloriidi.
              Abiained  on  maisitärklis,  mikrokristalne  tselluloos,  kopovidoon,  talk,  kõrgdispersne  ränidioksiid,
              magneesium(-stearaat,       -palmitaat,       -oleaat),       polü[butüülmetakrülaat-ko-
              (2-dimetüülaminometüül)metakrülaat-ko-metüülmetakrülaat]  (1:2:1),  makrogool,  must  kinoliingeel
              (E104), titaandioksiid (E171).

              Kuidas Propra-ratiopharm 40 mg’i välja näeb ja pakendi sisu
              Ümmargune, ühelt poolt poolitusjoonega  kollane õhukese polümeerikattega tablett.

              Pakend
              Originaalpakend 50 tabletti.
              Originaalpakend 100 tabletti
              Kõik pakendi suurused ei pruugi olla müügil.

              Müügiloa hoidja
              ratiopharm GmbH
              Graf-Arco-Str. 3
              89070 Ulm
              Saksamaa


              Tootja
              Merckle GmbH
              Ludwig-Merckle-Str. 3
              89143 Blaubeuren
              Saksamaa

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              ratiopharm
              Akadeemia tee 19,
              12 618, Tallinn
              Tel: +372 683 8006

              Infoleht on viimati kooskõlastatud jaanuaris 2009.












                                                        7
