

                             PAKENDI INFOLEHT: INFORMATSIOON KASUTAJALE

                                            NIZORAL, 20 mg/g šampoon
                                                    Ketokonasool

              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta  ilma retseptita, peate parima  ravitulemuse  saamiseks kasutama
              NIZORAL šampooni täpselt juhistele vastavalt.
              -   Hoidke infoleht alles, et seda vajadusel uuesti lugeda.
              -   Lisainformatsiooni saamiseks pidage nõu oma apteekriga.
              -   Kui haigussümptomid süvenevad ega leevendu, peate oma arstiga ühendust võtma.
              -   Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet, mida
                   selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1.  Mis ravim on NIZORAL ja milleks seda kasutatakse
              2.  Mida on vaja teada enne NIZORAL šampooni kasutamist
              3.  Kuidas NIZORAL šampooni kasutada
              4.  Võimalikud kõrvaltoimed
              5.  Kuidas NIZORAL šampooni säilitada
              6.  Lisainfo


              1.  MIS RAVIM ON NIZORAL JA MILLEKS SEDA KASUTATAKSE

              NIZORAL šampoon on seentevastane ravim (nahaseened, pärmiseened, nt kandidiaas). Šampoon on
              kasutatav ketokonasoolile tundlike naha seenhaiguste korral, haigustunnusteks on:
              -   juustealuse naha ketendus (peakõõm);
              -   peanaha rasuvooluseline põletik (seborroiline dermatiit).
              NIZORAL šampoon ravib ja aitab vältida nimetatud haigusi.


              2.  MIDA ON VAJA TEADA ENNE NIZORAL’I KASUTAMIST

              Ärge kasutage NIZORAL’i
              Kui te olete allergiline (ülitundlik) ketokonasooli või NIZORAL’i mõne koostisosa suhtes. Tunnuseks on
              naha punetus ja sügelemine pärast šampooni kasutamist.

              Eriline ettevaatus on vajalik ravimiga NIZORAL
              Nagu teistegi šampoonide puhul, vältige šampooni sattumist silma. Kui see siiski juhtub, loputage rohke
              veega.

              Kasutamine koos teiste ravimitega
              Kortikosteroidid (kortisooni-tüüpi ravimid) kreemi, salvi või lahusena: kui te kasutate sellist ravimit,
              pidage enne NIZORAL šampooniga ravi alustamist nõu oma arsti või apteekriga. Te võite alustada ravi
              NIZORAL šampooniga kohe, kuid kortikosteroidi kasutamist ei tohi järsku lõpetada. Nahk võib hakata
              punetama ja sügelema. Jätkake kortikosteroid-ravi alljärgnevalt:
              -   manustage samu koguseid 1 nädala jooksul;
              -   järgneva 1...2 nädala jooksul vähendage järk-järgult manustamise sagedust;
              -   seejärel lõpetage kortikosteroidi kasutamine täielikult.
              Vähimagi kahtluse korral pidage nõu oma arsti või apteekriga.


             Rasedus ja imetamine
              NIZORAL šampooni võib raseduse ja imetamise ajal kasutada. Teadaolevad riskid NIZORAL šampooni
              kasutamisel raseduse või imetamise ajal puuduvad.


              3.  KUIDAS NIZORAL’I KASUTADA

              Pesta nakatunud kohti ja lasta enne loputamist šampoonil toimida 3…5 minutit.
              Veenduge, et pestud saab ka peanahk, mitte ainult juuksed. Ühekordseks pesuks piisav kogus on peotäis
              šampooni. Kasutussagedus sõltub haigusest.
              Kõõma ja seborröa puhul pesta 2...4 nädala jooksul kaks korda nädalas. Haiguse kordumise vältimiseks
              pesta üks kord nädalas või üle nädala.

              Kui te kasutate NIZORAL’i rohkem kui ette nähtud
              NIZORAL šampooni ei tohi alla neelata. Juhusliku allaneelamise korral võtke ühendust oma arstiga.

              Informatsioon arstile ravimi üleannustamise korral
              Juhuslikul  allaneelamisel  tuleb  kasutada  toetavaid  ja  sümptomaatilisi  meetmeid.  Aspiratsiooniohu
              vältimiseks ei peaks esile kutsuma oksendamist ega teostama maoloputust.


              4.  VÕIMALIKUD KÕRVALTOIMED

              Nagu kõik ravimid, võib ka NIZORAL põhjustada kõrvaltoimeid, kuigi kõigil neid ei teki.

              Harva võivad tekkida manustamiskoha reaktsioonid, sh punnid, naha ketendus, põletikulised
              karvanääpsud, sügelemine, ärritus, põletustunne nahal, punetus, naha kuivus või hellus; lööve; juuksekadu
              või juuste värvi või tekstuuri muutused; ja silma ärritus või suurenenud pisaravool. Harva võivad tekkida
              ka ülitundlikkusreaktsioonid allergia), angioödeem (näo- ja limaskestade turse), nõgestõbi, akne,
              lokaliseerunud ekseem või maitsetaju häire. Kui te ei talu šampooni, lõpetage ravi.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida selles
              infolehes ei ole nimetatud, palun rääkige sellest oma arstile või apteekrile.


              5.  KUIDAS NIZORAL’I SÄILITADA

              Hoida laste eest varjatud ja kättesaamatus kohas.

              Hoida temperatuuril kuni 25 °C.

              Kasutuskõlblikuna säilib ravim ka puutumata pakendis vaid teatava aja. Ärge kasutage NIZORAL’i pärast
              kõlblikkusaega, mis on märgitud pakendil.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma apteekrilt,
              kuidas hävitatakse ravimeid, mida enam ei vajata. Need meetmed aitavad kaitsta keskkonda.


              6.  LISAINFO

              Mida NIZORAL sisaldab

              -   Toimeaine on ketokonasool. Üks gramm šampooni sisaldab 20 milligrammi ketokonasooli.


             -Abiained on naatriumlaurüüleetersulfaat, dinaatriummonolaurüüleetersulfosuktsinaat, kookospähkli
                   rasvhapete  dietanoolamiid,  laurdimoonium –  hüdrolüüsitud  loomne  kollageen,  makrogool  120-
                   metüülglükoosdioleaat,naatriumkloriid, vesinikkloriidhape,imiiduurea,  lõhnaained,
                   naatriumhüdroksiid, naatriumerütrosiin ja puhastatud vesi.

              Kuidas NIZORAL välja näeb ja pakendi sisu
              Nizoral šampoon on läbipaistev roosa värvusega spetsiifilise lõhnaga viskoosne vedelik.

              Valge HDPE pudel polüpropüleenist korgiga.
              NIZORAL šampoon on saadaval 60- ja 100-milliliitrilistes pudelites.


              Müügiloa hoidja

              McNeil Products Ltd.
              c/o Johnson & Johnson
              Foundation Park, Roxborough Way
              Maidenhead, Berkshire, SL6 3UG
              Ühendkuningriik

              Tootja
              Janssen Pharmaceutica N.V.
              Turnhoutseweg 30
              B-2340 Beerse
              Belgia


              Lisaküsimuste tekkimisel selle ravimi kohta pöörduge palun müügiloa kohaliku esindaja poole.

              Cilag GmbH International
              Lõõtsa 2, Tallinn 11415
              Tel: +372 617 7420


              Pakendi infoleht kaasajastatud: 19. juuni 2009.
              Infoleht on viimati kooskõlastatud: oktoobris 2011.
