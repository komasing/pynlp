

                             PAKENDI INFOLEHT: INFORMATSIOON KASUTAJALE

                                     Depakine, 400 mg süstelahuse pulber ja lahusti
                                                  Naatriumvalproaat

                 Enne ravimi kasutamist lugege hoolikalt infolehte.
                 -    Hoidke infoleht alles, et seda vajadusel uuesti lugeda.
                 -    Kui teil on lisaküsimusi, pidage nõu oma arsti või apteekriga.
                 -    Ravim on välja kirjutatud teile. Ärge andke seda kellelegi teisele. Ravim võib olla neile
                      kahjulik, isegi kui haigussümptomid on sarnased.
                 -    Kui ükskõik milline kõrvaltoimetest muutub tõsiseks või kui te märkate mõnda
                      kõrvaltoimet, mida selles infolehes ei ole nimetatud, palun rääkige sellest oma arstile või
                      apteekrile.

                 Infolehes antakse ülevaade:
                 1.   Mis ravim on Depakine süstelahus ja milleks seda kasutatakse
                 2.   Mida on vaja teada enne Depakine süstelahuse kasutamist
                 3.   Kuidas Depakine süstelahust kasutada
                 4.   Võimalikud kõrvaltoimed
                 5.   Kuidas Depakine süstelahust säilitada
                 6.   Lisainfo


                 1.   MIS RAVIM ON DEPAKINE SÜSTELAHUS JA MILLEKS SEDA
                      KASUTATAKSE

                 Depakine süstelahuse toimeaineks on naatriumvalproaat. Depakine süstelahus kuulub epilepsia
                 raviks kasutatavate ravimite gruppi.
                 See ravim on näidustatud epilepsia raviks asendamaks suukaudset ravi juhul, kui suukaudset ravi
                 ei saa ajutiselt rakendada.


                 2.   MIDA ON VAJA TEADA ENNE DEPAKINE SÜSTELAHUSE KASUTAMIST

                 Ärge kasutage Depakine süstelahust
                 -  kui te olete allergiline (ülitundlik) naatriumvalproaadi (see on Depakine’i toimeaine) suhtes,
                 -  kui teil on äge või krooniline makapõletik (hepatiit) või muu äge maksahaigus,
                 -  kui teie (või mõni lähisugulane) olete hiljuti põdenud raskekujulist maksapõletikku
                     (hepatiiti), eriti kui see tekkis seoses ravimite kasutamisega,
                 -  kui teil on diagnoositud porfüüriat (väga harvaesinev ainevahetushaigus).

                 Eriline ettevaatus on vajalik ravimiga Depakine
                 -  kui teie või teie laps järsku haigestute, eriti kui see toimub ravi esimese 6 kuu jooksul ja/või
                     kui sellega kaasneb korduv  oksendamine,  iiveldus,  erakordne väsimus, uimasus, nõrkus,
                     isupuudus, kõhuvalu,  ülakõhuvalu, kollasus (nahakollasus või silmavalgete kollasus), jalgade
                     turse, üldine halb enesetunne, epileptiliste krampide taasteke, vaatamata sellele, et ravi jätkub
                     korrapäraselt, PEATE TE OTSEKOHE KONTAKTEERUMA ARSTIGA. Väga harvadel
                     juhtudel võib Depakine üksikutel patsientidel põhjustada maksa (või väga harva kõhunäärme)
                     kahjustust;




                                                        1/7


                -kui Depakine’i kasutab alla 3-aastane laps, kes kasutab samal ajal ka teisi krambivastaseid
                     ravimeid või kellel on raskekujulise epilepsiaga kaasuvaid neuroloogilisi või
                     ainevahetushaiguseid,
                 -  kui laps on alla 3-aastane, ei tohi talle manustada Depakine’i koos atsetüülsalitsüülhappega
                     (aspiriin),
                 -  kui teil on süsteemne erütematoosne luupus (harvaesinev haigus),
                 -  kui te põete mõnda ainevahetushaigust, eriti pärilikku ensüümpuudulikkust, nt uureatsükli
                     ensümaatiline häire, mille korral võib tekkida oht hüperammoneemia kujunemiseks,
                 -  kui teil on neerufunktsiooni häired. Arst võib avaldada soovi jälgida teie organismis
                     valproaadi sisaldust või kohaldada ravimi annust;
                 -  kui te võtate kaalus juurde ülemäärase söögiisu tõttu,
                 -  väiksel hulgal inimestest, keda on ravitud anti-epileptikumidega nagu naatriumvalproaat, on
                     esinenud  enesevigastamise või  enesetapumõtteid.  Võtke kohe oma arstiga  ühendust, kui
                     sellised mõtted tekivad.

                 Kui te arvate, et teil on mõni ülaltoodud probleemidest või te kahtlete milleski, konsulteerige
                 enne Depakine’i kasutamist oma arstiga.

                 TÄHELEPANU!
                 -     Ettevaatusabinõuna on soovitatav katkestada salitsülaatide samaaegne manustamine, sest
                        viimased metaboliseeruvad samade maksaensüümide vahendusel.
                 -     Kui teile on plaanis teha kirurgilisi operatsioone, öelge kirurgile ja anestesioloogile, et te
                        kasutate Depakine’i.

                 Kasutamine koos teiste ravimitega
                 Palun informeerige oma arsti või apteekrit, kui te kasutate või olete hiljuti kasutanud mingeid
                 muid ravimeid, kaasa arvatud ilma retseptita ostetud ravimeid.
                 Mõned ravimid võivad mõjutada Depakine’i toimet ja vastupidi.
                 Siia kuuluvad:
                 -  neuroleptikumid (kasutatakse psüühiliste haiguste raviks),
                 -  depressiooniravimid,
                 -  bensodiasepiinid (kasutatakse unerohuna või ärevusevastase ravimina),
                 -  teised krambivastased ravimid, kaasa arvatud fenobarbitaal, fenütoiin, primidoon,
                     lamotrigiin, karbamasepiin, topiramaat, felbamaat,
                 -  zidovudiin (HIV infektsiooni ja AIDS’i raviks),
                 -  meflokviin (malaaria raviks ja ärahoidmiseks),
                 -  salitsülaadid (aspiriin); vt ka alla 3-aastased lapsed "Mida on vaja teada enne Depakine
                     süstelahuse kasutamist”,
                 -  antikoagulandid (kasutatakse verehüüvete ärahoidmiseks),
                 -  tsimetidiin (kasutatakse maohaavade raviks),
                 -  erütromütsiin, rifampitsiin,
                 -  karbapeneemid nagu   nt imipeneem,  panipeneem  ja  meropenem   ((bakteriaalsete
                     infektsioonide  raviks  kasutatavad  antibiootikumid).  Valproehappe  ja  karbapeneemide
                     kooskasutamist tuleks vältida, kuna see võib vähendada naatriumvalproaadi toimet.

                 Need kui ka teised ravimid võivad mõjutada Depakine’i toimet või nende toime võib olla
                 muudetud koostoimes Depakine’iga.
                 Võib tekkida vajadus muuta ravimi annust või peate te võtma hoopis mingit muud ravimit.
                 Teie arst või apteeker annab teile nõu.

                 Teie arst või apteeker annab teile rohkem informatsiooni ravimitest, mille puhul tuleb olla


                                                        2/7


                ettevaatlik või mille tarvitamisest tuleb hoiduda, kui kasutate Depakine’i.

                 Võtmine koos toidu ja joogiga
                 Alkoholi tarvitamine ravi ajal ei ole soovitatav.

                 Rasedus
                 Te ei tohi seda ravimit võtta, kui te olete rase või rasestumisealine naine välja arvatud juhul, kui
                 teie arst ei ole teisiti otsustanud. Kui te olete rasestumisealine naine, peate te ravi ajal kasutama
                 tõhusaid rasestumisvastaseid meetodeid.

                 Informatsioon naistele, kes võivad rasestuda
                 Planeerimatu rasedus ei ole krambivastaseid ravimeid kasutavatel naistel soovitatav. Te peate
                 kasutama efektiivseid rasestumisvastaseid meetodeid ja konsulteerima arstiga enne raseduse
                 planeerimist. Depakine ei vähenda suukaudsete hormonaalsete kontratseptiivide efektiivsust.

                 Oluline on, et te arutaksite raseduse ja epilepsiaga seonduvat oma arsti ja epilepsia spetsialistiga,
                 et kindlustada Depakine’iga ravi jätkumine raseduse ajal.
                 Depakine’i kasutavate emade imikutel esineb suurema tõenäosusega tüsistusi. Hoolika
                 planeerimisega on võimalik nende tüsistuste esinemise tõenäosust vähendada.

                 Depakine võetuna raseduse ajal suurendab riski sünnidefektiga lapse arenemiseks, nt spina
                 bifida (s.o seisund, kus selgroolülid ei ole täielikult välja arenenud) ), näokolju, jäsemete,
                 südame-veresoonkonna väärarenguid ja mitmete organsüsteemide erinevaid anomaaliaid.
                 Üsasisene loote arenguhäire on raseduse esimese poole jooksul tavapäraste jälgimismeetodite abil
                 avastatav.

                 Arengupeetus või autistlikud häired on võimalikud lastel, kelle emad on raseduse ajal kasutanud
                 Depakine’i.

                 Teavitage sellest koheselt oma arsti, kui te kasutate või olete kasutanud Depakine’i ja te olete
                 rasestunud või arvate, et olete rase. Teie arst võib pidada vajalikuks kohaldada teie ravi ja/või
                 määrata teile toidulisandeid – folaate. Te ei tohi Depakine’i kasutamist peatada, kui just arst
                 sellega nõus ei ole. Vastasel juhul ohustab nii teid kui teie arenevat last kontrollimatu epilepsia.
                 Samuti võib raseduse ajal Depakine’i kasutanud emade vastsündinutel olla probleeme
                 verehüübimisega ja tekkida hüpoglükeemia.

                 Informatsioon naistele, kes planeerivad rasestuda (vt ka lõiku Informatsioon naistele, kes võivad
                 rasestuda).
                 Planeerimatu rasedus ei ole krambivastaseid ravimeid kasutavatel naistel soovitatav. Enne kui
                 planeerite rasestuda, pöörduge asjakohase nõustamise saamiseks arsti poole, kes saaks teie
                 ravi/annust vastavalt kohaldada ja teid raseduse ajal jälgida.
                 Öelge kohe oma arstile, kui te olete rasestunud.

                 Informatsioon naistele, kes rasestuvad ravi ajal Depakine’iga (vt ka lõiku Informatsioon naistele,
                 kes võivad rasestuda).
                 Kui te rasestute ravi ajal Depakine’iga, kontakteeruge otsekohe oma arstiga.

                 Imetamine
                 Enne ravimi kasutamist pidage nõu arsti või apteekriga.
                 Depakine’i eritumine rinnapiima on vähene, mis ei kujuta endast erilist ohtu imikule ja tavaliselt
                 ei nõua rinnast võõrutamist.


                                                        3/7


                Igal juhul peate oma arstiga nõu pidama rinnaga toitmise asjus.

                 Autojuhtimine ja masinatega töötamine
                 Depakine võib mõnedel inimestel tekitada uimasust või kerget peapööritust, seda eriti ravi
                 alguses või kombineerituna teiste antiepileptiliste ravimite või bensodiasepiinidega. Veenduge
                 enne, kui asute autot juhtima, masinaid käsitsema või tegema midagi, mis võib olla teile ohtlik
                 kui te olete uimane või tunnete peapööritust, kuidas te reageerite Depakine’ile.
                 Kui teie haigus ei ole kontrolli all, st teil käivad krambid edasi, on autojuhtimine ja masinate
                 käsitsemine väga ohtlik.


                 3.   KUIDAS DEPAKINE SÜSTELAHUST KASUTADA

                 Ärge jätke kontrollimiseks kokkulepitud ajal arsti vastuvõtule tulemata. See on väga oluline, kuna
                 võib tekkida vajadus ravimi annustamist muuta.
                 Kasutage Depakine’i alati vastavalt arstilt saadud juhistele. Kui te ei ole milleski kindel, pidage
                 nõu arsti või apteekriga.

                 Manustamisviis
                 DEPAKINE SÜSTELAHUST TOHIB MANUSTADA AINULT VEENI!
                 Ärge süstige seda ravimit lihasesse (paikse koekärbuse tekke risk.)

                 Annused
                 Annuse suuruse määrab teie arst. See on määratud ainult teile.

                 Tavaline ajutine asendusravi (näiteks operatsiooni ootel): naatriumvalproaat manustatakse veeni
                 0,9% naatriumkloriidi lahusega endises annuses (tavaline annus on 20…30 mg/kg/päevas), 4…6
                 tundi pärast viimast suukaudset annust;
                 -     või püsiinfusioonina 24 tunni jooksul;
                 -     või jagatuna 4 infusiooniks pikkusega 1 tund iga päev.

                 Tingimustes,  kus  on  kiiresti  vaja  saavutada  ja  säilitada  toimiv  plasmakontsentratsioon:
                 manustatakse veenisisene boolussüst annuses 15 mg/kg 5 minuti jooksul; siis asendatakse see
                 püsiinfusiooniga  1  mg/kg/tunnis,  infusioonikiirus  määratakse  järk-järgult  kuni  saavutatakse
                 valproaadi plasmakontsentratsioon 75 mg/l. Siis täpsustatakse infusioonikiirus vastavalt kliinilise
                 situatsiooni arengule.

                 Niipea  kui  infusioon  lõpeb,  jätkatakse  ravi  suu  kaudu,  tagades  eritunud  ravimi  koguse
                 kompenseerimise. Manustatakse kas endistes annustes või kohaldatakse annust.

                 Kui teil on tunne, et Depakine’i toime on liiga tugev või liiga nõrk, rääkige sellest arstile või
                 apteekrile.

                 Ravi kestus
                 Kasutage Depakine’i nii kaua, kui arst on seda ette kirjutanud. Kui te ei ole milleski kindel,
                 pidage nõu arsti või apteekriga. Ärge katkestage ravi ilma arsti nõusolekuta.

                 Kui te kasutate Depakine’i rohkem kui ette nähtud
                 Depakine’i üleannustamine võib olla ohtlik. Püüdke kohe saada ühendust arstiga või kutsuge
                 kiirabi.



                                                        4/7


                Kui te unustate Depakine’i kasutada
                 Ärge võtke kahekordset annust, kui ravim jäi eelmisel korral võtmata. Jätkake lihtsalt ravimi
                 võtmist vastavalt arstilt saadud juhistele.

                 Kui te unustate võtta mitu annust järjest, kontakteeruge koheselt oma arstiga.

                 Kui te lõpetate Depakine kasutamise
                 Ärge katkestage ravi Depakine’iga ega muutke annust ilma arstiga konsulteerimata. Kui te
                 katkestate ravimi kasutamise ilma arsti nõusolekuta, võib teie seisund halveneda.

                 Kui teil on lisaküsimusi selle ravimi kasutamise kohta, pidage nõu oma arstiga.


                 4.   VÕIMALIKUD KÕRVALTOIMED

                 Nagu kõik ravimid, võib ka Depakine süstelahus põhjustada kõrvaltoimeid, kuigi kõigil neid ei
                 teki. Enamasti on need kergekujulised ja mööduvad.

                 Te võite vajada arstiabi, kui teil tekib mõni järgnevatest kõrvaltoimetest:
                 -  iiveldus või kõhuvalu, kõhulahtisus (eriti ravi alguses),
                 -  mööduv juuste väljalangemine,
                 -  vähene käte värisemine, unisus, tasakaalutus käimisel,
                 -  menstruaaltsükli häired,
                 -  nahareaktsioonid, nt lööve,
                 -  kuulmisprobleemid,
                 -  allergilised reaktsioonid,
                 -  jalgade turse,
                 -  kehakaalu suurenemine,
                 -  neerufunktsiooni häired, voodimärgamine või sagedasem urineerimisvajadus,
                 -  viljatus meestel,
                 -  Väga harvadel juhtudel võib tekkida maksa või kõhunäärme kahjustus, mis võib olla tõsine.
                 -  Minutite jooksul pärast süsti võib tekkida iiveldus ja peapööritus, mis võivad minutite jooksul
                     ka iseenesest kaduda.
                 -  Korduva süstimise korral on risk süstekohal kudede kärbumise tekkeks.

                 Öelge oma arstile otsekohe, kui te märkate mõnda allpool loetletud tõsistest
                 kõrvaltoimetest. Need võivad vajada kiiret meditsiinilist sekkumist.

                 -  Teadvuse kadu, veider käitumine, mis võib olla seotud või mitte seotud sagenenud või raskete
                     epilepsiahoogudega, tarmukuse kadumine, eriti juhul kui samal ajal on võetud ka
                     fenobarbitaali ja topiramaati või Depakine’i annust on järsult suurendatud.
                 -  Korduv oksendamine, äärmuslik väsimus, uimasus, nõrkus, isu kaotus, tõsine ülakõhuvalu,
                     kõhuvalu, iiveldus, kollasus (naha või silmavalgete kollasus), jalgade turse, epilepsia
                     halvenemine või üldine halb enesetunne.
                 -  Verehüübimisprobleemid.
                 -  Spontaansed verejooksud või veritsused.
                 -  Villid koos naha eraldumisega.
                 •  Valgeliblede hulga oluline langus või luuüdi puudulikkus, mis mõnikord avaldub palaviku ja
                     hingamisraskustena.
                 •  Segasusseisund, mis võib olla tingitud vere naatriumisisalduse langusest.
                 •  Allergiast põhjustatud tursed ning valulikud sügelevad villid (enamasti silmade ja huulte


                                                        5/7


                    ümbruses ning kurgus ja mõnikord kätel ning jalgadel).
                 -  Ravimilööbe, palaviku, lümfisõlmede suurenemise ja võimaliku muude organite
                     kahjustumise sündroom.
                 -  Ekstrapüramidaalsed häired (keha või näo tahtmatud liigutused).

                 Depakine võib põhjustada ka vereliistakute või punaliblede hulga vähenemist.

                  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                  mida selles infolehes ei ole nimetatud, palun rääkige sellest oma arstile või apteekrile.


                 5.    KUIDAS DEPAKINE SÜSTELAHUST SÄILITADA

                 Hoida temperatuuril kuni 25 °C.
                 Valmis infusioonilahust säilitada temperatuuril 2 °C...8 °C maksimaalselt 24 tundi.

                 Ärge kasutage Depakine’i pärast kõlblikkusaega, mis on märgitud karbile.
                 Hoida laste eest varjatud ja kättesaamatus kohas.

                 Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                 apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                 keskkonda.


                 6.   LISAINFO

                 Mida Depakine süstelahus sisaldab
                 -  Toimeaine on naatriumvalproaat. Süstelahuse pulber sisaldab 400 mg naatriumvalproaati.
                 1 ml valmis süstelahust sisaldab 100 mg naatriumvalproaati.
                 -  Abiaine: süstevesi.

                 Kuidas Depakine süstelahus välja näeb ja pakendi sisu
                 Pakend: Pappkarp sisaldab 4 klaasviaali pulbriga ja 4 ampulli lahustiga.

                 Müügiloa hoidja
                 sanofi-aventis Estonia OÜ
                 Pärnu mnt. 139 E/2 11317 Tallinn
                 Eesti

                 Tootjad
                 sanofi-aventis Zrt.
                 Harbor Park
                 Campona u.1
                 1225 Budapest
                 Ungari

                 Glaxo Wellcome Production
                 1 rue de l`Abbaye
                 76960 Notre dame de Bodeville
                 Prantsusmaa



                                                        6/7


                Gruppo Lepetit Srl
                 Localita Valcanello
                 03012 Anagni
                 Italy

                 Lisaküsimuste tekkimisel selle ravimi kohta pöörduge palun müügiloa hoidja poole.

                 sanofi-aventis Estonia OÜ
                 Pärnu mnt. 139 E/2
                 11317 Tallinn
                 Tel 6 273 488, faks 6 273 481


                 Infoleht on viimati kooskõlastatud mais 2011


































                                                        7/7
