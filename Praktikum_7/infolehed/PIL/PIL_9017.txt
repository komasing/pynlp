

                             PAKENDI INFOLEHT: INFORMATSIOON KASUTAJALE

                                                 Microlax rektaallahus
                             Naatriumtsitraatidihüdraat, naatriumlaurüülsulfoatsetaat, sorbitool

                 Lugege infolehte hoolikalt, sest siin on teile vajalikku teavet.
                 Ehkki seda ravimit on võimalik osta ilma retseptita, peate parima ravitulemuse saamiseks
                 kasutama Microlax’i täpselt juhistele vastavalt.
                 -    Hoidke infoleht alles, et seda vajadusel uuesti lugeda.
                 -    Lisainformatsiooni saamiseks pidage nõu oma apteekriga.
                 -    Kui ükskõik milline kõrvaltoimetest muutub tõsiseks, või kui te märkate mõnda
                      kõrvaltoimet, mida selles infolehes ei ole nimetatud, palun rääkige sellest oma arstile või
                      apteekrile.

                 Infolehes antakse ülevaade:
                 1.   Mis ravim on Microlax ja milleks seda kasutatakse
                 2.   Mida on vaja teada enne Microlax’i kasutamist
                 3.   Kuidas Microlax’i kasutada
                 4.   Võimalikud kõrvaltoimed
                 5.   Kuidas Microlax’i säilitada
                 6.   Lisainfo


                 1.   MIS RAVIM ON MICROLAX JA MILLEKS SEDA KASUTATAKSE

                 Microlax on kiiresti toimiv rektaallahus, mida kasutatakse kõhukinnisuse raviks.
                 Microlax’i manustatakse rektaalselt.
                 Lisaks kasutatakse Microlax’i jämesoole tühjendamiseks enne röntgenuuringut või
                 rektoskoopiat.
                 Microlax’i õlitaoline koostis pehmendab väljaheidet ja tagab lahtistava toime.


                 2.   MIDA ON VAJA TEADA ENNE MICROLAX’I KASUTAMIST

                 Ärge kasutage Microlax’i
                 -    kui te olete allergiline (ülitundlik) toimeainete või Microlax’t mõne koostisosa suhtes.

                 Eriline ettevaatus on vajalik ravimiga Microlax
                 -    Informeerige oma arsti enne ravimi kasutamist, kui Teil on diagnoositud mõni haigus
                      jämesooles või mujal soolestikus.


                 3.   KUIDAS MICROLAX’I KASUTADA

                 Kasutage Microlax’i alati täpselt nii, nagu arst on teile rääkinud. Kui te ei ole milleski kindel,
                 pidage nõu oma arsti või apteekriga.
                 Microlax’i kasutatakse vajadusel, korraga manustatakse 1 tuubi sisu.

                 Kuidas tuleb ravimit Microlax kasutada?
                 Kui järgite juhendit täpselt, on Microlax’i lihtne kasutada:


                    1.  Keerata lahti tuubi otsikul olev kork.
                     2.  Niisutada otsikut tilga ravimiga.
                     3.  Sisestada tuubi otsik pärasoolde.
                        NB! Alla 3.aastastel lastel viiakse pärasoolde ainult pool tuubi otsikust (vt märki tuubi
                        otsikul).
                     4.  Tühjendada kogu tuub, vajutades sellele.
                     5.  Tõmmata tuub välja, hoides seda endiselt kokku pigistatuna.

                     Ravimi toime saabub 5...15 minutit pärast manustamist


                 4.   VÕIMALIKUD KÕRVALTOIMED

                 Nagu kõik ravimid, võib ka Microlax põhjustada kõrvaltoimeid, kuigi kõigil neid ei teki.

                 Milliseid kõrvaltoimeid võib ravim põhjustada?

                 Ravimi pikaajaline kasutamine võib põhjustada lokaalseid ärritusnähte. Üksikutel
                 juhtudel on esinenud ülitundlikkusreaktsioone.
                 Kui Te kogete mõnda kõrvaltoimet, teatage sellest kohe oma arstile.
                 Kui ükskõik milline kõrvaltoimetest muutub tõsiseks või kui te märkate mõnda
                 kõrvaltoimet, mida selles infolehes ei ole nimetatud, palun rääkige sellest oma arstile
                 või apteekrile.


                 5.   KUIDAS MICROLAX’I SÄILITADA

                 Hoida laste eest varjatud ja kättesaamatus kohas.
                 Hoida temperatuuril kuni 25 o C. Mitte külmutada.

                 Ärge kasutage Microlax’i pärast kõlblikkusaega, mis on märgitud pakendil. Kõlblikkusaeg
                 viitab kuu viimasele päevale.

                 Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                 apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                 keskkonda.


                 6.   LISAINFO

                 Mida Microlax sisaldab

                 -    Toimeained on naatriumtsitraatidihüdraat 90 mg/ml, naatriumlaurüülsulfoatsetaat 9 mg/ml,
                 sorbitool 625 mg/ml
                 Abiained on sorbiinhape, glütserool, vesi.

                 Kuidas Microlax välja näeb ja pakendi sisu


                 Microlax on värvitu, tihke vedelik, mis sisaldab väikseid õhumulle.
                 Ravim on pakendatud otsikuga tuubi.
                 Üks Microlax’i tuub sisaldab 5 ml lahust. Ravimi pakendis on 4 või 12 tuubi.


                Müügiloa hoidja:
                 McNeil AB,
                 SE-251 09 Helsingborg, Rootsi


                 Tootjad
                 Famar Orléans
                 5, avenue de Concyr
                 45071 Orléans
                 Cedex 2
                 Prantsusmaa

                 McNeil AB
                 Norrbroplasten 2
                 SE-251 09 Helsingborg
                 Rootsi



                 Lisaküsimuste tekkimisel selle ravimi kohta pöörduge palun müügiloa hoidja kohaliku esindaja
                 poole.

                 Cilag GmbH International
                 Lõõtsa 2
                 11415 Tallinn
                 Tel: 617 74 20


                 Infoleht on viimati kooskõlastatud veebruaris 2010
