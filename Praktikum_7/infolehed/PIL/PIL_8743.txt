

                             PAKENDI INFOLEHT: INFORMATSIOON KASUTAJALE
                                        Glucose Fresenius 5%, infusioonilahus
                                       Glucose Fresenius 10%, infusioonilahus

           Enne ravimi kasutamist lugege hoolikalt infolehte.
           Hoidke infoleht alles, et seda vajadusel uuesti lugeda.

           Järgnev informatsioon on mõeldud peamiselt meditsiinipersonalile või tervishoiutöötajale.
           Kui teil on lisaküsimusi, pidage palun nõu arsti või apteekriga.


           Ravimvorm ja toimeaine sisaldus
           5% glükoosilahus: 1000 ml lahust sisaldab 50 g glükoosi. Lisatud on vesinikkloriidhapet vajalikus koguses
           kuni pH 3,2...6,5-ni ja süstevett 1000 ml-ni.
           Lahuse pH on 3,2...6,5, osmolaarsus ligikaudu 300 mosm/kg. Lahus sisaldab 840 kJ/l (200 kcal/l) energiat.

           10%  glükoosilahus:  1000 ml lahust  sisaldab  100  g  glükoosi.  Lisatud on  vesinikkloriidhapet vajalikus
           koguses kuni pH 3,2...6,5-ni ja süstevett 1000 ml-ni.
           Lahuse pH on 3,2...6,5, osmolaarsus ligikaudu 600 mosm/kg. Lahus sisaldab 1680 kJ/l (400 kcal/l) energiat.

           Toime
           Glükoos metaboliseerub organismis kiiresti. Tema manustamisel suureneb glükoosi kontsentratsioon veres
           ja paraneb rakkude energiavarustus. Glükoosi toimel aeglustub valkude lagunemine ja väheneb negatiivne
           lämmastikubilanss, intensiivistub glükogenogenees ning kaob või väheneb ketoos.
           1 g glükoosi annab 17,1 kJ (4 kcal) energiat.
           Glükoos metaboliseerub süsinikdioksiidiks ja veeks. Seega jõuab koos glükoosiga organismi ekvivalentses
           koguses  vett.  Glükoosi  parenteraalne  manustamine  stimuleerib  diureesi,  mille  tõus  sõltub  omakorda
           kasutatud lahuse kogusest ja patsiendi kliinilisest seisundist.

           Näidustused
           Elektrolüütide tasakaaluhäireteta hüpovoleemia.
           Hüpoglükeemia.
           Eletrolüütide kontsentraatide või ravimite kandjalahus.

           10% glükoosi lahus on näidustatud ka süsivesikute allikaks parenteraalse toitmise korral.

           Annustamine ja manustamisviis
           Glükoosilahuseid manustatakse veeni. Hüpertoonilisi glükoosilahuseid on soovitav manustada tsentraalveeni
           kaudu. Kui 10% glükoosilahust manustatakse perifeersesse veeni, soovitatakse kasutada suuri käeveene ning
           vahetada süstekohta iga päev.
           Annus sõltub patsiendi vanusest, kehakaalust, kliinilisest seisundist, vedeliku- ja elektrolüütide tasakaalust
           ning happe-alustasakaalust.
           Täiskasvanutel on 5% glükoosilahuse maksimaalne soovitatav annus 40 ml/kg kehakaalu kohta ööpäevas
           (kuni 3000 ml), maksimaalne infusioonikiirus on 360 ml/tunnis.
           10% glükoosilahuse maksimaalne soovitatav annus on täiskasvanutel 30 ml/kg kehakaalu kohta ööpäevas
           (kuni 2000 ml), maksimaalne infusioonikiirus on 180 ml/tunnis.
           Lastel on glükoosi maksimaalne soovitatav annus 5 g glükoosi 1 kg kehakaalu kohta ööpäevas, maksimaalne
           infusioonikiirus on 0,5 g glükoosi 1 kg kehakaalu kohta tunnis.

           Vastunäidustused
           Glükoosilahust ei tohi manustada anuuriaga patsientidele, intraspinaalse või intrakraniaalse hemorraagia
           korral, aga ka dehüdratsiooni, deliiriumi ja diabeetilise kooma korral. Vastunäidustatud ka hüperglükeemia,
           hüpokaleemia ja atsidoosi korral.

           Hoiatused


           Glükoosilahuse  kestva  infundeerimise  korral  tuleb  regulaarselt  jälgida  patsiendi  kliinilist  seisundit,
           vedelikubilansi muutust ning määrata veres elektrolüütide sisaldust ja happe-alustasakaalu.
           Glükoosilahuste manustamisel latentse suhkurdiabeedi või glükoosi talumatuse korral tuleb olla äärmiselt
           ettevaatlik.
           Veeni manustamisel võib glükoosilahus põhjustada hüpokaleemiat, hüpofosfateemiat ja hüpomagneseemiat.
           Pikaajaline 5%-se glükoosilahuse infundeerimine võib suurendada rakuvälise vedeliku hulka ja põhjustada
           nn veeintoksikatsiooni.
           10%  glükoosilahuse  kiire  manustamine  veeni  võib  viia  hüperglükeemia  ja  hüperosmootse  sündroomi
           tekkeni.
           Pikaajaline  parenteraalne  toitmine  10%  glükoosilahusega  võib  ebasoodsalt  mõjuda  insuliini  sünteesile.
           Seetõttu on hüperkaleemia ja glükosuuria kujunemise vältimiseks soovitatav manustada samaaegselt ka
           insuliini.
           Aglomeratsiooniohu tõttu ei tohi glükoosilahuseid manustada ühe ja sama infusioonisüsteemi kaudu koos
           verega.

           Kõrvaltoimed
           Madala  kvaliteediga  infusioonisüsteemide  kasutamisel  või  infusioonitehnika  reeglite  rikkumisel  võivad
           tekkida palavik, põletik süstekohal, veenitromboos või flebiit, mis võib levida süstekohalt ka kaugemale.
           Liiga kiire 10% glükoosilahuse manustamine võib põhjustada valu süstekohas, mõnikord on tekkinud ka
           veeniärritus.
           10% glükoosilahuse liiga kiire manustamise või ainevahetushäirete korral võivad tekkida ka hüperglükeemia
           ja glükosuuria. Ravimata hüperglükeemia korral võib kujuneda dehüdratsioon ja hüperosmootne kooma,
           millele võib järgneda surm.

           Üleannustamine
           Üleannustamine võib viia hüperglükeemiani. Sõltuvalt sümptomite tüübist ja raskusest tuleks vähendada
           glükoosi manustamist ja manustada insuliini.

           Säilitamine ja kõlblikkusaeg
           Hoida temperatuuril kuni 25°C.
           Avatud pakend on aseptilistes tingimustes säilitatuna kasutamiskõlblik 12 tundi.
           Mitte kasutada pärast pakendil märgitud kõlblikkusaja möödumist.
           Hoida laste eest varjatud ja kättesaamatus kohas.

           Pakend
           5% lahus: 100 ml lahust klaaspudelis, 250 ml või 500 ml polüetüleenpudelis, 100 ml, 250 ml, 500 ml või
           1000 ml EuroCap korgiga polüetüleenpudelis ning 1000 ml polüpropüleenkotis.
           10%  lahus:  250 ml või  500 ml lahust  polüetüleenpudelis  ning 250  ml  või 500  ml  EuroCap  korgiga
           polüetüleenpudelis.

           Müügiloa hoidja
           Fresenius Kabi Polska Sp. zo.o.
           ul. Hrubieszowska 2
           01-209 Warzawa
           Poola

           Tootja
           Fresenius Kabi Polska Sp. zo.o.
           ul. Sienkiewicza 25
           99-300 Kutno
           Poola

           või

           Fresenius Kabi Italia S.p.A.


           Via Camagre, nº41/43
           Isola della Scala Verone
           Itaalia
           (ainult Glucose Fresenius 5%)


           Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

           KBM Pharma OÜ
           Tähtvere 4
           51007 Tartu
           Tel: +372 733 8080

           Infoleht on viimati kooskõlastatud: jaanuaris 2011.
