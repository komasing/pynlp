

                             PAKENDI INFOLEHT: INFORMATSIOON KASUTAJALE

                                     Laxygal, 7,5 mg/ml suukaudsed tilgad, lahus
                                                 Naatriumpikosulfaat

              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks võtma
              Laxygal’i täpselt juhistele vastavalt.
              -    Hoidke infoleht alles, et seda vajadusel uuesti lugeda.
              -    Lisainformatsiooni saamiseks pidage nõu apteekriga.
              -    Kui pärast 10 päeva möödumist haigussümptomid süvenevad ega leevendu või kui esineb
                   kõhulahtisus, kõhuvalu, iiveldus, oksendamine, kaalukaotus, jõuetus vm ebatavaline reaktsioon,
                   peate oma arstiga ühendust võtma.
              -    Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Laxygal ja milleks seda kasutatakse
              2.   Mida on vaja teada enne Laxygal’i võtmist
              3.   Kuidas Laxygal’i võtta
              4.   Võimalikud kõrvaltoimed
              5.   Kuidas Laxygal’i säilitada
              6.   Lisainfo


              1.   MIS RAVIM ON LAXYGAL JA MILLEKS SEDA KASUTATAKSE

              Laxygal’i toimeaine naatriumpikosulfaat on kõhulahtisti, mis toimib vahetult soole limaskesta
              närvilõpmetesse. Laxygal’i kasutatakse kõhukinnisuse korral, mis pole korrigeeritav dieediga.

              Laxygal’i kasutamiseks pikaajalise kõhukinnisuse korral pidage nõu arstiga.
              Laxygal’i võib manustada üle 4-aastastele lastele ainult arsti soovitusel.


              2.   MIDA ON VAJA TEADA ENNE LAXYGAL’I VÕTMIST

              Ärge võtke Laxygal’i

              -    kui teil esineb mõni äge seisund (apenditsiit, iileus, pankreatiit, songa pitsumine, peritoniit või
                   äge enterokoliit). Neid seisundeid iseloomustab äge kõhuvalu, iiveldus, oksendamine ja
                   kõhupuhitus. Nende nähtude ilmnemisel ärge võtke mingeid ravimeid ja pöörduge viivitamatult
                   arsti poole.
              -    kui teil esineb organismi raske dehüdratsioon (liigne vedelikukaotus).
              -    kui teil esineb ülitundlikkus naatriumpikosulfaadi, triarüülmetaanainete ja parabeenide suhtes
              -    ravimit ei tohi manustada alla 2-aastastele lastele.

              Eriline ettevaatus on vajalik ravimiga Laxygal

              Laxygal’i ei sobi kasutamiseks pärast kõhuõõne kirurgilisi protseduure .

              Võtmine koos teiste ravimitega

              Kui Laxygal’i kasutatakse samaaegselt diureetikumidega või glükokortikosteroididega, võib häiruda
              organismi vee- ja elektrolüütide tasakaal. Need häired võivad omakorda tõsta organismi tundlikkust
              südameglükosiididele.
              Samaaegne laia toimespektriga antibiootikumide kasutamine vähendab Laxygal’i lahtistavat toimet.


             Palun informeerige oma arsti või apteekrit kui te kasutate või olete hiljuti kasutanud mingeid
              muid ravimeid, kaasa arvatud ilma retseptita ostetud ravimeid.

              Rasedus ja imetamine

              Raseduse ajal tohib Laxygal’i kasutada ainult arsti soovitusel.
              Laxygal ei eritu rinnapiima.
              Enne ravimi kasutamist pidage nõu arsti või apteekriga.

              Autojuhtimine ja masinatega töötamine

              Laxygal ei oma märkimisväärset toimet autojuhtimise ja masinate käsitsemise võimele.

              Oluline teave mõningate Laxygal’i koostisainete suhtes

              See ravim sisaldab sorbitooli. Kui arst on teile öelnud, et te ei talu teatud suhkruid, peate te enne
              ravimi kasutamist konsulteerima arstiga.


              3.   KUIDAS LAXYGAL’I VÕTTA

              Kui arst pole soovitanud teisiti, on ravimi annustamine järgmine:
              Täiskasvanud ja üle 10-aastased lapsed: 12...24 tilka õhtul.
              4...10-aastased lapsed: 6...12 tilka õhtul.
              2…4-aastastele lastele on soovitatavaks annuseks 250 μg/kg kehakaalu kohta (2,5 mg) õhtul.
              Laxygal’i toime saabub tavaliselt 6...12 tunni pärast. Igale patsiendile sobiva individuaalse, optimaalse
              annus, mis tagab vajaliku rooja konsistentsi, saab leida ülalmainitud annust suurendades või
              vähendades.

              Ravimit võib manustada koos vedelikuga või ilma. Laxygal’i tuleks manustada õhtul enne
              magamaminekut, et soole tühjenemine toimuks hommikul.

              Ilma arsti soovituseta ei tohi Laxygal’i kasutada kauem kui 10 päeva. Pikaajalisem kasutamine võib
              kõhukinnisust halvendada.

              Kui te võtate Laxygal’i rohkem kui ette nähtud

              Kui te olete võtnud Laxygal’i rohkem kui ette nähtud ja teil on spastiline valu kõhus ja sage
              väljaheide, võtke ühendust oma arstiga.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.

              4.   VÕIMALIKUD KÕRVALTOIMED

              Nagu kõik ravimid, võib ka Laxygal põhjustada kõrvaltoimeid, kuigi kõigil neid ei teki.
              Lühiajalisel kasutamisel tekivad kõrvaltoimed harva. Pikaajalisel kasutamisel, eriti juhul kui ravimit
              kasutatakse suurtes annustes, võib tekkida kaaliumi kadu ja teiste elektrolüütide sisalduse häired. Kui
              teil esineb kõhulahtisus, kõhuvalu, iiveldus, oksendamine, kehakaalu kaotus, asteenia siis võtke
              ühendust oma arstiga.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.   KUIDAS LAXYGAL’I SÄILITADA

              Hoida laste eest varjatud ja kättesaamatus kohas.


             Hoida temperatuuril kuni 25°C. Hoida originaalmahutis. Mitte hoida külmkapis. Mitte lasta külmuda.

              Ärge kasutage Laxygal’i pärast kõlblikkusaega, mis on märgitud pakendil.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta keskkonda.


              6.   LISAINFO

              Mida Laxygal sisaldab

              -    Toimeaine on naatriumpikosulfaat. 1 ml lahust (18 tilka) sisaldab 7,5 mg naatriumpikosulfaati.
              -    Abiained on etüülparabeen, sorbitooli lahus (mittekristalluv), soolhape ja puhastatud vesi.

              Kuidas Laxygal välja näeb ja pakendi sisu

              Selge, õrnalt kollakas-pruun vedelik.
              Klaaspudel sisaldab 10 ml lahust.

              Müügiloa hoidja ja tootja
              TEVA Czech Industries s.r.o., Ostravská 29, 747 70 Opava-Komárov, Tšehhi Vabariik

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:

              Teva Eesti esindus UAB Sicor Biotech Eesti filiaal
              Lõõtsa 8
              11415 Tallinn
              Tel.: +372 6610801

              Infoleht on viimati kooskõlastatud detsembris 2011
