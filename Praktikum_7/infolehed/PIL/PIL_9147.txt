

                             PAKENDI INFOLEHT: INFORMATSIOON KASUTAJALE
                                                Dolgit 50mg/g kreem
                                                     Ibuprofeen


              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks kasutama
              Dolgit kreemi täpselt juhistele vastavalt.
              -    Hoidke infoleht alles, et seda vajadusel uuesti lugeda.
              -    Lisainformatsiooni saamiseks pidage nõu oma apteekriga.
              -    Kui 7 päeva pärast haigussümptomid süvenevad ega leevendu, peate oma arstiga ühendust
                   võtma poole.
              -    Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1.   Mis ravim on Dolgit kreem ja milleks seda kasutatakse
              2.   Mida on vaja teada enne Dolgit kreemi kasutamist
              3.   Kuidas Dolgit kreemi kasutada
              4.   Võimalikud kõrvaltoimed
              5    Kuidas Dolgit kreemi säilitada
              6.   Lisainfo


              1.   MIS RAVIM ON DOLGIT KREEM JA MILLEKS SEDA KASUTATAKSE

              Ibuprofeen on valuvaigistava, palavikku alandava ja põletikuvastase toimega aine, mille toime aluseks
              on  prostaglandiidide  sünteesi  pöörduv  inhibeerimine.  Ibuprofeen  leevendab  põletiku  sümptome
              vähendades  teatud rakkudes (granulotsüütides, basofiilides ja  mastotsüütides) põletikku  tekitavate
              ainete moodustumist. Dolgit kreem on ette nähtud paikseks kasutamiseks.

              Dolgit kreemi kasutatakse valu paikseks leevendamiseks pehmete kudede valulike ja põletikuliste
              seisundite korral.


              2.   MIDA ON VAJA TEADA ENNE DOLGIT KREEMI KASUTAMIST

              Ärge kasutage Dolgit kreemi
              -    kui te olete ülitundlik (allergiline) ibuprofeeni või Dolgit kreemi mõne koostisosa suhtes.
              -    kui te olete ülitundlik teiste põletikuvastaste ainete (MSPVA) suhtes, mis on teil varasemal
                   kasutamisel tekitanud astmahooge, nõgestõbe või riniiti (“vesist nina”).
              -    kui te olete viimaseid kuid rase (eriti viimased kolm kuud)
              -    kui olete alla 14-aastane
              -    kahjustatud nahapinnale (lahtised haavad või nahahaigused) ja limaskestadele ning silma.

              Eriline ettevaatus on vajalik ravimiga Dolgit kreem
              -    kui teil on probleeme neerudega. Ravi MSPVA-dega, k.a ibuprofeen, seostatakse mõnikord
                   neerufunktsiooni häirete tekkega.
              -    kui teil on (peptiline) maohaavand.
              -    kui te olete ülitundlik. Eriti tundlikel isikutel, võib ibuprofeen vallandada allergilise bronhiaalse
                   reaktsiooni.


             Kuigi  paikselt  manustatud  ibuprofeeni  süsteemne  imendumine  on  väiksem  kui  suukaudse
              manustamise järgselt, võivad need tüsistused siiski tekkida.

              Kasutamine koos teiste ravimitega
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.
              Dolgit kreemi ja teiste ravimite vahelisi koostoimeid välispidisel manustamisel ei ole senini teada.
              Soovitatav on teisi paikselt manustatavaid ravimeid samaaegselt samale nahapiirkonnale mitte
              määrida.

              Rasedus ja imetamine
              Rasedus.
              Kuigi senini ei ole loodet kahjustavast toimest loomkatsete põhjal teatatud, ei soovitata Dolgit kreemi
              raseduse ajal manustada, sest see võib harvadel juhtudel põhjustada sünnituse edasilükkumist, aga ka
              kogu sünnitusprotsessi aja pikenemist. Dolgit kreemi tohib raseduse esimese ja teise trimestri ajal
              kasutada lühiajaliselt ja ainult õigustatud näidustustel.

              Raseduse  viimase  trimestri  ajal  ei  tohi  Dolgit  kreemi  kasutada,  sest  see  võib  mõjutada
              sünnitusprotsessi ja/või kutsuda esile verejooksu riski.

              Enne ravimi kasutamist pidage nõu arsti või apteekriga.

              Imetamine.
              Kuna ainult väga väike kogus ibuprofeenist eritub rinnapiima, ja tekitab seal madala kontsentratsiooni,
              on väga ebatõenäoline, et see võib mõjutada imetatavat imikut.

              Dolgit kreemi ei tohi imetamise ajal kasutada pikka aega. Kreemi tuleb kasutada lühiaegselt ja ainult
              õigustatud näidustustel.

              Enne ravimi kasutamist pidage nõu arsti või apteekriga.

              Autojuhtimine ja masinatega töötamine:
              Dolgit kreemil puudub toime autojuhtimisele ja masinate käsitsemise võimele.


              3.   KUIDAS DOLGIT KREEMI KASUTADA

              4…10 cm kreemiriba (vastab 80…200 mg ibuprofeenile) määritakse tavaliselt 3…4 korda päevas
              kahjustatud kohale ja hõõrutakse õrnalt naha sisse.
              Kudedesse  tungimist  saab  oluliselt  suurendada  iontoforeesi  kasutamisel.  Dolgit  kreemi  kantakse
              katoodi alla (negatiivne poolus). Voolu tugevus peaks olema 0,1…0,5 mA/5 cm 2 elektroodi pinna

              kohta ja ravi kestvus ligikaudu 15 minutit.
              Tungimist kudedesse saab suurendada ka õhku mitteläbilaskvate sidemete kasutamisega.

              Kui teil on tunne, et Dolgit kreemi toime on liiga tugev või liiga nõrk, rääkige sellest arstile või
              apteekrile.

              Kui te kasutate Dolgit kreemi rohkem kui ette nähtud
              Dolgit  kreemi  paikse  manustamise  järgselt  on  üleannustamine  ebatõenäoline.  Pikaajaline  suurtes
              kogustes  manustamine  võib  tundlikel  isikutel  tekitada  suurenenud  süsteemse  imendumise  ning
              põhjustada paikseid nahareaktsioone, nt erüteem või ekseem. Sellistel juhtudel tuleb ravi katkestada.

              Suurtes  kogustes  salvi  neelamise  korral  lapse  poolt  võib  tekkida  iiveldus  ja  oksendamine,
              hingamispaus ja naha sinakus.


             Mürgistuse  ravi  on  sümptomaatiline.  Suukaudse  üleannustamise  järgselt  tuleb  esile  kutsuda
              oksendamine. Spetsiifilist vastumürki ibuprofeeni mürgistuse korral ei ole.

              Kui te unustate Dolgit kreemi kasutada
              Ärge määrige kahekordset annust kreemi, kui ravim jäi eelmisel korral kasutamata.


              4.   VÕIMALIKUD KÕRVALTOIMED

              Nagu kõik ravimid, võib ka Dolgit kreem põhjustada kõrvaltoimeid, kuigi kõigil neid ei teki.

              Dolgit  kreem  on naha peale manustatuna  üldiselt hästi talutav, ibuprofeeni  paiksel manustamisel
              tekivad  kõrvaltoimed  harva.  Tekkida  võivad  naha  punetus,  sügelus,  nõgestõbi  või  nahakuivus
              manustamiskohal.
              Üliharva on eelsoodumusega patsientidel esinenud allergilisi reaktsioone bronhospasmist tekkinud
              hingeldusena.

              Kui täheldate endal mistahes kõrvaltoimeid, mida ei ole loetletud selles infolehes, informeerige sellest
              oma arsti või apteekrit.


              5.    KUIDAS DOLGIT KREEMI SÄILITADA

              Hoida laste eest varjatud ja kättesaamatus kohas.
              Hoida temperatuuril kuni 25° C.
              Kreem on kasutuskõlblik 12 nädalat pärast tuubi esmakordset avamist.
              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO

              Mida Dolgit kreem sisaldab

              -  Toimeaine on ibuprofeen. 1 g Dolgit kreemi sisaldab 50 mg ibuprofeeni.
              -  Abiained on küllastatud keskmiseahelaga triglütseriidid, glütseroolmonostearaat, polü(oksüleen)-
                 30-stearaat, polü(oksüleen)-100-stearaat, 1,2-propaandiool, metüül-4-naatriumhüdroksübensoaat,
                 ksantaankummi (ketrol F), vesi, lavendliõli, nerooliõli.

              Kuidas Dolgit kreem välja näeb ja pakendi sisu
              Pakendis on 50 g või 100 g kreemi.

              Müügiloa hoidja ja tootja

              Dolorgiet Pharmaceuticals
              St. Augustin/Bonn
              Saksamaa

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              AS Prom.Medic Eesti
              Liimi 1


             10621 Tallinn
              Tel/Faks: +372 6 211969


              Infoleht on viimati kooskõlastatud oktoobris 2006
