

                               PAKENDI INFOLEHT: INFORMATSIOON KASUTAJALE

                                               Acyclovir STADA, 5% kreem
                                                       Atsikloviir

                 Lugege infolehte hoolikalt, sest siin on teile vajalikku teavet.
                 Ehkki seda ravimit on võimalik osta ilma retseptita, peate parima ravitulemuse saamiseks võtma
                 Acyclovir STADA’t täpselt juhistele vastavalt.
                 -   Hoidke infoleht alles, et seda vajadusel uuesti lugeda.
                 -   Lisainformatsiooni saamiseks pidage nõu oma apteekriga.
                 -   Kui haigussümptomid süvenevad ega leevendu, peate oma arstiga ühendust võtma.
                 -   Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                      mida selles infolehes ei ole nimetatud, palun rääkige sellest oma arstile või apteekrile.

                 Infolehes antakse ülevaade:
                 1.  Mis ravim on Acyclovir STADA ja milleks seda kasutatakse
                 2.  Mida on vaja teada enne Acyclovir STADA võtmist
                 3.  Kuidas Acyclovir STADA’t võtta
                 4.  Võimalikud kõrvaltoimed
                 5   Kuidas Acyclovir STADA’t säilitada
                 6.  Lisainfo

                 1.  MIS RAVIM ON ACYCLOVIR STADA JA MILLEKS SEDA KASUTATAKSE

                 Acyclovir STADA on viirusevastane ravim.

                 Acyclovir STADA-t kasutatakse sageli korduva ohatise ravimiseks näonahal ja huultel.
                 Varane ravi alustamine Acyclovir STADA kreemiga võib takistada ohatise “väljalöömist”. Kui ohatis
                 on juba nahale tekkinud, siis atsikloviir kreemi kasutamine kiirendab paranemisprotsessi.

                 2.  MIDA ON VAJA TEADA ENNE ACYCLOVIR STADA KASUTAMIST

                 Ärge kasutage Acyclovir STADA-t
                 -   kui te olete allergiline (ülitundlik) atsikloviiri või mõne Acyclovir STADA abiaine suhtes
                 -   lokaalse ärrituse vältimiseks ei tohi Acyclovir STADA-t aplitseerida limaskestadele (nt
                      suuõõnde ega silma)

                 Eriline ettevaatus on vajalik ravimiga Acyclovir STADA
                 Limaskestadele manustamisel võib põhjustada ärritust, seetõttu ei tohi Acyclovir STADA kreemi
                 kasutada  herpesinfektsiooni  ravimiseks  silmas  või  suguelundite  limaskestal  ning  suu  limaskesta
                 haavandite ravimisel.
                 Kindlasti tuleb vältida kreemi silma sattumist. Kreemi silma sattumisel tuleb silma loputada ohtra
                 veega.
                 Enne ravi alustamist rääkige kindlasti arstile, kui teil esineb tõsine immuunpuudulikkus (st teie
                 organismi immuunsüsteem on raskelt kahjustatud).

                 Haiguskollete esinemisel peavad huuleohatisega patsiendid hoiduma viiruse levitamisest. Vältimaks
                 infektsiooni edasikandumist, ärge laske teistel puudutada ohatisega piirkonda teie nahal. Ärge jagage
                 teistega oma joogi- ja sööginõusid. Viirusel on võime nakatada ka teisi keha piirkondi. Kui käed on
                 kokku puutunud ohatisega tuleb vältida silmade puudutamist, kuna herpesviirus võib põhjustada silma
                 sarvkestal väga raskeid haavandeid.
                 Väga visalt paraneva ja sageli korduva ohatisega tasub kindlasti arsti poole pöörduda, kes annab nõu
                 edasiseks tegutsemiseks.

                 Acyclovir STADA kasutamine koos teiste ravimitega


                Palun informeerige oma arsti või apteekrit kui te kasutate või olete hiljuti kasutanud mingeid muid
                 ravimeid, kaasa arvatud ilma retseptita ostetud ravimeid.

                 Seni pole teada koostoimeid ühegi teise ravimiga.

                 Rasedus ja imetamine
                 Enne ravimi kasutamist pidage nõu oma arsti või apteekriga.

                 3.  KUIDAS ACYCLOVIR STADA-t KASUTADA

                 Kui te ei ole milleski kindel, pidage nõu oma arsti või apteekriga.

                 Tavaline annus on ...
                 Aplitseerige õhuke kiht kreemi infitseeritud nahapiirkonnale 5 korda ööpäevas, iga 4 tunni järel.

                 Kuidas ja millal tuleb Acyclovir STADA-t kasutada?
                 Kasutage vatitampooni, millele võtate niipalju kreemi kui infitseeritud piirkonna/piirkondade
                 katmiseks vajalik. Acyclovir STADA aplitseerimisel jälgige, et te ei kata ainult herpes-infektsiooni
                 nähtavate sümptomitega (villid, turse, punetus) piirkondi, vaid ka nendega külgenevaid alasid. Kui te
                 aplitseerite Acyclovir STADA-t käega/kätega, siis peske käsi kindlasti põhjalikult nii enne kui pärast
                 kreemi nahale kandmist, vältimaks kahjustatud nahapiirkondade täiendavat infitseerimist (nt bakterite
                 jms mikroorganismidega) ja/või viiruse ülekandumist muudele, seni infitseerimata limaskestadele või
                 nahapiirkondadele.

                 Tähelepanu!
                 Parimate ravitulemuste saamiseks tuleks ravi Acyclovir STADA-ga alustada võimalikult vara, st
                 niipea kui märkate herpese esimesi sümptomeid (kipitustunne, sügelus, ebamugavus, punetus).

                 Kui kaua tuleb Acyclovir STADA-t kasutada?
                 Tavaliselt kestab ravi 5 päeva, kuid selle kestus võib individuaalselt erineda ning jätkuda seni, kuni
                 villikesed on kattunud koorikuga või saabunud täielik paranamine. Siiski ravi ei tohi kesta üle 10
                 päeva.

                 Kui te unustate Acyclovir STADA-t kasutada
                 Kui te ei saa õigel ajal ohatist määrida, tehke seda esimesel võimalusel ning jätkake ravi nagu enne
                 (ärge aplitseerige kreemi sagedamini ega paksema kihina kui tavaliselt).

                 4.  VÕIMALIKUD KÕRVALTOIMED

                 Nagu kõik ravimid, võib ka Acyclovir STADA põhjustada kõrvaltoimeid, kuigi kõigil neid ei teki.
                 Kõrvaltoimete esinemissageduse hindamiseks kasutati järgnevaid sagedusastmeid:

                 Väga sageli:                           Sageli:
                 Rohkem kui 1-l 10 patsiendi seast      Vähem kui 1-l 10-st, kuid rohkem kui 1-l 100
                                                         patsiendi seast
                 Aeg-ajalt:                             Harva:
                 Vähem kui 1-l 100-st, kuid rohkem kui 1-lVähem kui 1-l 1 000-st, kuid rohkem kui 1-l
                 1 000 patsiendi seast                  10 000 patsiendi seast
                 Väga harva:
                 10 000 patsiendist kõige rohkem 1-l, sh üksikjuhud

                 Naha ja nahaaluskoe kahjustused
                 Acyclovir STADA võib põhjustada ajutist kipitus- või kirvendustunnet ravitavas nahapiirkonnas.
                 Vahel on täheldatud Acyclovir STADA-ga ravitava naha punetust, kuivust ja ketendust.


                Pärast Acyclovir STADA kasutamist on harva registreeritud allergilisi nahareaktsioone
                 (kontaktdermatiiti). Enamikul juhtudest, mil teostati allergoloogiline testimine, osutusid
                 nahareaktsiooni põhjuseks pigem kreemi aluse farmatseutilised abiained kui toimeaine atsükliviir. Kui
                 ülal nimetatud kõrvaltoimed on selgelt väljendunud ning hõlmavad ka kreemiga mitteravitud piirkondi,
                 võib teil esineda kontaktdermatiit. Rääkige sellest arstile.

                 Väga harva on tekkinud varast tüüpi ülitundlikkusreaktsioonid, sealhulgas angioödeem.

                 Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
                 selles infolehes ei ole nimetatud, palun rääkige sellest oma arstile või apteekrile.


                 5.    KUIDAS ACYCLOVIR STADA-t SÄILITADA

                 Hoida laste eest varjatud ja kättesaamatus kohas.

                 Hoida temperatuuril kuni +25°C.

                 Ärge kasutage Acyclovir STADA-t pärast kõlblikkusaega, mis on märgitud tuubil ja karbil.
                 Kõlblikkusaeg viitab kuu viimasele päevale.
                 Kõlblikkusaeg peale esmast avamist - 1 aasta.

                 Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                 apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                 keskkonda.

                 6. LISAINFO

                 Mida Acyclovir STADA ® sisaldab:

                 -   Toimeaine on atsikloviir.

                 1 g kreemi sisaldab 50 mg atsikloviiri.

                 -   Abiained on dimetikoon, stearoüülmakroglütseriidid, tsetüülalkohol, vedel parafiin,
                      propüleenglükool, valge vaseliin, puhastatud vesi.

                 Kuidas Acyclovir STADA välja näeb ja pakendi sisu
                 Üks originaalpakend sisaldab 5 g kreemi.

                 Müügiloa hoidja ja tootja

                 Müügiloa hoidja:
                 STADA Arzneimittel AG
                 Stadastraβe 2-18
                 D-61118 Bad Vilbel
                 Saksamaa

                 Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.


                 Almar Sehver
                 Tartu mnt 16
                 10117 Tallinn
                 tel 6605910
                 almar@aaa.ee.


                Infoleht on viimati kooskõlastatud: märtsis 2011
