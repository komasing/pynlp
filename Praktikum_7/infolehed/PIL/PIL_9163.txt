

                             PAKENDI INFOLEHT: INFORMATSIOON KASUTAJALE

                                         Tramadol Krka, kõvakapslid 50 mg
                                      Tramadol Krka, rektaalsuposiidid 100 mg
                                    Tramadol Krka, suukaudsed tilgad 100 mg/ml
                                                     Tramadool

              Enne ravimi võtmist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage palun nõu arsti või apteekriga.
              -    Ravim on välja kirjutatud teile. Ärge andke kellelegi teisele. Ravim võib olla neile kahjulik,
                 isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                 mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1.   Mis ravim on Tramadol Krka ja milleks seda kasutatakse
              2.   Mida on vaja teada enne Tramadol Krka võtmist
              3.   Kuidas Tramadol Krka`t võtta
              4.   Võimalikud kõrvaltoimed
              5.   Kuidas Tramadol Krka´t säilitada
              6.   Lisainfo


              1.   MIS RAVIM ON TRAMADOL KRKA JA MILLEKS SEDA KASUTATAKSE

              Tramadool  on tugevatoimeline tsentraalselt  toimiv  valuvaigisti.  Ravimi toime  avaldub  kiiresti  ja
              kestab mõni tund. Taramadool on näidustatud mõõduka ja tugeva valu raviks.


              2.   MIDA ON VAJA TEADA ENNE TRAMADOL KRKA VÕTMIST

              Teavitage oma arsti  sellest,  kui teil esineb mõni  krooniline  haigus, ainevahetushäire,  teil esineb
              ülitundlikkus või kui te kasutate mõnda teist ravimit.

              Ärge võtke Tramadol Krka′t
              -  kui te olete allergiline (ülitundlik) tramadooli või Tramadol Krka mõne koostisosa suhtes.
              -  kui te võtate MAO inhibiitoreid.
              -  kui teil esineb äge mürgistus alkoholi, uinutite või teiste kesknärvisüsteemi pärssivate ainetega.

              Eriline ettevaatus on vajalik ravimiga Tramadol Krka
              Teavitage oma arsti, kui:
              -    te olete ülitundlik (allergiline) opioidirühma valuvaigistite suhtes,
              -    teil  esineb  kalduvus  sõltuvuse  (alkoholismi,  sõltuvuse  tablettidest  või  narkootikumidest)
                 tekkele,
              -    teil esineb regulaarselt kesknärvisüsteemist tulenevaid krampe (epileptilisi krampe),
              -    teil  on  neerutalitluse  kahjustus  (vajadusel  pikendab  arst  vähemalt  ravi  algusperioodiks
                 annustamisintervalli),
              -    teil on maksaprobleemid (vajadusel määrab arst teile ravimit individuaalse skeemi kohaselt või
                 pikendab annustamisintervalli),
              -    teil on praegu või on olnud varem peavigastus,
              -    teil on raske kopsuhaigus.

              Rasedus ja imetamine
              Enne ravimi kasutamist pidage nõu arsti või apteekriga.


                                                        1


             Selle preparaadi ohutust raseduse ajal ei ole kindlaks tehtud. Preparaadi suurte annuste või pikaajalise
              kasutamise korral võivad avalduda kahjulikud toimed lootele ja vastsündinule. Rasedad naised võivad
              ravimit kasutada ainult äärmisel vajadusel meditsiinilise jälgimise tingimustes, kui ravist oodatav kasu
              emale kaalub üles ohud lootele.
              Kui ravimit manustatakse rinnaga toitvale emale, tuleb arvesse võtta, et umbes 0,1% ravimist eritub
              inimese rinnapiima. Ühekordse annuse Tramadol Krka võtmise tõttu ei ole rinnaga toitmist vaja
              katkestada.

              Autojuhtimine ja masinatega töötamine
              Tramadool omab tugevat toimet autojuhtimise ja masinate käsitsemise võimele – seda eriti juhul, kui
              ravimiga  samaaegselt  tarvitatakse  ka  alkoholi.  Ravi  ajal  ei  tohi  patsiendid  töötada  liikuvate
              mehhanismidega ega autot juhtida.

              Võtmine koos teiste ravimitega
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.
              Seda on oluline meeles pidada, kuna tramadool võib mõjutada teiste ravimite toimet ja/või teised
              ravimid võivad mõjutada tramadooli toimet. Sellised ravimid on: kesknärvisüsteemi toimivad ravimid
              (anesteetikumid, depressiooni raviks kasutatavad ravimid, psühhootiliste häirete raviks kasutatavad
              ravimid,  rahustid  ja  uinutid),  karbamasepiin,  MAO  inhibiitorid  (antidepressandid),  serotoniini
              tagasihaarde  inhibiitorid  (antidepressandid),  tritsüklilised  antidepressandid  või  neuroleptikumid
              (psühhoosivastased  ravimid)  Ettevaatus  on  vajalik  ka  kasutamisel  koos  varfariiniga  (kasutatakse
              tromboosi profülaktikaks ja raviks).

              Oluline teave mõningate Tramadol Krka koostisainete suhtes.
              Suukaudsed tilgad sisaldavad sahharoosi. Kui teie arst on teile öelnud, et te ei talu teatud suhkruid,
              konsulteerige oma arstiga enne selle ravimi võtmist.


              3.   KUIDAS TRAMADOL KRKA′T VÕTTA

              Võtke ravimit Tramadol Krka alati vastavalt arstilt saadud juhistele. Kui te ei ole milleski kindel,
              pidage nõu arsti või apteekriga.
              Küsige oma arstilt, kui pika aja vältel peate te seda ravimit kasutama.
              Erinevatel patsientidel võivad ravimi annused olla erinevad. See, kui suures annuses ravimit tuleb
              võtta  ning kui sageli ja kui kaua seda teha tuleb  sõltub  iga konkreetse  patsiendi individuaalsest
              tundlikkusest ning valude tugevusest ja iseloomust.

              Soovitatav annustamisskeem.

              Täiskasvanud ja üle 14-aastased lapsed:
              Kõvakapslid: 1 kapsel võetakse koos vähese vedelikuga. Ebapiisava toime korral võib annust 30...60
              minuti möödumisel korrata.
              Suukaudsed tilgad: 20 tilka (50 mg) lahust ja/või mõõtpumba 4-kordsel vajutamisel saadav lahus
              manustatakse koos vähese koguse vedeliku või suhkrutükiga. Ebapiisava toime korral võib annust
              30...60 minuti möödumisel korrata. Tugevate valude korral võib algannusena manustada ka 100 mg
              (40 tilka või mõõtpumba 8-kordsel vajutamisel saadav kogus lahust).
              Mõõtpumba esmakordsel kasutamisel tuleb esmalt täita pumba reservuaar, vajutades mitu korda
              pumbale.
              Rektaalsuposiidid: üks 100 mg ravimküünal. Annust võib korrata 3...5 tunni möödumisel.

              Lapsed vanuses 1...14 aastat:
              Kasutatakse soovitatavalt ainult tilku. Ravimküünlad ja kapslid ei sobi alla 14-aastastele lastele
              toimeaine suure sisalduse tõttu.
              Suukaudsed tilgad: annus on 1...2 mg/kg kehakaalu kohta.
              Annuseid võib korrata iga 4...6 tunni järel.


                                                        2


             Ükskõik millise täiskasvanutele mõeldud ravimvormi ööpäevane toimeaine annus ei tohi ületada 400
              mg tramadooli.

              Neerupuudulikkusega või maksafunktsiooni häiretega patsientidel on soovitatav kasutada väiksemaid
              annuseid ning manustada neid pikemate ajavahemike järel, vastavalt arsti antud juhistele.

              Üle 75 aasta vanustel patsientidel ei soovitata suurendada ööpäevast annust üle 300 mg.

              Enne annuste kohandamist konsulteerige kindlasti oma arstiga.
              Tramadooli ei tohi kasutada kauem, kui valude leevendamiseks absoluutselt vajalik.
              Pikaajaline tramadoolravi peab toimuma arsti järelvalve all.

              Kui te võtate Tramadol Krka′t rohkem kui ette nähtud
              Kui te olete kogemata võtnud liiga suure annuse Tramadol Krka´t, pöörduge kohe arsti poole või
              kutsuge kiirabi. Te võite vajada arstiabi.
              Kui te olete eksikombel võtnud kaks annust,  ei  tohiks  sellisel  üleannustamisel  märkimisväärseid
              tagajärgi olla, kuid juhul, kui üleannus on märkimisväärselt suurem, kui teile määratud annus, võivad
              ilmneda  mürgistusenähud:  teadvushäired,  krambid,  vererõhu  langus,  südame  löögisageduse
              kiirenemine, ahenenud või laienenud pupillid (silmaavad), hingamisraskused.

              Kui te unustate Tramadol Krka′t võtta
              Ärge võtke kahekordset annust, kui ravim jäi eelmisel korral võtmata.
              Te peate ravi jätkama järgmisest ettenähtud annusest.

              Toimed, mis tekivad pärast ravimi Tramadol Krka kasutamise lõpetamist
              Kui pikaajaline tramadoolravi järsku katkestada, tekivad mõnikord ärajätunähud. Seetõttu peab arst
              otsustama kuidas ja kuna pikaajaline tramadoolravi katkestada.


              4.   VÕIMALIKUD KÕRVALTOIMED

              Nagu kõik ravimid, võib ka Tramadol Krka põhjustada kõrvaltoimeid.
              Kõige  sagedamini  esineb  kõrvaltoimeid  seoses  suurte  annuste  kasutamisega.  Tekkida  võivad
              alljärgnevad kõrvaltoimed:
                 •  higistamine
                 •  peapööritus
                 •  iiveldus
                 •  pearinglus
                 •  suukuivus
                 •  kõhukinnisus
                 •  väsimus
                 •  ärevus
                 •  segasus
                 •  tasakaalu häired
                 •  meeleolu kõikumine
                 •  unetus

              Harvadest kõrvaltoimetest esineb:
                 •  südame löögisageduse kiirenemine
                 •  vererõhu langus istuvast asendist püstitõusmisel
                 •  minestus
                 •  krambid
                 •  lihasnõrkus
                 •  tundlikkuse häired
                 •  värisemine
                 •  mälu häired

                                                        3


                 •ähmane nägemine

              Aeg-ajalt võivad tekkida:
                 •  peavalu
                 •  oksendamine
                 •  kõhukinnisus ja seedetrakti häired (rõhumistunne maos, kõhupuhituse tunne).
                 •  lihastoonuse tõus
                 •  neelamisraskused
                 •  kehakaalu langus

              Väga harva on esinenud:
                 •  motoorne nõrkus
                 •  isu muutused
                 •  urineerimise häired (uriinipeetus, sage urineerimine, valulik urineerimine)
                 •  südame löögisageduse aeglustumine
                 •  vererõhu tõus
                 •  näo õhetus

              Äärmuslikel juhtudel tekivad:
                 •  kesknärvisüsteemi ärritusnähud(kõrgendatud  meeleolu, emotsionaalne  ebastabiilsus,
                     ärrituvus), aktiivsuse muutused (aktiivsuse vähenemine või tõus), tajuhäired ja meelepetted.
                 •  Täheldatud on ka allergilisi reaktsioone  (sügelust, nahalöövet). Samuti võivad allergilised
                     reaktsioonid viia šoki tekkeni.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes eo ole nimetatud, palun rääkige sellest oma arstile või apteekrile.


              5.   KUIDAS TRAMADOL KRKA´T SÄILITADA

              Hoida laste eest varjatud ja kättesaamatus kohas.

              Kõvakapslid: Hoida temperatuuril kuni 25 °C. Hoida originaalpakendis, niiskuse eest kaitstult.
              Rektaalsuposiidid: Hoida temperatuuril kuni 25 °C.
              Suukaudsed tilgad: Hoida temperatuuril kuni 25 °C. Hoida originaalpakendis, valguse ja niiskuse eest
              kaitstult.

              Mitte kasutada pärast pakendile märgitud kõlblikkusaja lõppemist. Kõlblikkusaeg viitab kuu viimasele
              päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.    LISAINFO

              Mida Tramadol Krka sisaldab

              Kõvakapslid
              Toimeaine: tramadoolvesinikkloriid
              Üks kapsel sisaldab 50 mg tramadoolvesinikkloriidi
              Abiained: mikrokristalliline tselluloos (E461), naatriumtärklisglükolaat, talk (E553b),
              magneesiumstearaat (E572). Kapsli kest: titaandioksiid (E171), indigokarmiin, želatiin.

              Ravimküünlad ehk rektaalsuposiidid

                                                        4


             Toimeaine: tramadoolvesinikkloriid
              Üks rektaalsuposiit sisaldab 100 mg tramadoolvesinikkloriidi.
              Abiaine: tahke rasv.

              Suukaudsed tilgad
              Toimeaine: tramadoolvesinikkloriid
              1 ml lahust (8 vajutust mõõtpumbale) sisaldab toimeainena 100 mg tramadoolvesinikkloriidi.
              Abiained: sahharoos, propüleenglükool (E1520), kaaliumsorbaat (E201), polüsorbaat,
              naatriumsahhariin, glütserool (E422), piparmündi eeterlik õli, aniisi eeterlik õli, puhastatud vesi.

              Kuidas Tramadol KRKA välja näeb ja pakendi sisu

              50 mg kapslid, 20 kapslit pakendis
              100 mg ravimküünlad, 5 ravimküünalt pakendis
              10 ml lahust (100 mg/ml)
              96 ml lahust (100 mg/ml) koos mõõtpumbaga

              Müügiloa hoidja ja tootja

              KRKA, d.d., Novo mesto, Šmarješka cesta 6, 8501 Novo mesto, Sloveenia

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              KRKA, d.d., Novo Mesto Eesti filiaal
              Pärnu mnt 141
              11314 Tallinn
              Tel. 6671658

              Infoleht on viimati kooskõlastatud detsembris 2011.





















                                                        5
