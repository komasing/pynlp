

                             PAKENDI INFOLEHT: INFORMATSIOON KASUTAJALE

                                         Doxycyclin STADA, 100 mg tabletid
                                                   Doksütsükliin

              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1.   Mis ravim on Doxycyclin STADA ja milleks seda kasutatakse
              2.   Mida on vaja teada enne Doxycyclin STADA kasutamist
              3.   Kuidas Doxycyclin STADA-t kasutada
              4.   Võimalikud kõrvaltoimed
              5    Kuidas Doxycyclin STADA-t säilitada
              6.   Lisainfo


              1.   MIS RAVIM ON DOXYCYCLIN STADA JA MILLEKS SEDA KASUTATAKSE

              Doxycyclin STADA on laia toimespektriga antibiootikum tetratsükliinide rühmast.

              Doxycyclin STADA-t kasutataksedoksütsükliinile tundlike mikroorganismide poolt põhjustatud
              infektsioonid täiskasvanutel ja üle 8-aastastel lastel:
              kroonilise bronhiidi ägenemine, kuseteede infektsioon, riketsioos, mükoplasmoos, klamüdioos,
              puukborrelioos, erlihhioos, koolera, taastuv tüüfus, süüfilis, kampülobakterioos, tulareemia, siberi
              katk, katk, akne, rosacea (roosvistrik).

              Kliiniliselt oluline toimespekter. Actinomyces,  Bacillus anthracis,  Bartonella,  Borrelia,  Brucella,
              Campylobacter, Chlamydia,  Erlichia, Haemophilus,  Leptospira, Moraxella, Mycoplasma,
              Propionibacterium  acnes, Rickettsia,  Staphylococcus  (esineb  resistentseid  tüvesid),  Streptococcus
              (esineb resistentseid tüvesid), Treponema, Ureaplasma, Vibrio, Yersinia pestis.
              Uriinis saavutatavate kontsentratsioonide korral: Escherichia coli, Klebsiella.

              Märkus.  Antimikroobsete  ravimite  määramisel  ja  kasutamisel  tuleb  järgida  kohalikke  ametlikke
              soovitusi.
              Infektsioone, mille bakterioloogiline test näitab tekitajaks stafülokoki, streptokoki või pneumokoki, ei
              tohi ravida doksütsükliiniga, sest need mikroorganismid kalduvad olema inadekvaatselt tundlikud või
              resistentsed selle suhtes.


              2.   MIDA ON VAJA TEADA ENNE DOXYCYCLIN STADA KASUTAMIST

              ÄRGE kasutage Doxycyclin STADA-t
                 −  kui te olete allergiline (ülitundlik) doksütsükliinmonohüdraadi, tetratsükliinide või Doxycyclin
                     STADA mõne koostisosa suhtes.
                 −  kui teil esineb raske maksafunktsiooni kahjustus.
                 −  kui olete rase või imetate
                 −  alla 8-aastaste laste raviks


              Eriline ettevaatus on vajalik ravimiga Doxycyclin STADA

                                                        1


             Neerufunktsiooni kahjustusega patsientidel ei ole tavaliselt erilised ettevaatusabinõud vajalikud.

              Märkus:
              Mikrobioloogiliselt kinnitatud pneumokokk-, stafülokokk- ja streptokokknakkusi ei tohi Doxycyclin
              STADA-ga ravida kiire resistentsuse tekkimise tõttu.

              Patsiendid, kes kasutavad Doxycyclin STADA-t koos teatavate vereglükoosi taset alandavate ravimite
              või verehüübivust vähendavate ravimitega (vt Kasutamine koos teiste ravimitega), peavad laskma oma
              vereglükoosi taset või verehüübivust jälgida ning vajadusel nende ravimite annuseid vähendada.

              Tetratsükliinide kasutamise ajal võivad glükoosi, valgu, urobilinogeeni või katehhoolamiinide testid
              anda väärtulemusi.

              Päikese käes olemine võib päikesele avatud nahapiirkondades põhjustada fototoksilisi reaktsioone (vt
              4, Võimalikud kõrvaltoimed). Seega tuleb Doxycyclin STADA ravi ajal vältida päikesevanne ja
              solaariumis päevitamist.

              Enne tuimastamist teavitage anestesioloogi, et te kasutate Doxycyclin STADA-t (vt Kasutamine koos
              teiste ravimitega).

              Kauem kui 21 päeva kestva ravi korral tuleb regulaarselt teostada vereanalüüse ning maksa- ja
              neerufunktsiooni teste.

              Mittetundlike mikroorganismide võimaliku ülekasvu tagajärjel võivad tekkida superinfektsioonid
              (kandidoos) - sellisel juhul peab rakendama sobivat ravi.
              Raske ja püsiva kõhulahtisuse põhjusena tuleb arvestada ka antibiootikumist tingitud
              pseudomembranoosse koliidi võimalusega, mis võib olla eluohtlik. Sellisel juhul tuleb ravikuur
              viivitamatult katkestada ja rakendada vastavat ravi (nt vankomütsiiniga). Peristaltikat pärssivad
              ravimid on vastunäidustatud.

              Minge kindlasti järelvisiidile 3...4 päeva pärast oma gonokokkinfektsiooni (“tripperi”) ravi lõppu, et
              vältida haiguse taaspuhkemist.

              Lapsed
              Alla 8-aastaseid lapsi ei tohi Doxycyclin STADA-ga ravida (vt Rasedus ja imetamine).

              Eakad patsiendid
              Seoses eakate patsientidega ei ole mingid erilised ettevaatusabinõud vajalikud.

              Kasutamine koos teiste ravimitega
              Palun informeerige oma arsti või apteekrit kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.

              Järgmisi aineid sisaldavaid ravimeid või toite tuleb manustada 2...3 tundi enne doksütsükliini võtmist,
              kuna doksütsükliini imendumine seedatraktist võib väheneda:
              -  alumiinium ja magneesium (sisalduvad nt maohappesust vähendavates ravimites)
              -  kaltsium (sisaldub ka piimas ja piimatoodetes)
              -  rauapreparaadid
              -  aktiivsüsi
              -  kolestüramiin (vere rasvaühendite sisaldust vähendav ravim).

              Doksütsükliini toimet võivad vähendada:
              -  rifampitsiin (antibiootikum)
              -  barbituraatide rühma ravimid (nt ka rahustid ja uinutid)
              -  muud krambivastased ravimid (karbamasepiin, difenüülhüdantoiin ja primidoon).

              Kuidas Doxycyclin STADA mõjustab teiste ravimite toimeid?

                                                        2


             Doksütsükliin võib tugevdada järgmiste ravimite toimeid (vt Eriline ettevaatus on vajalik ravimiga
              Doxycyclin STADA):
              -  suukaudsed sulfonüüluurea rühma suhkurtõvevastased ravimid (teatavad vereglükoosi taset
                 langetavad ravimid)
              -  teatavad verehüübivust vähendavad ravimid (dikumarooli tüüpi).
              Patsiendid, kes kasutavad neid ravimeid koos doksütsükliiniga, peavad laskma oma vereglükoosi taset
              ja/või verehüübivust jälgida ning vajadusel nende ravimite annust vähendada.

              Doxycyclin STADA võib suurendada A-tsüklosporiini (immuunvastust vähendav ravim) toksilist
              toimet.

              Rääkige sellest arstile, kui kasutate mõnda järgmistest ravimitest:
              -  Isotretinoiin (kasutatakse raskekujulise akne raviks)
              Doksütsükliini ei tohi kasutada vahetult enne akne ravi isotretinoiiniga, selle ravi ajal ega pärast ravi
              lõppu, kuna mõlemad ravimid võivad harvadel juhtudel esile kutsude ajutist koljusisese rõhu tõusu
              (peaaju pseudokasvaja), mis taandub spontaanselt pärast ravi lõppu.

              -  Beeta-laktaami tüüpi antibiootikumid, nt penitsilliinid, tsefalosporiinid (teised antibiootikumid)
              Nende ravimite samaaegset kasutamist tuleb vältida, kuna tundlikkustestid on näidanud, et need
              ravimid võivad vähendada (toimida antagonistlikult) teineteise mikroobivastast toimet.

              -  Teofülliin (astma ravim)
              Nende samaaegne kasutamine võib suurendada seedetrakti kõrvaltoimete esinemissagedust.

              -  Tuimasti metoksüfluraan
              Tuimasti metoksüfluraani või mõne teise neerudele ohtliku ravimi kasutamine Doxycyclin STADA
              kasutamise ajal võib põhjustada neerupuudulikkust (vt Eriline ettevaatus on vajalik ravimiga
              Doxycyclin STADA).

              Ettevaatust!
              Harvadel juhtudel võib Doxycyclin STADA ravi ajal väheneda suukaudsete hormonaalsete
              rasestumisvastaste vahendite (“pillide”) efektiivsus. Seetõttu tuleb lisaks rakendada
              rasestumisvastaseid mittehormonaalseid (barjäär-) meetodeid.

              Pidage meeles, et see info võib kehtida ka hiljuti kasutatud ravimite kohta.

              Doksütsükliini ravimkoostoimed:

              Ravim                        Toime                        Põhjus
              Alumiinium                   Doksütsükliini efektiivsuse  Imendumise vähenemine
              Kaltsium (sh piim)           vähenemine                   komplekside moodustumise
              Magneesium (sh maohappesust                               tõttu
              vähendavad ravimid)
              Raud
              Kolestüramiin
              Aktiivsüsi
              Rifampitsiin                 Doksütsükliini efektiivsuse  Ensüümide indutseerimisest
              Barbituraadid                vähenemine                   tingitud kiirenenud
              Karbamasepiin                                             biotransformatsioon
              Difenüülhüdantoiin
              Krooniline alkoholi
              kuritarvitamine
              Kumariini derivaadid         Suurenenud
              Sulfonüüluurea rühma ravimid verehüübivusevastane või
                                           suurenenud vereglükoosi taset
                                           alandav toime
              A-tsüklosporiin              A-tsüklosporiini toksilise toime

                                                        3


                                           suurenemine
              Metoksüfluraan               Võib põhjustada
                                           neerupuudulikkust
              Isotretinoiin                Peaaju pseudokasvaja ohu
                                           suurenemine
              Penitsilliinid               Penitsilliini/tsefalosporiini
              Tsefalosporiinid (ja teised β-toime vähenemine
              laktaami tüüpi antibiootikumid)
              Teofülliin                   Seedetrakti kõrvaltoimete
                                           esinemissageduse suurenemine
              Suukaudsed rasestumisvastasedRasestumisvastaste preparaatide
              preparaadid (“pillid”)       efektiivsuse vähenemine
              Glükoos ja valk uriinis      Takistab kvalitatiivset ja
              Urobilinogeeni test          kvantitatiivset määramist
              Katehhoolamiinid

              Doxycyclin STADA võtmine koos toidu ja joogiga
              Ärge võtke Doxycyclin STADA-t piima või piimatoodete ega kaltsiumi sisaldavate
              puuviljamahladega. Võtke Doxycyclin STADA-t 2...3 tundi enne või pärast selliste toitude või jookide
              tarbimist (vt Kasutamine koos teiste ravimitega).

              Pidage meeles, et krooniline alkoholi liigtarbimine võib vähendada doksütsükliini toimet.

              Rasedus ja imetamine
              Doksütsükliin on raseduse ja imetamise ajal vastunäidustatud.

              Doksütsükliini ei tohi raseduse ja imetamise ajal nagu ka imikutele ja alla 8-aastastele lastele määrata,
              , kuna ladestunud doksütsükliin võib põhjustada peamiselt pöörduvat luukasvu aeglustumist ning,
              manustatuna enne hammastumisperioodi, hammaste värvuse püsivat muutust ja hambaemaili defekte,
              seda alates 4. raseduskuu loodetest kuni 8 aasta vanuste lasteni.

              Autojuhtimine ja masinatega töötamine
              On registreeritud üksikuid ajutise lühinägevuse (müoopia) juhtumeid, mis on tekkinud Doxycyclin
              STADA kasutamise ajal. Müoopia võib kahjustada autojuhtimise ja masinate käsitsemise võimet.


              3.   KUIDAS DOXYCYCLIN STADA-t KASUTADA

              Kasutage Doxycyclin STADA-t alati täpselt nii, nagu arst on teile rääkinud. Kui te ei ole milleski
              kindel, pidage nõu oma arsti või apteekriga.

              Tavaline annus on:
              Üle 50 kg kaaluvatele teismelistele ja alla 70 kg kaaluvatele täiskasvanutele
              Esimesel päeval 2 tabletti (vastavalt 200 mg doksütsükliini) ja järgnevatel päevadel 1 tablett (vastavalt
              100 mg doksütsükliini).

              Üle 70 kg kaaluvatele täiskasvanutele
              2 tabletti (vastavalt 200 mg doksütsükliini) ööpäevas.

              Alates kaheksandast eluaastast (kui kehakaal on üle 50 kg) on annus 4 mg/kehakaalu kg 1.
              ravipäeval ja 2 mg/kehakaalu kg järgnevatel ravipäevadel. Antud ravimvorm ei sobi toimeaine
              suure sisalduse tõttu lastele kehakaaluga vähem kui 50 kg.


              Spetsiifilised annustamisskeemid

              Süüfilis (primaarne ja sekundaarne vorm penitsilliinallergia korral)

                                                        4


             3 tabletti (vastavalt 300 mg doksütsükliini) ööpäevas (võib võtta kolme eraldi annusena või ööpäevase
              üksikannusena) 15 päeva jooksul.

              Nahahaigused, sh rasked infitseerunud akne ja roosvistriku vormid
              1 tablett (vastavalt 100 mg doksütsükliini) ööpäevas vähemalt 12 nädalat.

              Puukborrelioos e Lyme`i tõbi (I staadium):
              2 tabletti (vastavalt 200 mg doksütsükliini) ööpäevas 3 nädala jooksul.

              Annustamine kahjustatud neerufunktsiooniga patsientidel
              Halvenenud neerufunktsiooniga patsientidel ei ole doksütsükliini annuse alandamine üldiselt vajalik

              Manustamisviis
              Tablette peab võtma regulaarselt hommikusöögi ajal või muu söögikorra ajal koos suure koguse
              vedelikuga (v.a. piim ja piimatooted), nt klaasitäie veega. Ravimi võtmine söögi ajal vähendab
              seedetrakti ärritusnähtude tekkimise sagedust.

              Vajadusel võib tabletid lahustada (näiteks neelamisraskuste korral) klaasitäies vees.

              Manustamisvigade vältimiseks võtke tablette alati rohke koguse veega ja püstises asendis (kas istudes
              või seistes). Jooge teine suur kogus vedelikku umbes 10...15 minutit pärast ravimi manustamist!

              Ravi kestus
              Ravi pikkus sõltub haiguse olemusest, kulust ja raskusest.. Enamasti kasutatakse Doxycyclin STADA-
              t 5...21 päeva. Teie raviarst otsustab, kui kaua te peate seda ravimit kasutama (vt Spetsiifilised
              annustamisskeemid).

              Juhul kui ravitakse mikrobioloogiliselt kinnitatud ß-hemolüütilise streptokoki infektsiooni, peab ravi
              pikkus olema vähemalt 10 päeva, et vältida hilistüsistusi (nt reumaatiline palavik, glomerulonefriit).

              Ravi kestused on järgmised:
              -  äge gonorroiline uretriit (“tripper”) meestel: 7 päeva
              -  äge gonorroiline epididümiit: 10 päeva
              -  äge gonorröa naistel: vähemalt 7 päeva
              -  süüfilis (primaarne ja sekundaarne, penitsilliinallergiaga patsientidel): 15 päeva
              -  puukborrelioos (1. staadium): 2...3 nädalat.

              Kui teil on tunne, et Doxycyclin STADA toime on liiga tugev või liiga nõrk, pidage nõu oma arsti või
              apteekriga.

              Kui te võtate Doxycyclin STADA-t rohkem kui ette nähtud
              Seni pole teada ühtki doksütsükliini mürgistuse juhtumit. Ometi kuna üleannustamine võib kahjustada
              maksa ja/või neere ning põhjustada kõhunäärmepõletikku, konsulteerige arstiga, kui kahtlustate endal
              üleannustamist.

              Üleannustamise ravi oleneb teil esinevatest sümptomitest.

              Kui te unustate Doxycyclin STADA-t võtta
              Ärge võtke kahekordset annust, kui annus jäi eelmisel korral võtmata, vaid jätkake Doxycyclin
              STADA kasutamist vastavalt arsti ettekirjutusele.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka Doxycyclin STADA põhjustada kõrvaltoimeid, kuigi kõigil neid ei teki.

                                                        5


             Kõige olulisemad kõrvaltoimed ja sümptomid, mille suhtes peate tähelepanelik olema, ning
              nende ravimeetmed
              Järgnevad kõrvatoimed (vt üksikasju altpoolt) võivad olla eluohtlikud. Seega pöörduge otsekohe arsti
              poole, kui järsku peaks ilmnema mõni taoline juhtum või sellel on ootamatult raske kulg.

              Pseudomembranoosne koliit
              Olenevalt ravitavast haigusest, peab raviarst kaaluma Doxycyclin STADA ravi lõpetamist ja vajadusel
              viivitamatult alustama sobivat ravi (nt kliiniliselt tõestatud efektiivsusega spetsiaalsete
              antbiootikumide/keemiaravimite manustamine). Soolte liigutusi pärssivaid (antiperistaltilisi) ravimeid
              ei tohi kasutada.

              Rasked ägedad ülitundlikkusreaktsioonid (nt anafülaksia)
              Doxycyclin STADA ravi tuleb otsekohe lõpetada ning alustada traditsioonilisi sobivaid esmaabi
              protseduure (nt histamiinivastaste ainete, neerupealise koore hormoonide ja sümpatomimeetikumide
              manustamine ning vajadusel kunstliku hingamise rakendamine).

              Kõrvaltoimete hindamisel on kasutatud järgmisi esinemissageduse määrasid:

              Väga sage             Rohkem kui ühel 10-st ravitud patsiendist
              Sage                  Vähem kui ühel 10-st, kuid rohkem kui ühel 100-st ravitud patsiendist
              Aeg-ajalt             Vähem kui ühel 100-st, kuid rohkem kui ühel 1 000-st ravitud patsiendist
              Harv                  Vähem kui ühel 1 000-st, kuid rohkem kui ühel 10 000 ravitud patsiendist
              Väga harv             Vähem kui ühel 10 000-st ravitud patsiendist
              Teadmata              Olemasolevate andmete põhjal ei saa esinemissagedust hinnata.

              Seedetrakti häired
              Sage: seedetrakti sümptomid nagu iiveldus, ebamugavustunne mao piirkonnas, kõrvetised,
              oksendamine, kõhupuhitus, rasvroe ja kõhulahtisus.

              Nende kõrvaltoimete teket on teatud määral võimalik vähendada, manustades doksütsükliini
              söögikordade ajal või nende järgselt; ravimi imendumist seedetraktist see oluliselt ei mõjuta.

              Aeg-ajalt: suu ja/või neelu limaskesta põletik, hääle kähedus, valu või raskus neelamisel ja harva on
              esinenud must ”karvane” keel.

              Kui teil peaks tekkima ravi ajal või esimeste nädalate jooksul pärast seda raskekujuline, püsiv
              kõhulahtisus, võib teil esineda pseudomembranoosne koliit (mille tekitajaks on tavaliselt Clostridium
              difficile). See antibiootikumravist põhjustatud sooltehaigus võib olla eluohtlik ning nõuab viivitamatult
              sobivat ravi (vt Kõige olulisemad kõrvaltoimed ja sümptomid, mille suhtes peate tähelepanelik olema,
              ning nende ravimeetmed).

              Närvisüsteemi häired
              Harva: koljusisese rõhu tõus (pseudotumor cerebri e peaaju pseudokasvaja), mis on taaspöörduv ravi
              lõpetamisel ning väljendub peavalu, iivelduse, oksendamise ning mõnedel patsientidel papilliödeemist
              (nägemisnärvinäsa turse, mis on tingitud vedeliku kogunemisest) tingitud nägemishäiretena.

              Naha ja nahaaluskoe kahjustused
              Aeg-ajalt: allergilised reaktsioonid doksütsükliinile (vt Ülitundlikkusreaktsioonid).
              Fotosensibilisatsiooni tulemusena võib kokkupuude päikesevalgusega tekitada fototoksilisi
              reaktsioone päikesele avatud kehapiirkondades (põhjustades tugevale päikesepõletusele iseloomulikke
              sümptomeid nagu punetus, turse, villid, värvimuutus), harva on haaratud ka küüned (küünte
              lahtitulemine, eraldumine ja/või värvimuutus). Eelmainitu tõttu tuleks Doxycyclin STADA ravi ajal
              vältida päevitamist või solaariumis käimist.

              Vere- ja lümfisüsteemi häired
              Harva: Järgnevad vere muutused, mis normaliseeruvad pärast ravi lõpetamist:

                                                        6


             -vereliistakute ja vere punaliblede arvu vähenemine (trombotsütopeenia, aneemia)
              -  vere valgeliblede arvu vähenemine või suurenemine (leukopeenia, lümfopeenia, leukotsütoos)
              -  spetsiifiliste vererakutüüpide muutused (ebatüüpilised lümfotsüüdid ja granulotsüütide toksiline
                 granulatsioon)
              -  lümfisõlmede haigus (lümfadenopaatia).

              Maksa- ja sapiteede häired
              Üleannustamisel suureneb risk maksakahjustuse või kõhunäärmepõletiku (pankreatiidi) tekkeks.

              Raseduseaegne tetratsükliinide kasutamine tõstab maksakahjustuse tekke ohtu.

              Neeru- ja kuseteede häired
              Tetratsükliinid võivad esile kutsuda neerukahjustust (nefrotoksilisust) või süvendada juba
              olemasolevat neerufunktsiooni häiret (väljendub seerumi kreatiniini ja vere uureasisalduse tõusuna).
              Harvadel juhtudel on ka seoses doksütsükliini kasutamisega kirjeldatud neerukahjustuse, nt
              interstitsiaalne nefriit, äge neerupuudulikkus ja anuuria (neerudest uriini erituse pärssimine), teket.

              Ülitundlikkusreaktsioonid
              Aeg-ajalt: Ülitundlikkusreaktsioonid (st allergilised reaktsioonid). Nende sümptomiteks võivad olla
              nahareaktsioonid kas koos sügelusega või ilma, näiteks:
              -  kohalik või üldine nahalööve (eksanteem)
              -  lööve
              -  nõgestõbi (urtikaaria)
              -  mitmekujuline erüteem
              -  mööduv lokaalne naha, limaskestade või liigeste turse (angioödeem)
              -  astma
              -  nahalööbed suguelunditel ja keha muudel piirkondadel
              -  seerumtõvetaoline reaktsioon, millega kaasnevad palavik, peavalu ja liigesevalu
              Harva: Rasked nahareaktsioonid, millega kaasnevad eluohtlikud süsteemsed reaktsioonid (nt
              eksfoliatiivne dermatiit, Lyelli sündroom).

              Kui te olete Doxycyclin STADA suhtes ülitundlik, ei tohi teid ravida ühegi tetratsükliini rühma
              ravimiga (täielik ristuv allergia).

              Harva võib esineda raskekujulisi ägedaid ülitundlikkusreaktsioone, mis võivad ilmneda järgmisel
              kujul:
              -  näo turse (näo ödeem)
              -  keele turse
              -  kõri turse, mis põhjustab hingamisteede ahenemist, südame löögisageduse kiirenemine,
                 õhupuudus (düspnoe)
              -  vererõhu langus kuni eluohtliku vereringe puudulikkuse ja südame seiskumiseni.
              Patsiendid, kel esineb mõni sellistest potentsiaalselt eluohtlikest sümptomitest, vajavad kohest
              meditsiinilist abi (vt Kõige olulisemad kõrvaltoimed ja sümptomid, mille suhtes peate tähelepanelik
              olema, ning nende ravimeetmed).

              Muud kõrvaltoimed
              Ravi ajal Doxycyclin STADA-ga võib ilmneda pärmseente kolonisatsioon nahal ja limaskestadel (eriti
              suguorganites ja suu ning soole limaskestal) koos põletikunähtudega suu ja/või neelu limaskestadel
              (glossiit, stomatiit), ägeda väliste naissuguorganite ja tupe põletikuna (vulvovaginiidina) ja
              pärakusügelusena.

              Aeg-ajalt on alla kaheksa-aastaste laste ravimisel ilmnenud pöördumatut hammaste värvimuutust ja
              emailidefekte ning luude kasvu pöörduvat pidurdumist.

              Aeg-ajalt on kirjeldatud ka vere hüübimissüsteemi häireid ja vere leidumist uriinis (hematuuriat).


                                                        7
