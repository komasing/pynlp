

                             PAKENDI INFOLEHT: INFORMATSIOON KASUTAJALE

                             HALOPERIDOL-RICHTER 2 mg/ml suukaudsed tilgad, lahus

                                                    haloperidool

              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on HALOPERIDOL-RICHTER 2 mg/ml suukaudsed tilgad, lahus ja milleks seda
                   kasutatakse
              2.   Mida on vaja teada enne HALOPERIDOL-RICHTER 2 mg/ml suukaudsed tilgad, lahuse
                   võtmist
              3.   Kuidas  HALOPERIDOL-RICHTER 2 mg/ml suukaudsed tilgad, lahust võtta
              4.   Võimalikud kõrvaltoimed
              5    Kuidas HALOPERIDOL-RICHTER 2 mg/ml suukaudsed tilgad, lahust säilitada
              6.   Lisainfo


              1.   MIS RAVIM ON HALOPERIDOL-RICHTER 2 MG/ML SUUKAUDSED TILGAD,
                   LAHUS JA MILLEKS SEDA KASUTATAKSE

              Haloperidool on butürofenooni derivaatide hulka kuuluv neuroleptikum. See omab antipsühhootilist
              aktiivsust ning leevendab psühhomotoorset rahutust.

              Haloperidooli suuakudseid tilku kasutatakse täiskasvanute ja laste raviks, kellel on järgmised
              seisundid:

              •    Skisofreenia jm psühhoosid (segasus, hallutsinatsioonid, olematute asjade kuulmine, nägemine
                   või tundmine, meelepetted, ebatavaline kahtlustamine, paranoia)
              •    Maniakaalsed seisundid (liigne erutuvus, agiteeritus, innukus või hüperaktiivsus)
              •    Rahutusseisundid vaimse alaarengu korral
              •    Lapseea rasked käitumishäired (sh hüperaktiivsus ja agressiivsus)
              •    Tourette´i sündroom


              2.   MIDA ON VAJA TEADA ENNE HALOPERIDOL-RICHTER 2 MG/ML
                   SUUKAUDSED TILGAD, LAHUSE VÕTMIST

              Ärge võtke HALOPERIDOL-RICHTER 2 mg/ml suukaudsed tilgad, lahust:
              •    kui te olete allergiline (ülitundlik) haloperidooli või ravimi mõne koostisosa suhtes. Allergilise
                   reaktsiooni võib ära tunda lööbe, sügeluse, näo- või huulte turse või õhupuuduse näol;
              •    kui teil on või on olnud teatud tüüpi südamehaigus (südame rütmihäired, hiljutine
                   müokardiinfarkt, südamepuudulikkus, väga aeglane südamerütm);
              •    kui te võtate teatud ravimeid, mis mõjutavad teie südamerütmi;
              •    kui teil on madal kaaliumi tase veres;
              •    kui teil on Parkinsoni tõbi;
              •    kui teie teadvus on langenud või teie reaktsioonid on aeglasemad, kas seepärast, et te võtate teisi
                   ravimeid või haiguse pärast või mistahes muul põhjusel.
              •    Haloperidooli ei tohi manustada alla 3-aastastele lastele.

                                                                                                  1


             Kui ükskõik milline neist kehtib teie kohta, rääkige sellest oma arstile.

              Eriline ettevaatus on vajalik ravimiga HALOPERIDOL-RICHTER 2 mg/ml suukaudsed tilgad,
              lahus
              Teavitage enne haloperidooli võtmist oma arsti, kui teile on öeldud, et teil esineb mõni järgnevatest
              seisunditest. Te võite vajada ravi ajal tähelepanelikumat jälgimist ja vajalikuks võib osutuda annuse
              muutmine.
              •    südamehaigus (või kui keegi teie lähedastest sugulastest on hiljuti surnud südamehaiguse
                   tagajärjel)
              •    ajuverejooks
              •    langenud kaaliumi, kaltsiumi või mangeesiumi tase veres
              •    pikaajaline söömata olek
              •    maksa- või neeruhaigus
              •    epilepsia või mistahes teine seisund, mis võib põhjustada krampe (nt alkoholi võõrutus)
              •    depressioon
              •    kilpnäärme probleemid
              •    feokromotsütoom (healoomuline neerupealise kasvaja)

              Teie arst võib soovida teile teha EKG-d (mis mõõdab elektrilist aktiivsust teie südames) enne ravi
              alustamist ja aeg-ajalt ravi ajal haloperidooliga. Samuti võib arst soovida teil kontrollida kaaliumi,
              magneesiumi ja kaltsiumi taset veres.

              Kui teil või kellelgi teie pereliikmetest on diagnoositud trombe (verehüübeid), kuna seda tüüpi
              ravimeid on seostatud trombide tekkimisega.

              Kasutamine koos teiste ravimitega
              Palun informeerige oma arsti või apteekrit kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.

              Haloperidool võib mõjutada järgmist tüüpi ravimite toimet:
              •    ravimid, mis rahustavad teid või aitavad teil magada, tugevad valuvaigistid ja teatud
                   antidepressandid, mida nimetatakse tritsüklilisteks antidepressantideks
              •    teatud ravimid, mida kasutatakse psühhooside raviks
              •    teatud ravimid, mis mõjutavad vererõhku (nt guanetidiin, metüüldopa)
              •    teatud ravimid, mis mõjutavad teie südamerütmi
              •    teatud Parkinsoni tõve ravimid (nt levodopa)
              •    ravim nimega fenindioon, mida kasutatakse vere vedeldamiseks
              •    teatud ravimid, mida kasutatakse raskete allergiliste reaktsioonide raviks (nt adrenaliin)
              •    teatud köha- ja külmetuseravimid
              •    epilepsiaravimid

              Võtke ükskõik millist nendest ravimitest HALOPERIDOL-RICHTER 2 mg/ml suukaudsed tilgad,
              lahuse kasutamise ajal ainult siis, kui teie arst on teile öelnud, et võite seda teha.
              Järgnevad ravimid võivad mõjutada haloperidooli toimet:
              •    teatud antidepressandid (nt fluoksetiin)
              •    teatud ravimid, mida kasutatakse ärevuse leevendamiseks (nt buspiroon)
              •    teatud ravimid, mis toimivad südamesse (nt kinidiin)
              •    teatud epilepsiaravimid (nt fenobarbitaal ja karbamasepiin)
              •    teatud ravimid, mida kasutatakse tõsiste bakteriaalsete infektsioonide raviks (nt rifampitsiin)
              Kui te alustate või lõpetate ükskõik millise ülalnimetatud ravimi kasutamise, võidakse haloperidooli
              annust muuta.

              Eriline jälgimine võib olla soovitatav juhul, kui teid ravitakse liitiumiga samal ajal, kui te võtate
              haloperidooli. Kui teil tekivad liitiumi ja haloperidooli samaaegsel võtmisel seletamatu palavik ja

                                                                                                  2


             tahtmatud liigutused, peate võtma ühendust oma arstiga ja lõpetama viivitamatult mõlema ravimi
              tarvitamise.

              Kui teil ilmnevad liitiumi ja haloperidooli samaaegsel võtmisel segasus, desorientatsioon, peavalu,
              tasakaaluhäired ja unisus (entsefalopaatiasarnase sündroomi sümptomid), peate teavitama sellest oma
              arsti ning ravi tuleb viivitamatult katkestada.

              HALOPERIDOL-RICHTER 2 mg/ml suukaudsed tilgad, lahuse kasutamine koos toidu ja
              joogiga
              Alkohol
              Haloperidoolravi ajal on alkohoolsete jookide tarvitamine keelatud, kuna nende kombineeritud toime
              võib muuta teid uniseks ja seetõttu vähem erksaks kui tavaliselt.

              Rasedus ja imetamine
              Enne ravimi kasutamist pidage nõu oma arsti või apteekriga.
              Kui te olete rase, arvate, et võite olla rase või planeerite rasestuda, peate rääkima sellest oma arstile,
              kes seejärel otsustab, kas te võite haloperidooli võtta.

              Haloperidool eritub rinnapiima. Kui haloperidooli kasutamine on möödapääsmatu, tuleb kaaluda
              rinnaga toitmise lõpetamist. Kui te toidate last rinnaga, küsige nõu oma arstilt.

              Autojuhtimine ja masinatega töötamine
              Haloperidool võib mõjutada teie tähelepanuvõimet, seega ei tohi te juhtida autot ega töötada
              masinatega seni, kuni arst on näinud, kuidas ravim teile mõjub.

              Oluline teave mõningate HALOPERIDOL-RICHTER 2 mg/ml suukaudsed tilgad, lahuse
              koostisainete suhtes
              HALOPERIDOL-RICHTER 2 mg/ml suukaudsed tilgad, lahus sisaldab 0,50 mg
              metüülparahüdroksübensoaati ja 0,05 mg propüülparahüdroksübensoaati ühes ml, mis võivad tekitada
              allergilisi reaktsioone (need reaktsioonid võivad olla hilistüüpi) ja erakorralistel juhtudel
              bronhospasme.


              3.   KUIDAS HALOPERIDOL-RICHTER 2 MG/ML SUUKAUDSED TILGAD, LAHUST
                   VÕTTA

              Võtke HALOPERIDOL-RICHTER 2 mg/ml suukaudsed tilgad, lahust alati täpselt nii, nagu arst on
              teile rääkinud. Kui te ei ole milleski kindel, pidage nõu oma arsti või apteekriga. Kui teil on tunne, et
              haloperidooli toime on liiga tugev või liiga nõrk, pidage nõu oma arsti või apteekriga.
              Teie annus sõltub teie vanusest, sümptomite tõsidusest, kas teil on teisi meditsiinilisi probleeme ja
              kuidas te olete varem reageerinud sarnastele ravimitele.

              Annustamine
              Allpool toodud annused on keskmised annused. Annus tuleb alati kohandada vastavalt konkreetse
              patsiendi ravivastusele. See tähendab tavaliselt annuse astmelist tõstmist ägedas faasis ja annuse järk-
              järgulist vähendamist väikseima toimiva annuseni säilitusfaasis.

              Täiskasvanud

              Ägedad psühhootilised seisundid: skisofreenia ja teised psühhoosid, maniakaalsed seisundid,
              psühhomotoorse erutuse lühiajaline lisaravi, ärevus ja vägivaldne või ohtlikult impulsiivne käitumine:

              •    Soovitatav ööpäevane annus on 2,25…18 mg, jagatuna kolmeks annuseks (7…60 tilka 3 korda
                   ööpäevas). Resistentse skisofreenia puhul võib vajalikuks osutuda annus kuni 30 mg ööpäevas.

              Kroonilised psühhoosid

                                                                                                  3


                 •Annustamine on idividuaalne. Üldiselt on soovitatav ööpäevane annus 2,25…9 mg, jagatuna
                     kolmeks annuseks (7…30 tilka 3 korda ööpäevas), mida võib sõltuvalt ravivastusest
                     suurendada kuni 18 mg ööpäevas.

              Tourette’i sündroom
              •    Algannus on 1,5 mg. Päevane säilitusannus võib Tourette´i sündroomi puhul olla kuni 10 mg.

              Eakad patsiendid

              Psühhoos eakatel
              •    Ravi tuleb alustada väga ettevaatlikult. Vanemaealistele (või nõrga üldseisundiga) patsientidele
                   on üldiselt piisavaks ööpäevaseks annuseks kuni 1,5 mg. Üldiselt tuleb ravi alustada poolega
                   täiskasvanu algannusest, aga maksapuudulikkuse korral tuleb annuseid vähendada.

              Üle 3 aasta vanused lapsed
              •    Lastele soovitatakse manustada haloperidooli tilkasid esialgu 0,1 mg (1 tilk = 0,1 mg) /4 kg
                   kehakaalu kohta 2 korda ööpäevas (0,2 mg/ 4 kg kehakaalu kohta/ööpäevas). Hiljem võib
                   manustada 0,1 mg/4 kg kehakaalu kohta 3 korda ööpäevas.

              Ärevusseisundite korral lastel on soovitav astmeline manustamine järgmise skeemi järgi:
              3...5-aastastele ligikaudu 0,3...1,5 mg ööpäevas, jagatuna kolmeks annuseks;
              6...15-aastastele ligikaudu 0,8...2,5 mg ööpäevas, jagatuna kolmeks annuseks.

              Kui te võtate HALOPERIDOL-RICHTER 2 mg/ml suukaudsed tilgad, lahust rohkem kui ette
              nähtud
              Kui te võtate ravimit rohkem kui ette nähtud või kui keegi teine on võtnud ravimit, siis võtke kohe
              ühendust arstiga või pöörduge haiglasse.

              Peamisteks üleannustamise sümptomiteks on: lihasjäikus, üldine või lokaalne treemor (värisemine).
              Äärmuslikel juhtudel võib patsiendil tekkida komatoosne seisund koos hingamise pärssimise ja
              vererõhu langusega, mis võivad olla küllalt tõsised, et tekitada šokisarnast seisundit.

              Kui te unustate HALOPERIDOL-RICHTER 2 mg/ml suukaudsed tilgad, lahust võtta
              Ärge võtke kahekordset annust, kui annus jäi eelmisel korral võtmata.

              Kui teil jääb annus vahele, võtke oma järgmine annus nagu tavaliselt ja jätkake ravimi võtmist
              vastavalt arsti juhistele.

              Kui te lõpetate HALOPERIDOL-RICHTER 2 mg/ml suukaudsed tilgad, lahuse võtmise
              Kui te lõpetate ravi, peate seda tegema järk-järgult (eriti juhul, kui te olete võtnud haloperidooli suures
              annuses) kui just ei juhtu, et arst on käskinud teisiti. Ravi järsk lõpetamine võib põhjustada halba
              enesetunnet, oksendamist või unetust. Järgi alati hoolikalt oma arsti juhiseid.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka HALOPERIDOL-RICHTER 2 mg/ml suukaudsed tilgad, lahus põhjustada
              kõrvaltoimeid, kuigi kõigil neid ei teki.

              Haloperidool võib põhjustada järgmisi kõrvaltoimeid:
              -    liikumishäired nagu aeglus, tõmblemine, lihasjäikus, värin ja rahutus, ülemäärane süljeeritus,
                   keele, näo, suu, lõualuude või kurgu tõmblused või ebanormaalsed liigutused või silmade
                   pööritamine.

                                                                                                  4


             - segasustunne, krambid, depressioon, väsimus ja unisus, peavalu, pearinglus, uinumisraskused,
                   erutus ja agitatsioon või üldiste sümptomite halvenemine.
              -    kerge vererõhu langus ja/või vähene südamelöökide kiirenemine. Teatatud on kergest vererõhu
                   tõusust, muutustest südamerütmis või südamehäirest, mis on tuntud kui QT-intervalli
                   pikenemine.

              Muud kõrvaltoimed on suukuivus, ülemäärane süljeeritus, ähmane nägemine, urineerimisraskused,
              ebanormaalne higistamine, nahalööbed, ärritus või turse, naha tundlikkus valguse suhtes, isukaotus või
              kõhuprobleemid nagu iiveldus, kõhukinnisus ja seedehäire, ikterus (kollane nahk ja silmavalged) ja
              muud maksaprobleemid, kehakaalu muutused, muutused kehatemperatuuris, verehäired (äratuntavad
              veritsuse, sinikate tekkimise, valusa kurgu, palaviku järgi), allergilised reaktsioonid või madal
              veresuhkur.

              Naistel võib ilmneda ebanormaalne rinnapiima sekretsioon, menstruatsiooni puudumine või muutused
              menstruatsiooni regulaarsuses. Mehed võivad kogeda mõningast rindade suurenemist või potentsi
              vähenemist.

              Trombid (verehüübed) veenides, eriti jalaveenides (tunnusteks on jala turse, valu ja punetus), mis
              võivad veresoontes liikudes sattuda kopsudesse, põhjustades valu rinnus ja hingamisraskusi. Kui te
              märkate ükskõik millist nendest sümptomitest, otsige viivitamatult arstiabi.

              Antipsühhootikume võtnud eakatel dementsusega patsientidel teatati pisut sagedamini surmajuhtudest
              võrreldes nendega, kes ei saanud antipsühhootikume.

              Harva on seda tüüpi ravimeid kasutanud patsientide seas täheldatud selgitamata põhjusega
              surmajuhtumeid.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.   KUIDAS HALOPERIDOL-RICHTER 2 MG/ML SUUKAUDSED TILGAD, LAHUST
                   SÄILITADA

              Hoida laste eest varjatud ja kättesaamatus kohas.

              Ärge kasutage ravimit pärast kõlblikkusaega, mis on märgitud pakendil. Kõlblikkusaeg viitab kuu
              viimasele päevale.

              Hoida originaalpakendis, valguse eest kaitstult.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO

              Mida HALOPERIDOL-RICHTER 2 mg/ml suukaudsed tilgad, lahus sisaldab:
               - Toimeaine on haloperidool. 1 ml lahust sisaldab 2 mg haloperidooli.
               - Abianed on: metüülparahüdroksübensoaat, propüülparahüdroksübensoaat, piimhape, puhastatud
                  vesi.

              Kuidas HALOPERIDOL-RICHTER 2 mg/ml suukaudsed tilgad, lahus välja näeb ja pakendi
              sisu

                                                                                                  5


             Selge värvitu lahus.

              Valatud klaasist 10 ml pruun tilgapudel tamper-proof (rikkumiskindla) korgiga, sees pipett.
              Tilgapudel on pakitud volditud pappkarpi.

              Müügiloa hoidja ja tootja
              Gedeon Richter Plc.
              H-1103 Budapest
              Gyömrői út 19-21
              Ungari

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.
              Richter Gedeon Eesti filiaal
              Kitsas 8, Tartu 51003
              Tel./Fax: 742 7056

              Infoleht on viimati kooskõlastatud detsembris 2011


































                                                                                                  6
