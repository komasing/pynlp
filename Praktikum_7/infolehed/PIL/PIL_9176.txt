

                             PAKENDI INFOLEHT: INFORMATSIOON KASUTAJALE

                                    Efferalgan C, 330 mg/200 mg kihisevad tabletid
                                             Paratsetamool, askorbiinhape.

              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks võtma
              Efferalgan C'd täpselt juhistele vastavalt.
              -  Hoidke infoleht alles, et seda vajadusel uuesti lugeda.
              -  Lisainformatsiooni saamiseks pidage nõu oma apteekriga.
              -  Kui pärast 3 päeva möödumist haigussümptomid süvenevad ega leevendu, peate oma arstiga
                 ühendust võtma.
              -  Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                 mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade
              1.   Mis ravim on Efferalgan C ja milleks seda kasutatakse
              2.   Mida on vaja teada enne Efferalgan C võtmist
              3.   Kuidas Efferalgan C'd võtta
              4.   Võimalikud kõrvaltoimed
              5.   Kuidas Efferalgan C'd säilitada
              6.   Lisainfo


              1.   MIS RAVIM ON EFFERALGAN C JA MILLEKS SEDA KASUTATAKSE

              Efferalgan C on ravim, mis on näidustatud nõrga valu ja/või palaviku raviks. See on mõeldud palaviku
              ja/või valu leevendamiseks nt peavalu, külmetushaiguste, hambavalu, lihasvalude ja
              menstruatsioonivalude korral.


              2.   MIDA ON VAJA TEADA ENNE EFFERALGAN C VÕTMIST

              Ärge võtke Efferalgan C'd
              -  kui te olete allergiline (ülitundlik) paratsetamooli, vitamiin C või Efferalgan C mõne koostisosa
                 suhtes.
              -  kui põete neerukivitõbe (ärge kasutage vitamiin C üle 1 g ööpäevas).

              Eriline ettevaatus on vajalik ravimiga Efferalgan C
              -  kui põete raskekujulist neeruhaigust, siis enne paratsetamooli võtmist konsulteerige arstiga.
              -  kui teil on probleeme maksaga.
              -  kui teil on Gilbert’i sündroom (perekondlik hüperbilirubineemia).
              -  kui teil on hemolüütiline aneemia.
              -  kui teil on ensüüm glükoos-6-fosfaatdehüdrogenaasi puudulikkus.
              -  kui teil on anoreksia, buliimia, kahheksia või krooniline alatoitumus.
              -  kui teil on suur vedelikukaotus (dehüdratatsioon, hüpovoleemia).
              -  kui arst on määranud analüüsid vere kusihappe sisalduse või suhkru taseme määramiseks, siis
                 teavitage teda, et kasutate seda ravimit.
              -  kui teie kehakaal on alla 50 kg, pidage enne ravimi kasutamist nõu oma arstiga.
              Vältige alkoholi liigtarvitamist ravi ajal. Alkohol võib põhjustada maksakahjustust muidu kahjutute
              paratsetamooli annuste juures.

              Kasutamine koos teiste ravimitega
              Palun informeerige oma arsti või apteekrit kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.


                                                                                                   1


             Samaaegne kasutamine ravimitega, mis aktiveerivad spetsiifilisel viisil maksarakkude talitust, nagu nt
              teatud uinutid ja krambivastased ravimid (muuhulgas fenobarbitaal, fenütoiin, karbamasepiin) ning
              antibiootikumid (isoniasiid, rifampitsiin) võib põhjustada maksakahjustust muidu kahjutute
              paratsetamooli annuste juures.

              Paratsetamooli ja zidovudiini (AZT) samaaegne kasutamine suurendab tõsise veremuutuse
              (neutropeenia) tekke ohtu. Seetõttu tohib paratsetamooli kasutada samaaegselt zidovudiiniga vaid arsti
              nõuandel.

              Pikaaegne regulaarne paratsetamooli kasutamine koos suukaudsete antikoagulantidega (varfariin) võib
              muuta INR väärtust ja suurendada veritsusohtu.

              Paratsetamooli imendumist vähendab kolestüramiin ja suurendavad metoklopramiid ning
              domperidoon.

              Ärge kombineerige Efferalgan C'd teiste paratsetamooli või C-vitamiini sisaldavate ravimitega,
              vältimaks soovitusliku ööpäevase annuse ületamist. Paratsetamooli kombineerimine
              atsetüülsalitsüülhappe või teiste valuvaigistitega ei ole soovitatav.

              Efferalgan C võtmine koos toidu ja joogiga
              Seda ravimit võib võtta nii koos söögiga kui ka ilma.

              Rasedus ja imetamine
              Enne ravimi kasutamist pidage nõu oma arsti või apteekriga.
              Paratsetamooli võib kasutada raseduse ja imetamise ajal, kuid väike kogus ravimit eritub rinnapiima ja
              võib mõjutada imikut.

              Autojuhtimine ja masinatega töötamine
              Autojuhtimise ja masinatega töötamise võime muutusi ei ole täheldatud.

              Oluline teave mõningate Efferalgan C koostisainete suhtes
              See ravim sisaldab sorbitooli (E420). Kui arst on teile öelnud, et te ei talu teatud suhkruid, peate enne
              ravimi kasutamist konsulteerima arstiga.
              Üks kihisev tablett sisaldab 330 mg naatriumi, millega tuleb arvestada kontrollitud
              naatriumisisaldusega dieedil olevatel patsientidel.


              3.   KUIDAS EFFERALGAN C'D VÕTTA

              Suukaudne

              Käesolev ravim sobib täiskasvanuile ja üle 25 kg kaaluvatele lastele (alates umbes 8-aastastest).

              Lahustage kihisev tablett klaasitäies vees täielikult ja jooge koheselt. Soovitatavad annused on toodud
              allpool.

              Täiskasvanud ja vähemalt 50 kg kaaluvad noorukid (umbes 15-aastased ja vanemad)
              Üksikannus on 1...2 tabletti, annust võib vajadusel korrata 4 tunni möödudes, mitte ületades 9 tabletti
              (3 g paratsetamooli)ööpäevas.

              Lapsed
              Lubatud ööpäevane maksimaalannus on 60 mg/kg/ööpäevas. Manustamiste vahele peab jääma
              soovitatavalt 6-tunnine, kuid mitte kunagi vähem kui 4-tunnine intervall. Kaalule vastav ligikaudne
              vanus võib olla erinev.



                                                                                                   2


             Kehakaal                            25...30 kg       30...35 kg       35...50 kg
              (ligikaudne vanus)                  (8...10-aastased)  (10...12-aastased)(12...15-aastased)
              Üksikannus, kihisevate tablettide arv      1              1...2            1...2
              Suurim kihisevate tablettide arv ööpäevas  4                5                6

              Neerupuudulikkus
              Raskekujulise neerupuudulikkuse (kreatiniin i kliirens alla 30 ml/min) korral peab manustamiskordade
              vahele jääma vähemalt 6-tunnine intervall.

              Kui te võtate Efferalgan C'd rohkem kui ette nähtud
              Üleannustamise või liiga suure annuse tahtmatu manustamise korral konsulteerige koheselt arstiga või
              helistage hädaabi numbrile.
              Üleannustamise puhul võib alguses (esimene päev) esineda iiveldus, oksendamine, higistamine,
              kahvatus, unisus ja üldine halb enesetunne. Hoolimata võimalikust enesetunde paranemisest teisel
              päeval võib maksakahjustus siiski jätkuvalt ja pöördumatult süveneda.

              Kui te unustate Efferalgan C'd võtta
              Ärge võtke kahekordset annust, kui annus jäi eelmisel korral võtmata.


              4.   VÕIMALIKUD KÕRVALTOIMED

              Nagu kõik ravimid, võib ka Efferalgan C põhjustada kõrvaltoimeid, kuigi kõigil neid ei teki. Allpool
              loetletud kõrvaltoimeid on täheldatud turustamisjärgselt.

                 Kõhulahtisus ja kõhuvalu.
                 Muutused vereanalüüsis.
                 Maksaensüümide aktiivsuse tõus.
              Tavaliselt on need muutused vähesed, pöörduvad ega nõua ravi katkestamist.

                 Nahalööbed või allergilised reaktsioonid (urtikaariast raske anafülaksiani).
                 Teatud vererakkude (leukotsüüdid, vereliistakud) ebanormaalselt madal hulk. See võib põhjustada
                 ninaverejooksu või igemete veritsemist või palaviku või infektsiooni nähtude taasteket.
              Kui see juhtub, lõpetage otsekohe ravi ja teatage sellest arstile.

              Vitamiin C suured annused (üle 1 g) soodustavad teatud juhtudel neerukivide teket ning võivad
              suurendada G6PD-puudulikkusega inimestel hemolüüsi (vere punaliblede lagunemist).


              5.   KUIDAS EFFERALGAN C'D SÄILITADA

              Hoida laste eest varjatud ja kättesaamatus kohas.
              Hoida temperatuuril kuni 25°C.
              Hoida silinder tihedalt suletuna. Hoida niiskuse eest kaitstult.

              Ärge kasutage Efferalgan C'd pärast kõlblikkusaega, mis on märgitud karbil ja silindril pärast Kõlblik
              kuni kuupäeva. Kõlblikkusaeg viitab kuu viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO




                                                                                                   3


             Mida Efferalgan C sisaldab
              -  Toimeained on paratsetamool ja askorbiinhape. Iga tablett sisaldab 330 mg paratsetamooli ja
                 200 mg askorbiinhapet.
              -  Abiained on kaaliumvesinikkarbonaat, naatriumvesinikkarbonaat, sorbitool (E420), veevaba
                 sidrunhape, naatriumbensoaat, naatriumdokusaat ja povidoon.

              Kuidas Efferalgan C välja näeb ja pakendi sisu
              Tabletid on valged, poolitusjoonega.
              Pakendis on 20 kihisevat tabletti kahes plastiksilindris.

              Müügiloa hoidja
              Bristol-Myers Squibb Gyógyszerkereskedelmi Kft.
              Lövőház u. 39
              1024, Budapest
              Ungari

              Tootja
              Bristol-Myers Squibb
              304, avenue du Docteur Jean Bru
              47000 Agen
              Prantsusmaa
              või

              Bristol-Myers Squibb
              979, avenue des Pyrenees
              47520 Le Passage
              Prantsusmaa

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              PharmaSwiss Eesti OÜ
              Tammsaare tee 47
              11316 Tallinn
              Tel: 6827 400

              Infoleht on viimati kooskõlastatud oktoobris 2011



















                                                                                                   4
