

                             PAKENDI INFOLEHT: INFORMATSIOON KASUTAJALE

                                     Xefo, 8 mg õhukese polümeerikattega tabletid
                                                   Lornoksikaam

              Enne ravimi võtmist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Xefo ja milleks seda kasutatakse
              2.   Mida on vaja teada enne Xefo võtmist
              3.   Kuidas Xefo’t võtta
              4.   Võimalikud kõrvaltoimed
              5    Kuidas Xefo’t säilitada
              6.   Lisainfo


              1.   MIS RAVIM ON XEFO JA MILLEKS SEDA KASUTATAKSE

              Xefo (lornoksikaam) on oksikaamide klassi kuuluv mittesteroidne põletikuvastane ja antireumaatiline
              ravim (MSPVA), mida kasutatakse nõrga kuni mõõduka tugevusega ägeda valu lühiajaliseks raviks ja
              reumatoidartriidi ning osteoartroosi korral esinevate valu ja põletiku raviks.


              2.   MIDA ON VAJA TEADA ENNE XEFO VÕTMIST

              Ärge võtke Xefo’t
              -    kui te olete allergiline (ülitundlik) lornoksikaami või Xefo mõne koostisosa suhtes;
              -    kui teil on trombotsütopeenia;
              -    kui te olete ülitundlik teiste MSPVA-de, sealhulgas atsetüülsalitsüülhappe suhtes;
              -    kui teil on raske südamepuudulikkus;
              -    kui teil on seedetrakti verejooks, ajuverejooks või mõni muu verejooks;
              -    kui teil on varasema ravi ajal MSPVA-dega esinenud seedetrakti verejooks või –mulgustumine;
              -    kui teil on aktiivne või korduv peptiline haavand;
              -    kui teil on raske maksafunktsiooni puudulikkus;
              -    kui teil on raske neerufunktsiooni puudulikkus;
              -    raseduse viimase kolme kuu vältel.

              Eriline ettevaatus on vajalik ravimiga Xefo
              -    kui teil on neerufunktsiooni puudulikkus;
              -    kui teil on või on olnud kõrge vererõhk ja/või südamepuudulikkus, mille väljenduseks on
                   vedelikupeetus ja tursed;
              -    kui teil on haavandiline koliit või Crohn’i tõbi;
              -    kui teil on kalduvus verejooksudele;
              -    kui teil on või on olnud astma;
              -    kui teil on süsteemne erütematoosne luupus (SLE).

              Kui teil on vere hüübivushäire, maksafunktsiooni puudulikkus, kui te olete eakas või kui teie ravi
              kestab kauem kui 3 kuud, siis peab arst teid vereanalüüse tehes regulaarselt jälgima.


             Kui te saate ravi hepariini või takroliimusega, siis informeerige sellest oma arsti kui teil alustakse ravi
              Xefo’ga.

              Xefo’t ei tohi kasutada samaaegselt koos teiste MSPVA-dega, nagu näiteks atsetüülsalitsüülhape,
              ibuprofeen või tsüklooksügenaas-2 (COX-2) inhibiitorid. Kahtluse korral pidage nõu oma arstiga.

              Kui teil tekivad ebaharilikud seedetrakti sümptomid, nagu seedetrakti verejooks, nahareaktsioonid,
              nagu nahalööve, limaskesta kahjustused või muud ülitundlikkusele viitavad sümptomid, katkestage
              koheselt Xefo võtmine ja võtke ühendust oma arstiga.

              Ravimid nagu Xefo võivad olla seotud südamelihaseinfarkti või insuldi kõrgenenud riskiga.
              Igasugune risk on tõenäolisem suurte annuste võtmisel ja pikaajalisel kasutamisel. Ärge ületage ravimi
              soovitatavat annust või ravi kestvust.

              Kui teil on probleeme südamega, kui teil on olnud hiljuti insult või kui te arvate, et teil esineb risk
              selliste seisundite tekkimiseks (näiteks kui teil on kõrge vererõhk, suhkurtõbi, kõrge
              kolesteroolisisaldus veres või kui te suitsetate), siis peate enne ravimi võtmist arutama oma arsti või
              apteekriga.

              Tuulerõugete puhul ei ole soovitatav Xefo’t kasutada.

              Võtmine koos teiste ravimitega
              Palun informeerige oma arsti või apteekrit kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.

              Xefo võib mõjutada teiste ravimite toimet.
              Eriti ettevaatlik tuleb olla juhtudel, kui te kasutate samaaegselt järgmisi ravimeid:
              -  tsimetidiin;
              -  antikoagulandid (nt hepariin, fenprokumoon);
              -  kortikosteroidid;
              -  metotreksaat;
              -  liitium;
              -  immunosupressandid (nt tsüklosporiin, takroliimus);
              -  teatud südameravimid (digoksiin, AKE-inhibiitorid, beeta-adrenoblokaatorid);
              -  diureetikumid;
              -  beeta-blokaatorid;
              -  kinolooni-tüüpi antibiootikumid;
              -  trombotsüütide agregatsiooni inhibiitorid;
              -  MSPVA-d (nt ibuprofeen, atsetüülsalitsüülhape);
              -  selektiivsed serotoniini tagasihaarde inhibiitorid (SSRI);
              -  sulfonüüluurea preparaadid (nt glibenklamiid);
              -  CYP2C9 isoensüümide indutseerijad ja inhibiitorid;
              -  angiotensiin II retseptori blokaatorid;
              -  pemetreksed.

              Xefo võtmine koos toidu ja joogiga
              Xefo õhukese polümeerikattega tabletid on mõeldud suukaudseks manustamiseks ja neid võetakse
              enne sööki koos piisava koguse vedelikuga.

              Samaaegne söömine võib aeglustada Xefo imendumist seedetraktist.

              Rasedus ja imetamine
              Enne ravimi kasutamist pidage nõu oma arsti või apteekriga.


             Raseduse esimese kuue kuu vältel ja rinnaga toitmise ajal ei ole soovitatav Xefo’t kasutada. Raseduse
              viimase kolme kuu vältel ei tohi Xefo’t võtta.

              Xefo võib kahjustada viljakust, mistõttu seda ei soovitata kasutada naistel, kes soovivad rasestuda.
              Naistel, kellel on raskusi rasestumisega või kellel uuritakse viljatuse põhjuseid, tuleks kaaluda ravi
              katkestamist lornoksikaamiga.

              Autojuhtimine ja masinatega töötamine
              Xefo ei mõjuta autojuhtimise ja masinatega töötamise võimet.

              Oluline teave mõningate Xefo koostisainete suhtes
              Xefo 8 mg tabletid sisaldavad laktoosmonohüdraati. Kui teie arst on teile öelnud, et te ei talu teatud
              suhkruid, siis konsulteerige enne ravimi võtmist oma arstiga.


              3.   KUIDAS XEFO’t VÕTTA

              Võtke Xefo’t alati täpselt nii, nagu arst on teile rääkinud. Kui te ei ole milleski kindel, pidage nõu oma
              arsti või apteekriga.

              Täiskasvanud: Tavaline annus on 8…16 mg ööpäevas, jagatuna 2 või 3 manustamiskorrale.
              Maksimaalne soovitatav ööpäevane annus on 16 mg.

              Xefo õhukese polümeerikattega tablette võetakse piisava koguse vedelikuga. Ärge võtke Xefo tablette
              koos söögiga, kuna toit võib vähendada Xefo toimet.

              Xefo kasutamine lastel ja alla 18-aastastel noorukitel ei ole vastavate andmete puudumise tõttu
              soovitatav.

              Kui te võtate Xefo’t rohkem kui ette nähtud
              Kui te võtate rohkem Xefo’t kui ette nähtud, võtke ühendust oma arsti või apteekriga.

              Üleannustamise võimalikeks sümpomiteks võivad olla: iiveldus, oksendamine, kesknärvisüsteemi
              talitluse häired (pearinglus, nägemishäired).

              Kui te unustate Xefo’t võtta
              Ärge võtke kahekordset annust, kui tablett (annus) jäi eelmisel korral võtmata.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka Xefo põhjustada kõrvaltoimeid, kuigi kõigil neid ei teki.
              Ravimid nagu Xefo võivad olla seotud südamelihaseinfarkti või insuldi kõrgenenud riskiga.

              Kui teil esineb mõni järgnevatest kõrvaltoimetest, lõpetage ravimi võtmine ja teavitage sellest
              kohe oma arsti või võtke ühendust lähima haigla erakorralise meditsiini osakonnaga:
              -    kui ilmnevad või ägenevad  hingamisraskused, valu rinnus või pahkluude paistetus
              -    tugev või kestev kõhuvalu või kui väljaheide muutub mustaks
              -    naha ja silmade muutumine kollakaks (kollatõbi) – see on märk maksa probleemidest
              -    allergiline reaktsioon – mis võib avalduda naha muutustena, nagu haavandid või villid või näo,
                   huulte, keele või kõri paistetusena mis võib põhjustada hingamisraskusi


             - palavik, villiline lööve või põletik, eriti kätel ja jalgadel või suu piirkonnas (Stevensi-Johnsoni
                   sündroom)
              -    erandlikult raske nahainfektsioon tuulerõugete puhul.

              Teadaolevad kõrvaltoimed.

              Sageli esinevad kõrvaltoimed (esineb 1…10 inimesel 100-st):
              Kerge ja mööduv peavalu, pearinglus, iiveldus, kõhuvalu, seedehäire, kõhulahtisus, oksendamine.

              Aeg-ajalt esinevad kõrvaltoimed (esineb 1…10 inimesel 1000-st):
              Kehakaalu langus (anoreksia), unetus, depressioon, silma sidekesta põletik (konjunktiviit), pearinglus,
              kõrvade kumisemine (tinnitus), südamepuudulikkus, südamepekslemine, kiirenenud südametegevus,
              punetus, kõhukinnisus, kõhupuhitus (meteorism), röhitised, suukuivus, gastriit, maohaavand,
              ülakõhuvalu, kaksteistsõrmiksoole haavand, suulimaskesta haavandid, maksaensüümide sisalduse
              suurenemine (kindlaks tehtud vereprooviga), nahalööve, nahasügelus, ülemäärane higistamine,
              punetav lööve, angioödeem, nahalööve (nõgestõbi), juuste väljalangemine, liigesvalu, halb
              enesetunne, näopiirkonna turse, kehakaalu muutused, turse, allergia (nohu).

              Harva esinevad kõrvaltoimed (esineb 1…10 inimesel 10 000-st):
              Kurguvalu, aneemia, vererakkude arvu vähenemine (trombotsüütide ja valgeliblede arvu vähenemine
              veres), ülitundlikkus, anafülaktoidne reaktsioon ja anafülaksia, segasus, närvilisus, erutus, unisus
              (somnolents), paresteesia (surina tunne), maitsetundlikkuse häire, värisemine, migreen, nägemishäired,
              kõrge vererõhk, kuumad hood, verejooks, verevalum (sinikas), raskendatud hingamine (düspnoe),
              köha, must tõrvataoline väljaheide, seedetrakti verejooks, veriokse, põletik suus, söögitoru põletik,
              mao-söögitoru refluks, neelamisraskus, aftoosne (villiline) suulimaskesta põletik (haavandid),
              keelepõletik, maksafunktsiooni häire, nahaprobleemid, ekseem, luuvalu, lihaskrambid, lihasvalu, öine
              urineerimine, urineerimishäired, nõrkus, veritsusaja pikenemine, nahalööve, bronhospasm,
              jääklämmastiku ja kreatiniini sisalduse suurenemine veres, peptilise haavandi mulgustumine.

              Väga harva esinevad kõrvaltoimed (esineb vähem kui 1 inimesel 10 000-st):
              Maksakahjustus, hepatiit, ikterus, kolestaas, verevalum, turse, raske nahakahjustus (Stevensi-Johnsoni
              sündroom, epidermise toksiline nekrolüüs), aseptiline meningiit, MSPVA-klassi toimed: neutropeenia,
              agranulotsütoos, aplastiline aneemia, hemolüütiline aneemia, neerutoksilisus.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.   KUIDAS XEFO’t SÄILITADA

              Hoida laste eest varjatud ja kättesaamatus kohas.
              See ravimpreparaat ei vaja säilitamisel eritingimusi.

              Ärge kasutage Xefo’t pärast kõlblikkusaega, mis on märgitud väliskarbile. Kõlblikkusaeg viitab kuu
              viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO


             Mida Xefo sisaldab
              -    Toimeaine on lornoksikaam. Üks õhukese polümeerikattega tablett sisaldab 8 mg
                   lornoksikaami.
              -    Abiained on:
                   Tableti tuum: laktoosmonohüdraat, mikrokristalne tselluloos, povidoon K30,
                   kroskarmelloosnaatrium, magneesiumstearaat.
                   Õhuke polümeerikate: makrogool, titaandioksiid (E171), talk, hüpromelloos.

              Kuidas Xefo välja näeb ja pakendi sisu
              Valged või kollakasvalged piklikud, õhukese polümeerikattega tabletid, millel on pealetrükk „L08“.

              Pakendi suurused: 10, 20, 30, 50, 100, 250 ja 500 õhukese polümeerikattega tabletti. Kõik pakendi
              suurused ei pruugi olla müügil.

              Müügiloa hoidja ja tootja
              Müügiloa hoidja:
              Nycomed SEFA AS
              Jaama 55B
              63308 Põlva
              Eesti

              Tootja:
              Nycomed GmbH
              Plant Oranienburg
              Lehnitzstrasse 70-98, D-16515
              Oranienburg
              Saksamaa

              See ravimpreparaat on saanud müügiloa Euroopa majanduspiirkonna liikmesriikides järgmiste
              nimetustega:
              DK/H/123/002
              Austria            Xefo 8 mg - filmtabletten
              Bulgaaria          Ксефо
              Tšehhi             Xefo 8 mg
              Taani               Xefo
              Eesti              Xefo
              Prantsusmaa        Xefo
              Kreeka             Xefo
              Ungari             Xefo 8 mg filmtabletta
              Iirimaa            Xefo
              Itaalia            XEFO
              Leedu              Xefo 8 mg plėvele dengtos tabletės
              Läti               Xefo 8 mg apvalkotā tablete
              Poola              Xefo
              Portugal           Acabel 8 mg
              Rumeenia           Xefo 8 mg
              Holland            Xefo
              Slovakkia          Xefo 8 mg filmom obalené tablety
              Sloveenia          Xefo 8 mg filmsko obložene tablete
              Hispaania          Acabel 8 mg comprimidos recubiertos con película
              Rootsi             Xefo

              DK/H/137/002


             Taani           Lornoxicam “Nycomed”
              Itaalia            TAIGALOR
              Portugal           BOSPORON 8 mg
              Hispaania          BOSPORON 8 mg comprimidos recubiertos con película

              DK/H/137/004
              Saksamaa           Telos 8 mg filmtabletten

              Infoleht on viimati kooskõlastatud jaanuaris 2012
