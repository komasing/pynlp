

                              PAKENDI INFOLEHT: INFORMATSIOON KASUTAJALE

                                               SULFARGIN, 10 mg/g salv
                                                     Hõbesulfadiasiin


                  Enne ravimi kasutamist lugege hoolikalt infolehte.
                  –  Hoidke infoleht alles, et seda vajadusel uuesti lugeda.
                  –  Kui teil on lisaküsimusi, pidage nõu oma arsti või apteekriga.
                  –  Ravim on välja kirjutatud teile. Ärge andke seda kellelegi teisele. Ravim võib olla neile
                     kahjulik, isegi kui haigussümptomid on sarnased.
                  –  Kui  ükskõik  milline  kõrvaltoimetest  muutub  tõsiseks  või  kui  te  märkate  mõnda
                     kõrvaltoimet, mida selles infolehes ei ole nimetatud, palun rääkige sellest oma arstile või
                     apteekrile.

                  Infolehes antakse ülevaade:
                  1. Mis ravim on SULFARGIN salv ja milleks seda kasutatakse
                  2. Mida on vaja teada enne SULFARGIN salvi kasutamist
                  3. Kuidas SULFARGIN salvi kasutada
                  4. Võimalikud kõrvaltoimed
                  5. Kuidas SULFARGIN salvi säilitada
                  6. Lisainfo


                  1.   MIS RAVIM ON SULFARGIN SALV JA MILLEKS SEDA KASUTATAKSE

                  SULFARGIN salv on mikroobivastase toimega paikselt kasutatav salv.

                  SULFARGIN salvi näidustused:
                      - infitseerunud põletushaavade ravi ja profülaktika;
                      - infitseerunud nahahaavandite ja lamatiste täiendav ravi;
                      - infitseerunud nahasiirete ja ulatuslike abrasioonide täiendav profülaktika.


                  2.   MIDA ON VAJA TEADA ENNE SULFARGIN SALVI KASUTAMIST

                  Ärge kasutage SULFARGIN salvi
                      - kui te olete allergiline (ülitundlik) toimeaine hõbesulfadiasiini või sulfoonamiidide
                         (nt sulfadimetoksiin, sulfadimesiin, urosulfaan, sulfatsüül, norsulfasool, sulfadiasiin,
                         sulfaleen jt) suhtes;
                      - kui  teil  on  teatud  ainevahetushaigus  -  kaasasündinud  süsivesikute  ainevahetuse
                         ensüümi  glükoos-6-fosfaadi  dehüdrogenaasi  vaegus   (suurtele kehapindadele
                         manustamisel võib tekkida vere punaliblede lagunemine ehk hemolüüs);
                      - kui te olete rase või toidate last rinnaga.

                  SULFARGIN salvi ei tohi kasutada (kernikteruse ohu tõttu):
                      - enneaegsetel lastel;
                      - vastsündinutel;
                      - alla 3-kuu vanustel lastel.


                 SULFARGIN  salvi ei ole otstarbekas kasutada sügavate mädaste haavade ja leemendavate
                  põletushaavade raviks.
                  Informeerige arsti enne ravimi tarvitamist, kui teil esineb mõni eelnimetatud haigustest või
                  seisunditest.

                  Eriline ettevaatus on vajalik ravimiga SULFARGIN salv
                  Kui põete porfüüriat (harvaesinev pärilik ainevahetushäire) või teil on diagnoositud maksa-
                  ja neerupuudulikkus, konsulteerige arstiga enne ravimi tarvitamist.
                  Nagu ka teiste paikselt manustatavate mikroobivastase toimega preparaatide korral, võib ka
                  hõbesulfadiasiini kasutamisel tekkida superinfektsioon.

                  Kasutamine koos teiste ravimitega
                  Hõbesulfadiasiin võib inaktiveerida haava ensümaatiliselt puhastavaid vahendeid, mistõttu
                  nende preparaatide üheaegne kasutamine ei ole soovitatav.
                  Palun informeerige oma arsti, kui te kasutate või olete  hiljuti  kasutanud mingeid muid
                  ravimeid, kaasa arvatud ilma retseptita ostetud ravimeid.

                  Rasedus ja imetamine
                  SULFARGIN salvi ei tohi kasutada raseduse ja rinnaga toitmise ajal (vt Ärge kasutage
                  SULFARGIN salvi).
                  Informeerige oma arsti, kui olete rase või toidate last rinnaga.

                  Autojuhtimine ja masinatega töötamine
                  Ei ole vajadust hoiduda autojuhtimisest ja liikuvate mehhanismidega töötamisest.

                  Oluline teave mõningate SULFARGIN salvi koostisainete suhtes
                  SULFARGIN      salv  sisaldab  abiainetena  metüülparahüdroksübensoaati    (E  218),
                  propüülparahüdroksübensoaati (E 216), mis võivad põhjustada allergilisi reaktsioone (ka
                  hilistüüpi) ja erandjuhtumil ka bronhospasme.
                  Salv sisaldab ka tsetostearüülalkoholi, mis võib põhjustada paikseid nahareaktsioone (nt
                  kontaktdermatiit) ja propüleenglükooli, mis võib põhjustada nahaärritust.


                  3.   KUIDAS SULFARGIN SALVI KASUTADA

                  Kasutage SULFARGIN salvi alati vastavalt arstilt saadud juhistele. Kui te ei ole milleski
                  kindel, pidage nõu arsti või apteekriga.
                  Esmakordsel kasutamisel suruge tuubi avamiseks kork tagurpidi vastu tuubi otsas olevat
                  fooliumkilet.

                  Kutaanne.
                  Pärast  kärbunud  koe  eemaldamist  ja  pinna  puhastamist  kantakse  salv  õhukese  kihina
                  (2...4 mm) kahjustatud nahapinnale 1...2 korda ööpäevas, kaetakse steriilse sidemega või
                  jäetakse  lahtiselt.  Salvi  võib  kanda  ka  steriilsele  sidemele,  mis  asetatakse  kahjustatud
                  nahapinnale.
                  SULFARGIN salvi ei tohi kasutada enneaegsetel, vastsündinud ja alla 3-kuu vanustel lastel
                  (vt Ärge kasutage SULFARGIN salvi).

                  SULFARGIN salvi manustamine on valutu, salv ei määri riideid ega voodipesu.
                  Maksimaalne lubatud ühekordne kogus on 300 g.


                 Ravi kestus on individuaalne sõltudes haiguse iseloomust ja ravi efektiivsusest ning kestab
                  üldjuhul kuni 3 nädalat. Ravimi annustamise ja ravikuuri kestuse üle otsustab raviarst.
                  Kui arst on määranud teistsuguse annustamise, siis tuleb järgida arsti korraldusi.

                  Kui teil on tunne, et SULFARGIN salvi toime on liiga tugev või liiga nõrk, rääkige sellest
                  oma arstile või apteekrile.
                  SULFARGIN salv on ainult välispidiseks kasutamiseks! Mitte alla neelata!

                  Kui te kasutate SULFARGIN  salvi rohkem kui ette nähtud
                  Palun konsulteerige arstiga.
                  Ulatuslike  põletuspindade  pikaajalisel  ravimisel  võivad  vereseerumis  kujuneda  sellised
                  sulfoonamiidi  kontsentratsioonid,  mis  on  võrreldavad  süsteemse  ravi  puhustega  ning
                  seetõttu on võimalik kõigi sulfoonamiidide süsteemse kasutamisega seotud kõrvaltoimete
                  tekkimine (vt lõik 4). Ravi on sümptomaatiline.

                  Mida teha, kui peaksite kogemata SULFARGIN salvi alla neelama
                  Salvi juhusliku allaneelamise korral pöörduge arsti poole. Võtke ravimi pakend arsti juurde
                  kaasa.

                  Kui te unustate SULFARGIN salvi kasutada
                  Kasutage seda niipea, kui võimalik. Kui on juba käes järgmise kasutamise aeg, siis kasutage
                  ettenähtud kogus ja seejärel jätkake nagu tavaliselt. Ärge kasutage topeltannust.


                  4.   VÕIMALIKUD KÕRVALTOIMED

                  Nagu kõik ravimid, võib ka SULFARGIN salv põhjustada kõrvaltoimeid, kuigi kõigil neid
                  ei teki.

                  Kõrvaltoimed klassifitseeritakse esinemise sageduse järgi alljärgnevalt:
                  Sageli (rohkem kui ühel patsiendil100-st, kuid vähem kui ühel patsiendil 10-st) esinevad
                  Harva  (rohkem  kui  ühel patsiendil  10000-st,  kuid  vähem  kui  ühel  patsiendil  1000-st)
                  esinevad
                  Väga harva (vähem kui 1-l patsiendil 10 000-st) esinevad
                  Teadmata (ei saa hinnata olemasolevate andmete alusel) sagedusega

                  Paiksed nähud
                  Ülitundlikkuse  korral  salvi  ükskõik  millise  koostisosa  suhtes  võivad  tekkida  järgmised
                  reaktsioonid:
                  Harva: allergilised nahareaktsioonid (nahalööve, põletustunne, sügelus, punetus).
                  Väga harva: paikselt ärritav toime (lühiajaline kipitus, valu), mis kaob tavaliselt 5...10 min
                  pärast.

                  Süsteemsed nähud, mis haaravad kogu organismi
                  Kui  ulatuslike  põletuspindade  ravi  toimub  pikaajaliselt,  võivad  vereseerumis  kujuneda
                  sellised sulfoonamiidi kontsentratsioonid, mis on võrreldavad süsteemse ravi puhustega. Sel
                  juhul võivad tekkida sulfoonamiididele iseloomulikud kõrvaltoimed, millistest sagedamini
                  esinevad iiveldus, oksendamine, kõhulahtisus, glossiit (keelepõletik).
                  Harvemini esinevad maksakahjustus, peavalu, krambihood, kristalluuria (raviaine kristallide
                  esinemine uriinis), neerukahjustus, allergiline nohu või allergiline astma.


                 Harva  võib  tekkidaleukopeenia  (valgeliblede  vähesus  veres),  trombotsütopeenia
                  (trombotsüütide vähesus veres) ja eosinofiilia (eosinofiilide rohkus veres). Selliste muutuste
                  võimalikult varajaseks avastamiseks tuleb verenäite pidevalt jälgida.
                  Harva  esineb  argüüria  -  hõbeda  ladestumise  tulemusena  kudedes  võib  nahk  omandada
                  kergelt hallika värvuse. Tekkib tavaliselt pikaajalise ravimise tulemusena või manustamisel
                  ulatuslikele nahapindadele.

                  Teadmata: liigesvalud, segasus.

                  Nimetatud kõrvaltoimete vältimiseks on vaja hoolitseda küllaldase kuseerituse eest ja muuta
                  uriini reaktsioon leeliseliseks - selleks peab ravi ajal jooma piisavalt vedelikku, soovitavalt
                  nõrgalt  leeliselise  reaktsiooniga  soodavett.  Samuti  kontrollitakse  pikaajalise  ravi  korral
                  neeru- ja maksafunktsiooni.

                  Esineb  oht  superinfektsiooni  tekkeks  (vt  lõik  Eriline  ettevaatus  on  vajalik  ravimiga
                  SULFARGIN salv).

                  Kui  ükskõik  milline  kõrvaltoimetest  muutub  tõsiseks  või  kui  te  märkate  mõnda
                  kõrvaltoimet, mida selles infolehes ei ole nimetatud, palun rääkige sellest oma arstile või
                  apteekrile.


                  5.   SULFARGIN SALVI SÄILITAMINE

                  Hoida temperatuuril kuni 25 °C. Mitte hoida külmkapis või sügavkülmas.
                  Plastikpurki (500 g) säilitada tihedalt suletuna valguse eest kaitstult.
                  Hoida laste eest varjatud ja kättesaamatus kohas.

                  Ärge  kasutage  SULFARGIN  salvi   pärast  kõlblikkusaega,  mis  on  märgitud  pakendile.
                  Kõlblikkusaeg viitab kuu viimasele päevale.

                  Ravimeid ei tohi ära visata kanalisatsiooni kaudu ega koos majapidamisprügiga. Küsige
                  oma apteekrilt, kuidas hävitatakse ravimeid, mida enam ei vajata. Need meetmed aitavad
                  kaitsta keskkonda.


                  6.   LISAINFO

                  Mida SULFARGIN salv sisaldab
                  -    Toimeaine on hõbesulfadiasiin. 1 gramm salvi sisaldab 10 mg hõbesulfadiasiini.
                  -    Abiained on vaseliinõli, propüleenglükool, tsetostearüülalkohol,
                        glütserüülmonostearaat 40-55, polüsorbaat 80, metüülparahüdroksübensoaat (E 218),
                        propüülparahüdroksübensoaat (E 216) ning puhastatud vesi.

                  Kuidas SULFARGIN salv  välja näeb ja pakendi sisu
                  SULFARGIN salv on valge või peaaegu valge värvusega spetsiifilise lõhnaga salv.

                  50 g salvi alumiiniumtuubis või 500 g salvi plastikpurgis.
                  Kõik pakendi suurused ei pruugi olla müügil.


                 Müügiloa hoidja
                  AS GRINDEKS.
                  Krustpils iela 53, Rīga, LV-1057, Läti
                  Tel.: +371 67083205
                  Faks: +371 67083505
                  e-mail: grindeks@grindeks.lv

                  Tootja
                  Tallinna Farmaatsiatehase  AS
                  Tondi 33, 11316 Tallinn, Eesti
                  Tel.: 612 0201
                  Faks: 612 0330
                  e-mail: farma@tft.ee

                  Lisaküsimuste  tekkimisel  selle  ravimi  kohta  pöörduge  palun  müügiloa  hoidja  kohaliku
                  esindaja poole:
                  AS Grindeks Eesti filiaal
                  Tondi 33, 11316 Tallinn
                  Tel.: +372 6120224,
                  Faks: +372 6120331

                  Infoleht on viimati kooskõlastatud oktoobris 2011
