

                             PAKENDI INFOLEHT: INFORMATSIOON KASUTAJALE

                                     Sab Simplex, suukaudsed tilgad, suspensioon
                                                    Simetikoon

              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks kasutama
              Sab Simplex’i täpselt juhistele vastavalt.
              -    Hoidke infoleht alles, et seda vajadusel uuesti lugeda.
              -    Lisainformatsiooni saamiseks pidage nõu oma apteekriga.
              -    Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:

              1.   Mis ravim on Sab Simplex ja milleks seda kasutatakse
              2.   Mida on vaja teada enne Sab Simplex’i võtmist
              3.   Kuidas Sab Simplex’it võtta
              4.   Võimalikud kõrvaltoimed
              5.   Kuidas Sab Simplex’it säilitada
              6.   Lisainfo


              1.   MIS RAVIM ON SAB SIMPLEX JA MILLEKS SEDA KASUTATAKSE

              Näidustused
              Kõhupuhituse sümptomaatiline ravi. Täiendava vahendina seedetrakti diagnostiliste uuringute
              ettevalmistamiseks. Pesemisvahendite eksliku sissevõtmise järgselt abistava vahendina vahu
              vähendamiseks seedetraktis.


              2.   MIDA ON VAJA TEADA ENNE SAB SIMPLEX’i VÕTMIST

              Ärge võtke Sab Simplex’it
              -    kui te olete allergiline (ülitundlik) simetikooni või Sab Simplex’i mõne koostisosa suhtes.

              Võtmine koos teiste ravimitega
              Koostoimeid teiste ravimitega ei ole täheldatud.
              Palun informeerige oma arst või apteekrit kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.

              Rasedus ja imetamine
              Sab Simplex’it võib kasutada raseduse ja imetamise ajal.

              Autojuhtimine ja masinatega töötamine
              Sab Simplex ei oma toimet reaktsioonikiirusele.


              3.   KUIDAS SAB SIMPLEX’it VÕTTA

              Kui ei ole teisiti määratud, kasutada järgmisi annuseid:
              Imikud: lisada 15 tilka (0,6 ml) igale pudelitoidule. Sab Simplex seguneb hästi erinevate vedelikega,
              ka piimaga. Rinnaga toidetavatele imikutele võib suspensiooni anda enne imetamist väikese lusikaga.
              Väikelapsed: 15 tilka (0,6 ml) söögi ajal või pärast sööki. Vajadusel võib anda ka 15 tilka enne
              magamaminekut.


             Gaaside ja täiskõhutunde raviks koolilastel ja täiskasvanutel kasutatakse järgmisi annuseid:
              Koolilapsed: 20…30 tilka (0,8…1,2 ml)
              Täiskasvanud: 30…45 tilka (1,2…1,8ml)
              Annus võtta sisse iga 4…6 tunni järel ja vajadusel võib annust suurendada.
              Sab Simplex’it on soovitav võtta pärast sööki ja enne magamaminekut.
              Enne kasutamist tuleb pudelit korralikult loksutada!
              Tilgutamiseks keerata pudel põhjaga ülespoole ja koputada sõrmega kergelt vastu pudelipõhja.

              Röntgenuuringud: uuringu eelõhtul võtta sisse 15…30 ml (3…6 teelusikatäit) suspensiooni.
              Sonograafia: 15 ml (3 teelusikatäit) uuringu eelõhtul ja 15 ml (3 teelusikatäit) 3 tundi enne uuringut.
              Endoskoopia: enne uuringut 2,5…5 ml (½…1 teelusikatäit) sisse võtta. Edasine gaasikogumike
              kõrvaldamine võib toimuda läbi instrumendikanali mõne milliliitri Sab Simplex suspensiooniga.
              Pesemisvahendite eksliku sissevõtmise järgselt: annus oleneb pesemisvahendi sissevõetud kogusest.
              Minimaalannusena: 5 ml (1 teelusikatäis) suspensiooni.
              Ravi kestus sõltub vaevustest. Võib kasutada pikaajaliseks raviks.

              Omadused
              Gaasikogumid esinevad mao-sooletraktis väikesemullilise, loiu vahuna. Gaaside imendumine läbi
              limaskesta on takistatud. Sab Simplex’i toimeaine, simetikoon, lagundab peenemullilise vahu ning
              gaasid väljuvad loomulikul teel või imenduvad läbi soole limaskesta. Toimeaine ise ei imendu, vaid
              eritatakse muutumatul kujul.
              Gaasikogumid tekivad maosooletraktis mitmel põhjusel nt ebaõige toitumine, seedehäired, aerofaagia
              (“õhu neelamine”).
              Imikutel ja väikelastel on puhitus tihti tingitud kiirest joomisest. Sab Simplex’i lisamine pudelitoidule
              vastavas koguses aitab ebameeldivaid vaevusi ära hoida.
              Simetikoon eemaldab gaasikogumid füüsikalisel teel, ei reageeri keemiliselt ning on
              farmakoloogiliselt ja füsioloogiliselt inertne (toimetu).
              Simetikoon ei mõjuta mao happesust, ei toimi seedimis- ja imendumisprotsessidesse ning ei kutsu
              esile lokaalset ärritust. Keemiliselt ja füsioloogiliselt inertne toimeaine pärast suukaudset manustamist
              ei imendu, vaid eritatakse muutumatul kujul.
              Võib kasutada diabeetikutel, sest ei sisalda süsivesikuid.
              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4. VÕIMALIKUD KÕRVALTOIMED

              Kõrvaltoimetest ei ole teatatud.
              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.   KUIDAS SAB SIMPLEX’it SÄILITADA

              Hoida laste eest varjatud ja kättesaamatus kohas.
              Hoida temperatuuril kuni 30°C.

              Ärge kasutage Sab Simplexi’it pärast kõlblikkusaega, mis on märgitud karbil {kuupäev
              PP.KK.AAAA}. Kõlblikkusaeg viitab kuu viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO


             Mida Sab Simplex sisaldab
              -    Toimeaine on simetikoon
              -    Abiained on naatriumtsitraat, sidrunhappe monohüdraat, naatriumtsüklamaat,
                   sahhariinnaatrium, karbomeer, metüülhüdroksüpropüültselluloos, vaarikaaroom, vaniljearoom,
                   dimetüülpolüsiloksaan 350, ränidioksiid, polüglükoolstearüüleetrid, destilleeritud vesi.

                   Konservandid on naatriumbensoaat, sorbiinhape.

              Kuidas Sab Simplex välja näeb ja pakendi sisu

              1 ml suspensiooni (ca 25 tilka) sisaldab 69,19 mg simetikooni (dimetikoon 350 - ränidioksiid
              92,5:7,5).

              Tilgutiga merevaiguvärvi pudel, pudelis on 30 ml suspensiooni.

              Müügiloa hoidja ja tootja

              Müügiloa hoidja:
              Pfizer Europe MA EEIG
              Sandwich, Kent CT13 9NJ
              Ühendkuningriik

              Tootja:
              Famar Orléans
              5 avenue de Concyr
              45071 Orleans Cedex 2
              Prantsusmaa

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:

              Pfizer Luxembourg SARL Eesti filiaal
              Pirita tee 20
              10127 Tallinn
              Tel. 6 405 328

              Infoleht on viimati kooskõlastatud mais 2010
