

                             PAKENDI INFOLEHT: INFORMATSIOON KASUTAJALE

                                     Kytril 1mg õhukese polümeerikattega tabletid
                                                    Granisetroon


              Enne ravimi võtmist lugege hoolikalt infolehte.
              -  Hoidke infoleht alles, et seda vajadusel uuesti lugeda.
              -  Kui teil on lisaküsimusi, pidage palun nõu arsti või apteekriga.
              -  Ravim on välja kirjutatud isiklikult teile ja seda ei tohi anda kellelegi teisele. Ravim võib olla
                  neile kahjulik isegi kui haigussümptomid on sarnased.
              -  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                  mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.    Mis ravim on Kytril ja milleks seda kasutatakse
              2.    Mida on vaja teada enne Kytril’i võtmist
              3.    Kuidas Kytril’i võtta
              4.    Võimalikud kõrvaltoimed
              5.    Kuidas Kytril’i säilitada
              6.    Lisainfo


              1.    MIS RAVIM ON KYTRIL JA MILLEKS SEDA KASUTATAKSE

              Kytril kuulub ravimite gruppi, mida nimetatakse serotoniin 5-HT 3 -retseptorite antagonistideks. Nendel
              ravimitel on oksendamisvastane toime. Tablette kasutatakse iivelduse ja oksendamise ärahoidmiseks.

              Kytril tabletid aitavad ära hoida iiveldust ja oksendamist. Ravim sobib eelkõige juhtudel, kui te saate
              iiveldust või oksendamist põhjustada võivat ravi (näiteks keemia- või kiiritusravi).


              2.    MIDA ON VAJA TEADA ENNE KYTRIL’I VÕTMIST

              Ärge võtke Kytril’i:
              -  kui te olete allergiline (ülitundlik) granisetrooni või sellele sarnaste ravimite (teised 5-HT 3 -
                  retseptorite antagonistid, nt ondansetroon) või Kytril’i mõne koostisosa suhtes.

              Ravimi kasutamine alla 12-aastastel lastel ei ole soovitatav.

              Eriline ettevaatus on vajalik ravimiga Kytril:
              -  kui teil esineb sooletalitluse häireid
              -  kui teil esineb kõhuvalu või kõhupuhitust
              -  kui teil esineb raskekujulist kõhukinnisust

              Rasedus ja imetamine
              Te ei tohi seda ravimit võtta raseduse või imetamise ajal, v.a kui arst on teile Kytril’i spetsiaalselt
              määranud. Enne ravimi kasutamist pidage nõu oma arsti või apteekriga.

              Võtmine koos teiste ravimitega:
              Palun informerige oma arsti või apteekrit, kui ta kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimid.
              Palun informeerige oma arsti, kui te kasutate deksametasooni.


              3.    KUIDAS KYTRIL’I VÕTTA


                                                         1


             Võtke Kytril’i alati täpselt nii nagu arst on teile rääkinud. Kui te ei ole milleski kindel, pidage nõu oma
              arsti või apteekriga.

              Kytril’i tablette võetakse tunni aja jooksul enne keemia- või kiiritusravi alustamist. Kytril’i tabletid
              neelatakse koos veega alla.

              Tavalised annused on:
              -  üks 1 mg tablett ühe tunni jooksul enne keemia- või kiiritusravi algust ja veel üks 1 mg tablett 12
                  tunni möödudes.
              Ärge võtke ravimit rohkem, kui arst on teile määranud.

              Kui te võtate Kytril’i rohkem kui ette nähtud:
              Võtke sisse ainult arsti poolt määratud annus. Kui te olete võtnud liiga palju tablette, teavitage sellest
              oma arsti või pöörduge otsekohe haigla vastuvõttu.

              Kui te unustate Kytril’i võtta:
              Iivelduse ja oksendamise ärahoidmiseks on oluline, et Kytril’i võetakse vastavalt juhistele. Kui te
              unustate ravimit võtta ja tunnete iiveldust, võtke ravim sisse kohe, kui see on teile meenunud.


              4.    VÕIMALIKUD KÕRVALTOIMED

              Nagu kõik ravimid, võib ka Kytril põhjustada kõrvaltoimeid, kuigi kõigil neid ei teki ning enamasti ei
              ole need tõsised. Mõnel patsiendil võib tekkida peavalu või kõhukinnisus.

              Aeg-ajalt võivad tekkida ka allergilised reaktsioonid. Teavitage oma arsti tekkinud nahalööbest või -
              sügelemisest. Õhupuuduse või näopiirkonna turse tekkimisest tuleb otsekohe teavitada arsti. Selliseid
              reaktsioone tekib harva, kuid need vajavad kohest esmaabi.

              Kui te peate andma vereproovi, teavitage oma arsti Kytril’i võtmisest. Mõnikord võivad ravi ajal
              tekkida muutused maksafunktsiooni näitajates.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.    KUIDAS KYTRIL’I SÄILITADA

              Hoida laste eest varjatud ja kättesaamatus kohas.

              See ravimpreparaat ei vaja säilitamisel eritingimusi.
              Ärge kasutage Kytril’i pärast kõlblikkusaega, mis on märgitud pakendil.
              Hoida originaalpakendis.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.    LISAINFO

              Mida Kytril sisaldab

              -  Toimeaine on granisetroon. Üks õhukese polümeerikattega tablett sisaldab 1 mg granisetroon-
                 vesinikkloriidi.



                                                         2


             -Abiained on mikrokristalne tselluloos (E460), naatriumglükolaattärklis, hüpromelloos (E464),
                 laktoosmonohüdraat, magneesiumstearaat (E572), titaandioksiid (E171), makrogool 400,
                 polüsorbaat 80 (E433).

              Kuidas Kytril välja näeb ja pakendi sisu

              Valged kolmnurkse kujuga õhukese polümeerikattega tabletid, mille ühel küljel on markeering „K1”.

              Üks pakend sisaldab 10 õhukese polümeerikattega tabletti.

              Lisaküsimuste tekkimisel selle ravimi kohta pöörduge palun müügiloa hoidja poole.

              Müügiloa hoidja
              Roche Eesti OÜ
              Lõõtsa 2
              11415 Tallinn, Eesti
              Tel: + 372 6 177 380

              Tootja
              Roche Pharma AG
              Emil-Barell-Strasse 1
              D-79639 Grenzach-Wyhlen
              Saksamaa

              Infoleht on viimati kooskõlastatud oktoobris 2011.





























                                                         3
