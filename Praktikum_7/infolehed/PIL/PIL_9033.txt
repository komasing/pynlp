

                             PAKENDI INFOLEHT: INFORMATSIOON KASUTAJALE

                             Pentasa 500 mg toimeainet prolongeeritult vabastavad tabletid
                                                     Mesalasiin

                  Enne ravimi kasutamist lugege hoolikalt infolehte.
                  - Hoidke infoleht alles, et seda vajadusel uuesti lugeda.
                  - Kui teil on lisaküsimusi, pidage nõu oma arsti või apteekriga.
                  - Ravim on välja kirjutatud isiklikult teile. Ärge andke seda kellelegi teisele. Ravim võib
                     olla neile kahjulik isegi kui haigussümptomid on sarnased.
                  - Kui ükskõik milline kõrvaltoimetest muutub tõsiseks või kui te märkate mõnda
                     kõrvaltoimet, mida selles infolehes ei ole nimetatud, palun rääkige sellest oma arstile või
                     apteekrile.


                  Infolehes antakse ülevaade:
                  1.    Mis ravim on Pentasa ja milleks seda kasutatakse
                  2.    Mida on vaja teada enne Pentasa võtmist
                  3.    Kuidas Pentasa’t võtta
                  4.    Võimalikud kõrvaltoimed
                  5.    Kuidas Pentasa’t säilitada
                  6.    Lisainfo


                  1.    MIS RAVIM ON PENTASA JA MILLEKS SEDA KASUTATAKSE

                  Spetsiifilise põletikuvastase toimega ravim, mis toimib sooleseina, spetsiifiliselt pärasooles
                  olevasse põletikulisse sidekoesse.

                  Pentasa’t kasutatakse haavandilise koliidi (jämesoolepõletik) ägenemise raviks ja
                  säilitusraviks ning Crohni tõve (krooniline soolepõletik teatud soole osas) ägenemise raviks.


                  2.    MIDA ON VAJA TEADA ENNE PENTASA VÕTMIST

                  Ärge võtke Pentasa tablette
                  -     kui te olete ülitundlik (allergiline) mesalasiini, salitsülaatide või Pentasa mõne
                         koostisosa suhtes.
                  -     kui teil on raske maksa- või neerupuudulikkus.

                  Eriline ettevaatus on vajalik ravimiga Pentasa tabletid
                  -     kui te olete allergiline sulfasalasiini suhtes (enamik patsiente, kellel esineb
                         ülitundlikkus või talumatus sulfasalasiini suhtes, saavad Pentasa tablette kasutada).
                         Siiski soovitatakse olla ettevaatlik ravides sulfasalasiinile ülitundlikke patsiente (oht
                         salitsülaatidele allergia tekkes).
                  -     kui teil on neeru- või maksafunktsiooni kahjustus, allergia või astma. Kui ravi ajal
                         tekib neerufunktsiooni häire, tuleb kahtlustada mesalasiini neerutoksilist toimet. Ravi
                         ajal (eriti ravi algul) tuleb regulaarselt kontrollida neerufunktsiooni
                         (kreatiniinisisaldus seerumis). Harva võivad tekkida südamepoolsed häired
                         (südamelihase ja südant ümbritseva pauna põletik) ning rasked vereloomehäired,
                         mille korral tuleb mesalasiinravi lõpetada. Nende kõrvaltoimete tekkides tuleb
                         koheselt konsulteerida arstiga ja ravi lõpetada.


                 Rasedus
                  Enne ravimi kasutamist pidage nõu arsti või apteekriga.
                  Pentasa tablette tuleb raseduse ajal kasutada ettevaatlikult ja range arstliku järelevalve all.

                  Imetamine
                  Enne ravimi kasutamist pidage nõu arsti või apteekriga.
                  Mesalasiin eritub rinnapiima, kontsentratsioon rinnapiimas on palju väiksem kui veres, kuid
                  metaboliidi  (atsetüülmesalasiin) kontsetratsioon on sarnane. Mesalasiini kasutamise  kohta
                  imetavatel  naistel  on  kogemused  vähesed.  Puuduvad  kontrollitud  uuringud  Pentasa
                  kasutamisest rinnaga toitmise periooodil. Ülitundlikkusreaktsioonide (nt kõhulahtisus) teket ei
                  saa imikutel välistada.

                  Autojuhtimine ja masinatega töötamine
                  Ei oma toimet.

                  Kasutamine koos teiste ravimitega
                  Palun informeerige oma arsti, kui te kasutate või olete hiljuti kasutanud mingeid muid
                  ravimeid, kaasa arvatud ilma retseptita ostetud ravimeid.
                  Koostoimeid teiste ravimitega ei ole Pentasa tablettidel esinenud.


                  3.    KUIDAS PENTASA’T VÕTTA

                  Täiskasvanud:

                  Haavandiline jämesoolepõletik (koliit).
                  Ägenemise ravi.
                  Täiskasvanutele 4 g ööpäevas, osadeks jagatuna (nt 1 g 4 korda ööpäevas).
                  Säilitusravi.
                  Täiskasvanutele 2 g ööpäevas ühekordse annusena.

                  Crohni tõbi.
                  Ägenemise ravi.
                  Täiskasvanutele 4 g ööpäevas, osadeks jagatuna (nt 1 g 4 korda ööpäevas).

                  Lapsed alates 6-ndast eluaastast ja vanemad:

                  Vajalik annus lapsele arvutatakse arsti poolt ning sõltub lapse kehakaalust. Üldiselt on
                  soovitatav manustada lastele kehakaaluga kuni 40 kg pool täiskasvanu annusest ning lastele
                  kehakaaluga üle 40 kg täiskasvanu tavaline annus.

                  Kasutamisjuhend
                  Pentasa  tabletti  ei  tohi  närida.  Sissevõtmise  lihtsustamiseks  võib  tablette  poolitada  või
                  lahustada vee või mahlaga vahetult enne sissevõtmist.
                  Kui teil on tunne, et Pentasa tablettide toime on liiga tugev või liiga nõrk, pidage nõu oma
                  arsti või apteekriga.

                  Kui te võtate Pentasa tablette rohkem kui ette nähtud
                  Mürgistusjuhte inimestel ei ole teada.
                  Võimaliku üleannustamise korral tuleb patsient paigutada haiglasse, ravi on sümptomaatiline
                  ning vajalik on neerufunktsiooni jälgimine.

                  Kui te unustate Pentasa tablette võtta
                  Kui te olete unustanud ühe annuse võtta või olete selle mingil muul põhjusel vahele jätnud,
                  võtke need kohe kui see teile meenub või koos järgmise annusega.


                 Kui te olete vahele jätnud mitu annust, tuleb ravi jätkata nagu ette nähtud niipea kui võimalik
                  ning arstiga konsulteerida.


                  4.    VÕIMALIKUD KÕRVALTOIMED

                  Nagu kõik ravimid, võib ka Pentasa põhjustada kõrvaltoimeid, kuigi kõigil neid ei teki.

                  Kliinilistes uuringutes olid kõige sagedasemateks kõrvaltoimeteks kõhulahtisus (3%), iiveldus
                  (3%), peavalu (3%), oksendamine (1%) ja nahalööbed (sh nõgestõbi, eksanteem) (1%). Harva
                  võivad  tekkida  ülitundlikkusreaktsioonid.  Rektaalsel  kasutamisel  võivad  tekkida  sügelus,
                  ebamugavustunne ja roojapakitsus.
                  Kliinilistel uuringutel põhinevad andmed kõrvaltoimete esinemissageduse kohta:

                   Sage           Üldised häired ja          peavalu
                   (≥1/100 kuni   manustamiskoha
                   <1/10)         reaktsioonid:
                                   Seedetrakti häired:       kõhulahtisus, kõhuvalu, iiveldus, oksendamine
                                   Naha ja nahaaluskoe       lööve, sh nõgestõbi, ekseem
                                   kahjustused:
                   Harv (≥1/10 000  Vaskulaarsed häired:     Südamelihase* ja südant ümbritseva pauna põletik*
                   kuni <1/1000)
                                   Seedetrakti häired:       amülaasi aktiivsuse suurenemine,
                                                              kõhunäärmepõletik*
                   Väga harv      Naha ja nahaaluskoe        mööduv juuste väljalangemine
                   (<1/10 000)    kahjustused:
                                   Maksa ja sapiteede häired:maksaensüümide aktiivsuse suurenemine,
                                                              maksapõletik*
                                   Neerude ja kuseteede häired:neeruhaigestumus (sh interstitsiaalne neerupõletik*,
                                                              nefrootiline sündroom), uriini peetus
                                   Respiratoorsed, rindkere jaallergilised kopsureaktsioonid, kopsupõletik
                                   mediastiinumi häired:
                                   Lihas-skeleti ja sidekoe  lihas- ja liigesvalu
                                   kahjustused:
                                   Vere ja lümfisüsteemi häired:leukopeenia ehk valgelibledevähesus,
                                                              trombotsütopeenia ehk trombotsüütidevähesus,
                                                              kehvveresus
                                   Närvisüsteemi häred:      perifeerne neuropaatia

                  * Mesalasiinist põhjustatud südamelihase- ja südant ümbritseva pauna põletiku,
                  kõhunäärmepõletiku, neerupõletiku ja maksapõletiku tekkemehhanism ei ole teada, kuid see
                  on tõenäoliselt allergilise päritoluga.

                  Mõned eelnimetatud kõrvaltoimetest võivad olla põletikulise soolehaiguse sümptomiteks.

                  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                  mida selles infolehes ei ole nimetatud, palun rääkige sellest oma arstile või apteekrile.


                  5.      KUIDAS PENTASA’T SÄILITADA

                  Hoida laste eest varjatud ja kättesaamatus kohas.
                  Hoida temperatuuril kuni 25°C.
                  Hoida originaalpakendis valguse eest kaitstult.


                 Ärge kasutage Pentasa’t pärast kõlblikkusaega, mis on märgitud pakendil. Kõlblikkusaeg
                  viitab kuu viimasele päevale.


                  6.    LISAINFO

                  Mida Pentasa tablett sisaldab

                  -     Toimeaine on mesalasiin.
                  -     Abiained  on  povidoon,  etüültselluloos,  magneesiumstearaat,  talk,  mikrokristalne
                         tselluloos.

                  Pakendis on 100 tabletti.

                  Müügiloa hoidja
                  Ferring Lääkkeet Oy
                  Piispansilta 11 A,
                  PB 23
                  02241 Espoo
                  Soome

                  Tootja
                  Ferring A/S
                  Indertoften 10
                  2720 Vanløse
                  Taani

                  või

                  Ferring GmbH
                  Wittland 11
                  24109 Kiel
                  Saksamaa

                  Lisaküsimuste tekkimisel selle ravimi kohta pöörduge palun müügiloa hoidja kohaliku
                  esindaja poole.

                  Meda Pharma SIA
                  Narva mnt 11 D
                  10151 Tallinn
                  Eesti
                  Tel: +372 62 61 025
                  Fax: +372 62 61 485

                  Infoleht on viimati kooskõlastatud aprillis 2010
