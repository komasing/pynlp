

                             PAKENDI INFOLEHT: INFORMATSIOON KASUTAJALE

                                                  Coldrex, tabletid
             Paracetamolum,Coffeinum, Phenylephrini hydrochloridum, Terpini hydras, Acidum ascorbicum

             Ehkki seda ravimit on võimalik osta ilma retseptita, peate parima ravitulemuse saamiseks Coldrex´i
             täpselt juhistele vastavalt.
             - Hoidke infoleht alles, et seda vajadusel uuesti lugeda.
             - Lisainformatsiooni saamiseks pidage nõu oma apteekriga.
             - Kui haigussümptomid süvenevad ega leevendu, peate pöörduma arsti poole;
             - Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet, mida
                selles infolehes ei ole nimetatud, palun rääkige sellest oma arstile või apteekrile.

             Infolehes antakse ülevaade:
             1.  Mis ravim on Coldrex ja milleks seda kasutatakse
             2.  Mida on vaja teada enne Coldrex´I võtmist
             3.  Kuidas Coldrex´i võtta
             4.  Võimalikud kõrvaltoimed
             5.  Kuidas Coldrex´i säilitada
             6.  Lisainfo


             1.  MIS RAVIM ON COLDREX JA MILLEKS SEDA KASUTATAKSE

             Coldrex tabletid  leevendavad  lühiajaliselt  gripi ja külmetushaiguste vaevusi. Nende  vaevuste  hulka
             kuuluvad peavalu,  külmavärinad, lihas-  ja  liigesvalud,ninalimaskesta turse, valulikkus
             ninakõrvalkoobastes ja neelamisvalulikkus.
             Coldrex  tabletid  sisaldavad  paratsetamooli,  mis  on  valuvaigistava  ja  palavikkualandava  toimega;
             fenüülefriinvesinikkloriidi,  mis  on  ninalimaskesta  turset vähendava  ja  ninakõrvalkoobaste  põletikku
             leevendava toimega ning aitab kergendada ninahingamist; kofeiini, mis on mõõdukalt ergutava toimega;
             terpiinhüdraati,  millel  on  rögalahtistav  toime  ning  askorbiinhapet  (C-vitamiini),  mis  aitab  taastada
             viirushaiguse ja nohu algstaadiumis vähenenud C-vitamiini hulka.

             2.  MIDA ON VAJA TEADA ENNE COLDREX´I VÕTMIST

             Coldrex tabletid sisaldab paratsetamooli ja dekongestanti.Ärge võtke seda ravimit koos teiste
             paratsetamooli sisaldavate ravimitega või koos ravimitega, mida kasutatakse külmetuse ja gripi
             sümptomite ning ninakinnisuse leevendamiseks.
             See ravim sisaldab kofeiini. Selle ravimi võtmisel tuleb vältida liigset kofeiini tarbimist (nt kohvi, tee ja
             mõned purgijoogid).

             Ärge kasutage Coldrex´i:
             •  Kui te olete allergiline (ülitundlik) paratsetamooli, kofeiini, fenüülefriinvesinikkloriid,
                terpiinhüdraadi, askorbiinhappe, või ravimi mõne teise abiaine suhtes;
             • kui te võtate tritsüklilisi antidepressante (näiteks amitriptüliin) või kui te olete võtnud
                antidepressante, mida nimetatakse monoamiini oksüdaasi (MAO) inhibiitoriteks;kui teil on maksa-
                või neeruprobleemid;
             • kui teil on kõrge vererõhk või südamehaigus;
             • kui teil on suhkurtõbi;
             • kui teil on kilpnäärme ületalitlus;
             • kui teil on vereloomehäire:
             • kui teil esineb glükoos-6-fosfaatdehüdrogenaasi puudulikkus
             • kui te võtate teisi ravimeid (vt altpoolt).


            Eriline ettevaatus on vajalik ravimiga Coldrex:
             Konsulteerige oma arstiga enne ravimi kasutamist.

             • kui teil on glaukoom (silmasisese rõhu tõus);
             • kui teil on feokromotsütoom (neeru läheduses paiknev kasvaja);
             • kui teil on eesnäärme suurenemine;
             • kui teil on veresoonte haigus (nagu Raynaud’ sündroom)

             Võtmine koos teiste ravimitega
             Palun informeerige oma arsti või apteekrit kui te kasutate või olete hiljuti kasutanud järgmisi ravimeid:
                •  koos teiste paratsetamooli sisaldavate ravimitega;
                •  koos teiste ninakinnisust leevendavate ravimite või külmetusevastaste ravimitega;
                •  kui te võtate varfariini või teisi verd vedeldavaid ravimeid;
                •  kui te võtate beetablokaatoreid (südamehaiguste ja kõrgvererõhutõve ravimid);
                •  kui te võtate tritsüklilisi antidepressante (näiteks amitriptüliin) või kui te olete võtnud
                    antidepressante, mida nimetatakse monoamiini oksüdaasi (MAO) inhibiitoriteks;
                •  kui te võtate söögiisu suurendavaid või vähendavaid preparaate;
                •  kui te võtate südameravimeid (näiteks digoksiin);
                •  kui te võtate metoklopramiidi või domperidooni (iivelduse ja oksendamise vastased ravimid);
                •  kui te võtate kolestüramiini, et vähendada vere kolesteroolisisaldust.
             Öelge oma arstile või apteekrile kui te olete hiljuti võtnud mõnda ravimit, eirit ülaltoodud ravimeid.

             Rasedus ja imetamine
             Seda ravimit ei tohi kasutada raseduse ajal. Imetamise ajal pidage enne kasutamise nõu oma arstiga. Ei
             ole soovitav kasutada imetamise ajal.

             Autojuhtimine ja masinatega töötamine
             See ravim võib põhjustada uimasust ja pearinglust. Sellisel juhul ärge juhtuge autot ega kasutage
             masinaid.

             Oluline teave mõningate Coldrex tabletide koostisainete suhtes
             Sisaldab värvainet päikeseloojangu kollane (E110), mis võib põhjustada allergilisi reaktsioone.

             3.  KUIDAS COLDREX´I VÕTTA

             Võtke Coldrex´i alati täpselt nii, nagu arst on teile rääkinud. Kui te ei ole milleski kindel, pidage nõu
             oma arsti või apteekriga.
             Ainult suukaudseks manustamiseks.

             Täiskasvanud ja üle 12-aastased lapsed:
             1…2 tabletti iga 4…6  tunni järel vastavalt vajadusele. Mitte rohkem kui 8 tabletti 24 tunni jooksul.
             Ärge kasutage kauem kui 7 päeva ilma arstiga konsulteerimata.

             6...12-aastased lapsed:
             ½ …1 tablett iga 4…6 tunni järel vastavalt vajadusele. Mitte rohkem kui 4 tabletti 24 tunni jooksul.
             Ärge kasutage kauem kui 3 päeva ilma arstiga konsulteerimata.

             Ärge andke seda ravimit alla 6-aastastele lastele.

             Ärge ületage ettenähtud annust ja ärge võtke sagedamini kui iga 4 tunni tagant.
             Sümptomite püsimisel konsulteerige arstiga ja lõpetade Coldrex’i võtmine.

             Kui teil on tunne, et Coldrex´i toime on liiga tugev või liiga nõrk, pidage nõu oma arsti või apteekriga.


            Ärge võtke seda ravimit koos teiste paratsetamooli sisaldavate ravimitega või koos ravimitega, mida
             kasutatakse külmetushaiguse sümptomite ning ninakinnisuse leevendamiseks.


             Kui te võtate Coldrex´i rohkem kui ette nähtud
             Paratsetamool  võib  üleannustamise  korral  põhjustada  maksakahjustust.  Üleannustamise  korral  tuleb
             viivitamatult pöörduda arsti poole ka siis, kui enesetunne ei ole häiritud.

             Kui te unustate Coldrex´i võtta
             Ärge võtke kahekordset annust, kui tablett jäi eelmisel korral võtmata.


             4.  VÕIMALIKUD KÕRVALTOIMED

             Nagu kõik ravimid, võib ka Coldrex põhjustada kõrvaltoimeid, kuigi kõigil neid ei teki.
             Selle ravimi võtmise ajal võivad tekkida peavalu, uimasus, närvilisus, unehäired, vererõhu tõus, iiveldus
             ja oksendamine.

             Lõpetage otsekohe ravimi võtmine ja teavitage oma arsti:
             -     kui teil tekib allergiline reaktsioon, näiteks nahalööve või -sügelus, millega võivad vahel
                    kaasneda hingamisprobleemid või huulte, keele, kurgu või näopiirkonna turse;
             -     kui teil tekib nahalööve või naha pindmise kihi irdumine või suu limaskesta haavandid;
             -     kui teil on atsetüülsalitsüülhappe või mittesteroidsete põletikuvastaste ravimite võtmisel tekkinud
                    varem hingamisprobleemid ja need tekivad ka selle ravimi võtmisel;
             -     kui teil tekivad teadmata põhjusel verevalumid või verejooks;
             -     kui teil tekib nägemise kaotus, mis võib olla tingitud silma tõusnud siserõhust. Seda juhtub väga
                    harva ja suurema tõenäosusega glaukoomiga inimestel;
             -     kui teil on ebatavaliselt kiire südametegevus või kui teile tundub, et südametegevus on
                    kiirenenud või ebaregulaarne;
             -     kui teil on urineerimisraskused. See tekib suurema tõenäosusega meestel, kellel on tegemist
                    suurenenud eesnäärmega.
             Kõik need reaktsioonid esinevad harva.

             Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida selles
             infolehes ei ole nimetatud, palun rääkige sellest oma arstile või apteekrile.

             5.    KUIDAS COLDREX´I SÄILITADA

             Hoida temperatuuril kuni 25ºC.

             Hoida lastele varjatud ja kättesaamatus kohas!

             Ärge kasutage Coldrex´i pärast kõlblikkusaega, mis on märgitud karbil. Kõlblikkusaeg viitab kuu
             viimasele päevale.

             Ravimeid ei tohi ära visata kanalisatsiooni kaudu ega koos majapidamisprügiga. Küsige oma apteekrilt,
             kuidas hävitatakse ravimeid, mida enam ei vajata. Need meetmed aitavad kaitsta keskkonda.

             6.  LISAINFO

             Mida Coldrex sisaldab
             Toimeained on: paratsetamool, kofeiin, fenüülefriinvesinikkloriid, terpiinhüdraat ja askorbiinhape
             Üks tablett sisaldab:
             Paratsetamool              500 mg
             Kofeiin                    25 mg


            Fenüülefriinvesinikkloriid5 mg
             Terpiinhüdraat             20 mg
             Askorbiinhape              30 mg

             Abiained on:  lahustuv tärklis,maisitärklis,talk,steariinhape,polüvidoon, kaaliumsorbaat,
             naatriumlaurüülsulfaat ja värvaine päikeseloojangu kollane (E110).

             Kuidas Coldrex välja näeb ja pakendi sisu
             Kapslikujuline, üks tabletti pool valge, teine oranž, oranžile poolele sissepressitud kiri
             “Coldrex”

             Pakend sisaldab 12 või 24 tabletti. Kõik pakendi suurused ei pruugi olla müügil.

             Müügiloa hoidja
             GlaxoSmithKline  Consumer  Healthcare,  GlaxoSmithKline  Export  Ltd,  Brentford,  TW8  9GS,
             Ühendkuningriik.

             Tootja
             GlaxoSmithKline Dungarvan Ltd, Knockbrack, Dungarvan, Co Waterford, Iirimaa.
             või
             HBM Pharma. s r.o., Sklabinská 30, 036 80 Martin, Slovakkia


             Lisaküsimuste tekkimisel selle ravimi kohta pöörduge palun müügiloa hoidja kohaliku esindaja
             poole.

             Müügiloa hoidja esindaja Eestis:
             GlaxoSmithKline Eesti OÜ, Lõõtsa 2, Tallinn 11415


             Infoleht on viimati kooskõlastatud augustis 2010
