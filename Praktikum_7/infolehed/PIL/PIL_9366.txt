

                             PAKENDI INFOLEHT: INFORMATSIOON KASUTAJALE

                                             Kerasal 50 mg/100 mg/g salv
                                                Salitsüülhape / Uurea

              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks kasutama
              Kerasal’i täpselt juhistele vastavalt.
              -    Hoidke infoleht alles, et seda vajadusel uuesti lugeda.
              -    Lisainformatsiooni saamiseks pidage nõu oma apteekriga.
              -    Kui haigussümptomid süvenevad ega leevendu, peate oma arstiga ühendust võtma.
              -    Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Kerasal ja milleks seda kasutatakse
              2.   Mida on vaja teada enne Kerasal’i kasutamist
              3.   Kuidas Kerasal’i kasutada
              4.   Võimalikud kõrvaltoimed
              5    Kuidas Kerasal’i säilitada
              6.   Lisainfo


              1.   MIS RAVIM ON KERASAL JA MILLEKS SEDA KASUTATAKSE

              Kerasal salv on ravim, mida kasutatakse ketendusega esinevate raskete nahahaiguste raviks, millele on
              iseloomulik kõvenenud nahakihtide kuhjumine (hüperkeratoos). Kerasal võib neid krobelisi nahakihte
              pehmendada ja lahustada. Kerasal-salviga ravitakse näiteks ihtüoosi, sarvkihi paksenemist jalgadel või
              kätel, psoriaasi ning ekseemiga kaasnevat naha kõvenemist.

              2.   MIDA ON VAJA TEADA ENNE KERASAL VÕTMIST KASUTAMIST

              Ärge kasutage Kerasal’i
              Kui te olete ülitundlik salitsüülhappe või mõne muu ravimi koostisaine suhtes. Samuti ei tohi Kerasal’i
              kasutada silmade ümbruses ega limaskestadel.

              Eriline ettevaatus on vajalik ravimiga Kerasal
              Imikutel ja häirunud neerufunktsiooniga patsientidel võib Kerasal’i kasutada ainult lühiajaliselt ja
              väikestel nahapiirkondadel. Informeerige oma arsti või apteekrit, kui teil esineb teisi haiguseid või
              allergiaid või te võtate või kasutate välispidiselt mingeid muid ravimeid, kaasa arvatud ilma retseptita
              ravimeid.

              Kasutamine koos teiste ravimitega
              Palun informeerige oma arsti või apteekri kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.

              Kerasal’i kasutamine koos toidu ja joogiga
              Erinõuded puuduvad.

              Rasedus ja imetamine
              Kui te olete rase või soovite rasestuda, peaksite ennetava abinõuna vältima võimalusel kõiki ravimeid
              või küsima nõu oma arstilt. Teadaolevalt puuduvad Kerasal’i kasutamisel riskid lootele. Raseduse ajal
              tohib Kerasal’i kasutada ainult kindla vajaduse korral, ainult väikestel nahapindadel ja lühiajaliselt.
              Imetamisperioodil ei tohi Kerasal’i rindade piirkonnas kasutada.

              Autojuhtimine ja masinatega töötamine
              Kerasal ei mõjuta autojuhtimise ega masinate käsitsemise võimet.

                                                        1


             Oluline teave mõningate Kerasal koostisainete suhtes
              Ei ole kohaldatav.


              3.   KUIDAS KERASAL’i KASUTADA

              Kandke üks või kaks korda päevas nahale või peanahale ja hõõruge hoolikalt sisse. Käte ravimisel
              hõõruda salv pärast igakordset kätepesemist uuesti sisse. Salvi saab maha pesta sooja veega. Kasutage
              alati selles infolehes kirjeldatud või teie arsti poolt määratud annust. Kui teie arvates on ravimi toime
              liiga nõrk või liiga tugev, rääkige palun sellest oma arstile või apteekrile.

              Kui te kasutate Kerasal’i rohkem kui ette nähtud
              Kerasal’i omaduste tõttu on üleannustamine praktiliselt võimatu.

              Kui te unustate Kerasal’i kasutada
              Võite selle üle nõu pidada oma arsti või apteekriga.

              Kui te lõpetate Kerasal’i kasutamise
              Toimeid pole kirjeldatud.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Harvadel juhtudel võib Kerasal’i manustamise järgselt esineda naha punetust või põletustunnet, eriti
              kui seda kasutatakse ägeda ekseemi korral. Ülitundlikkusreaktsioonid koos sügeluse ja põletustundega
              on äärmiselt harvaesinevad. Nendel juhtudel tuleks Kerasal-ravi katkestada.
              Kui täheldate endal mistahes kõrvaltoimeid, mida ei ole loetletud selles infolehes, informeerige sellest
              oma arsti või apteekrit.


              5.    KUIDAS KERASAL’i SÄILITADA

              Hoida laste eest varjatud ja kättesaamatus kohas.
              Hoida temperatuuril kuni 25ºC.
              Ärge kasutage Kerasal pärast kõlblikkusaega, mis on märgitud karbil pärast „Kõlblik kuni”.
              Kõlblikkusaeg viitab kuu viimasele päevale.
              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO

              Mida Kerasal sisaldab
              -    Toimeaine on salitsüülhape ja uurea. 1 g salvi sisaldab 50 mg salitsüülhapet ja 100 mg uureat.
              -    Abiained on polüsorbaat 80, valge parafiin, makrogoolstearaat, PEG-sorbitaanperoleaat,
                   makrogool 400, glütserool (98 %)..

              Kuidas Kerasal  välja näeb ja pakendi sisu
              50 g salvi tuubis.

              Müügiloa hoidja ja tootja

              Müügiloa hoidja

                                                        2


             Spirig Baltikum Lithuanian – Swiss Ltd., Maironio g. 13-7, 3000 Kaunas, Leedu

              Tootja
              Spirig Pharma Ltd., 4622 Egerkingen, Šveits

              Ravimipartii vabastamise eest vastutav tootja

              Spirig Baltikum Lithuanian – Swiss Ltd., Maironio g. 13-7, 3000 Kaunas, Leedu


              Infoleht on viimati kooskõlastatud augustis 2009









































                                                        3
