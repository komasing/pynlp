

                             PAKENDI INFOLEHT: INFORMATSIOON KASUTAJALE

                                                 Enap 5 mg tabletid
                                                Enap 10 mg tabletid
                                                Enap 20 mg tabletid
                                                     Enalapriil

              Enne ravimi võtmist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage palun nõu arsti või apteekriga.
              -    Ravim on välja kirjutatud isiklikult teile ja seda ei tohi anda kellelegi teisele. Ravim võib olla
                   neile kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Enap ja milleks seda kasutatakse
              2.   Mida on vaja teada enne Enap tablettide võtmist
              3.   Kuidas Enap tablette võtta
              4.   Võimalikud kõrvaltoimed
              5    Enap tablettide säilitamine
              6.   Lisainfo


              1.   MIS RAVIM ON ENAP JA MILLEKS SEDA KASUTATAKSE

              Enap kuulub angiotensiini konverteeriva ensüümi inhibiitorite (AKE inhibiitorite) hulka. Selle ravimi
              toimel laienevad veresooned ning süda suudab paremini verd kehasse pumbata. Selle tulemusena
              alaneb kõrgenenud vererõhk.

              Enap tablette kasutatakse:
                 -  kõrgvererõhutõve (arteriaalse hüpertensiooni) raviks,
                 -  sümptomaatilise südamepuudulikkuse (seisund, kui süda ei jõua vastavalt keha vajadustele
                     piisavalt verd pumbata) raviks,
                 -  sümptomaatilise südamepuudulikkuse vältimiseks südame asümptomaatilise düsfunktsiooniga
                     patsientidel.


              2.   MIDA ON VAJA TEADA ENNE ENAP TABLETTIDE VÕTMIST

              Ärge võtke Enap tablette

              -  kui te olete ülitundlik (allergiline) enalapriili või Enap tablettide mõne koostisosa või mõne teise
                 AKE inhibiitori suhtes;
              -  kui ravi AKE inhibiitoritega on teil varem põhjustanud ülitundlikkusreaktsioone huulte, näo, keele
                 ja/või kõri tursega koos neelamis- või hingamisraskustega;
              -  kui teil esineb pärilik angioneurootiline turse või teil on varem mõnel teisel ebaselgel põhjusel
                 angioneurootilist turset esinenud;
              -  kui  te  olete  rohkem  kui  3  kuud  rase  (samuti  on  parem  vältida  Enap´i  kasutamist  raseduse
                 algstaadiumis – vt lõik „Rasedus ja imetamine”).
              Kui midagi ülaltoodust käib teie kohta, siis rääkige palun oma arstiga.

              Eriline ettevaatus on vajalik ravimiga Enap

                 -  kui te arvate, et te võite olla rase või te planeerite rasedust. Seda ravimit ei ole soovitatav
                     kasutada raseduse esimese trimestri ja imetamise ajal;


                                                        1


                 -  kui te olete dehüdreeritud ravi tõttu diureetikumidega (uriini eritumist soodustavad ravimid),
                     dialüüsi, soolavaese dieedi, oksendamise või kõhulahtisuse tõttu. Sellisel juhul on teil oht
                     vererõhu ülemääraseks languseks (hüpotensiooniks), kui te seda ravimit võtma hakkate ja te
                     võite tunda minestus- või nõrkustustunne;
                 -  kui teil on probleeme südamega lisaks sellele, mida Enap´iga ravitakse või on teil ajuveresoonte
                     haigus;
                 -  kui teil on probleeme neerudega või neeruarteri ahenemine (neeruarteri stenoos);
                 -  kui teil on hiljuti olnud neerusiirdamine;
                 -  kui teil on probleeme maksaga;
                 -  kui teil on sidekoe haigus, kui te saate immunosupressiivset ravi (kasutatakse autoimmuunsete
                     häirete, nagu reumatoidartriit korral või organi siirdamise järgselt), kui te võtate allopurinooli
                     (kasutatakse podagra ravis), või võtate prokaiinamiidi (kasutatakse rütmihäirete raviks).Teie
                     arst võib aegajalt teha vereanalüüsi, selgitamaks välja teie valgete vereliblede arvu. Kui mõni
                     ülalnimetatutest käib teie kohta ja teil tekib põletik (sümptomiks võib olla kõrge palavik),
                     peate koheselt informeerima oma arsti;
                 -  kui teil on olnud varem angioödeem AKE inhibiitorite võtmise ajal (sümptomid nagu lööve,
                     neelamis- või hingamisraskused, huulte, näo, kõri või keele turse – angioödeem);
                 -  kui te võtate diabeediravimeid või kasutate insuliini suhkurdiabeedi raviks. Jälgida tuleb, et ei
                     tekiks hüpoglükeemiat, seda eriti kombineeritud ravi esimesel kuul;
                 -  kui te võtate kaaliumi sisaldavaid toidulisandeid või kaaliumi sisaldavaid soolaasendajaid;
                 -  kui te võtate liitiumi, mida kasutatakse teatud psühhiaatriliste haiguste raviks;
                 -  kui te olete mustanahaline, kuna enalapriili toime võib olla vähenenud.

              Te peate informeerima oma arsti kui te arvate end olevat rase (või planeerite rasedust). Enap´i ei ole
              soovitatav kasutada raseduse varases staadiumis ning seda ei tohi kasutada pärast raseduse esimest 3
              kuud, kuna see võib põhjustada tõsist kahju teie lapsele (vt lõik „Rasedus ja imetamine”).

              Kui teil tekib ravi ajal Enap´iga ükskõik milline allpool toodud sümptom, teavitage sellest kohe oma
              arsti:
              -    Kui te muutute pärast esimese annuse võtmist uimaseks. Mõned inimesed reageerivad niimoodi
                   esimesele annusele või kui nende annust suurendatakse, tekib uimasus, nõrkus, minestus ja halb
                   enesetunne.
              -    Äkki tekkiv huulte, näo, keele, neelu, kõri, kaela ja jäsemete turse. Seda seisundit nimetatakse
                   angioödeemiks. See võib esineda ükskõik millal ravi jooksul. AKE inhibiitorid põhjustavad
                   angioödeemi sagedamini mustanahalistel patsientidel kui mittemustanahalistel.
              -    Kõrge palavik, kurguvalu või suuhaavandid (need võivad olla valgete vereliblede vähenenud
                   arvust tingitud infektsiooni sümptomiteks).
              -    Naha ja silmavalgete kollasus (ikterus), mis võib viidata maksahaigusele.
              -    Kuiv köha, mis püsib pikka aega. AKE inhibiitorite kasutamine võib põhjustada köha, kuid see
                   võib olla ka ülemiste hingamisteede infektsiooni tunnuseks.

              Kui te lähete mõnele alljärgnevatest protseduuridest, peate te teavitama oma arsti, et kasutate Enap´i:
              -    kui teile plaanitakse teha kirurgilist operatsiooni või saate anesteetikumi (isegi hambaarsti
                   juures);
              -    ravi, mis vähendab mesilase või vaablase nõelamisest tingitud allergiat (desensibilisatsioon);
              -    hemodialüüs (suurte läbilaskevõimega dialüüsimembraanide) või LDL-kolesterooli afereesi
                   (dekstraansulfaadiga), mis on kolesterooli eemaldamine organismist aparaadi abil.
              Enap-ravi alguses jälgib teie arst teie vererõhku sageli, et kindlaks teha, et teile antud annus on sobiv.
              Lisaks võib arst mõnedel patsientidel teha analüüse, et määrata kaaliumi, kreatiniini- (uriinis sisalduv
              jääkprodukt) ja maksaensüümide taset.

              Andmed enalapriilmaleaadi kasutamise kohta üle 6-aastastel kõrge vererõhuga lastel on piiratud, kuid
              kasutamise kohta südamehaiguste puhul puuduvad andmed üldse. Enap on näidustatud lastel ainult
              kõrgvererõhutõve raviks.

              Võtmine koos teiste ravimitega


                                                        2


             Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.

              Kui te võtate mõnda järgnevatest ravimitest, informeerige kindlasti oma arsti enne Enap´i kasutamist,
              sest teie arst võib muuta seetõttu ravimi annuseid:
                 -  Kaaliumi säästvad diureetikumid (nt spironolaktoon, eplerenoon, triamtereen või amiloriid),
                     kaaliumi sisaldavad toidulisandid või kaaliumi sisaldavad soolaasendajad võivad põhjustada
                     olulist seerumi kaaliumisisalduse suurenemist (hüperkaleemia). Kerge hüperkaleemia
                     põhjustab vähe või ei põhjusta üldse sümptomeid ja on tavaliselt diagnoositav vereanalüüsi
                     või elektrokardiogrammi abil.
                 -  Diureetikumid nagu tiasiidid või lingudiureetikumid nagu furosemiid, bumetaniid, teised
                     antihüpertensiivseed ained ja nitroglütseriin, teised nitraadid ja teised vasodilataatorid, koos
                     enalapriiliga võivad põhjustada hüpotensiooni (madalat vererõhku).
                 -  Liitium, s.o. ravim, mida kasutatakse teatud psühhiaatriliste seisundite raviks. Enalapriili
                     kasutamine koos liitiumiga ei ole soovitatav.
                 -  Tritsüklilised antidepressandid nagu amitriptüliin (kasutatakse depressiooni ravis),
                     antipsühhootikumid nagu fenotiasiini derivaadid (raske ärevuse raviks), narkootilised ained
                     nagu morfiin (kasutatakse keskmise ja tugeva valu leevendamiseks) või anesteetikumid.
                     Nende ravimite ja enalapriili kooskasutamine võib viia vererõhu tugevama languseni.
                 -  Mittesteroidsed põletikuvastased ravimid (MSPVAd nagu diflunisaal või diklofenac), või
                     kullateraapia, mida kasutatakse lihaste, luude ja liigestega seotud valu, kanguse ja põletikuga
                     seotud seisundite raviks. Nende ravimite ja enalapriili kooskasutamisel võib vererõhu väärtus
                     kontrolli alt väljuda ja kaaliumi sisaldus veres võib tõusta. Kullateraapia koos AKE
                     inhibiitoritega ja sealhulgas enalapriiliga võib põhjustada näopunetust, iiveldust, oksendamist
                     ja vererõhu langust.
                 -  Sümpatomimeetikumid nagu efedriin, noradrenaliin või adrenaliin, hüpotensiooni, shoki,
                     südamepuudulikkuse, astma või allergiate ravi. Enalapriiliga koos kasutades võib vererõhu
                     väärtus kõrgeneda.
                 -  Antidiabeetilised ravimid nagu insuliin, mida kasutatakse vere suhkrusisalduse langetamiseks.
                     Enalapriiliga võttes võivad need ravimid põhjustada veresuhkru väärtuste suuremat langemist.


              Enap´i võtmine koos toidu ja joogiga

              Enap´i võib võtta söögiaegadest sõltumatult, kuid peab võtma koos klaasitäie vedelikuga.

              Ärge tarvitage Enap-ravi ajal alkoholi, kuna see võib tugevdada Enap’i vererõhku alandavat toimet.

              Rasedus ja imetamine

              Enne ravimi kasutamist pidage nõu arsti või apteekriga.

              Rasedus
              Te peate informeerima oma arsti kui te arvate end olevat rase (või planeerite rasedust). Teie arst
              soovitab teil tõenäoliselt katkestada Enap´i võtmise juba enne rasestumist või kohe peale rasedaks
              jäämist ning soovitab teil Enap´i asemel tarvitada mõnda muud ravimit. Enap´i ei ole soovitatav
              kasutada raseduse varases staadiumis ning seda ei tohi kasutada pärast raseduse esimest 3 kuud, kuna
              see võib põhjustada tõsist kahju teie lapsele.

              Imetamine
              Informeerige  oma  arsti kui  te  toidate last  rinnaga või planeerite  alustada lapse  rinnaga toitmist.
              Vastsündinute (esimestel nädalatel peale sündi) ja eriti enneaegsete laste imetamine ei ole Enap´i
              võtmise ajal soovitatav.
              Vanemate laste puhul peaks teie arst teile selgitama imetamise ajal Enap´i kasutamise kasu ja riski
              suhet võrreldes teiste ravimitega.

              Autojuhtimine ja masinatega töötamine

                                                        3


             Individuaalne ravivastus võib patsientidel erineda. Mõned kõrvaltoimed võivad halvendada võimekust
              autot juhtida ja masinatega töötada. Tekkida võivad pearinglus ja väsimus.

              Oluline teave mõningate Enap tablettide koostisainete suhtes

              Enap tabletid sisaldavad laktoosi. Kui arst on teile öelnud, et te ei talu teatud suhkruid, peate te enne
              ravimi kasutamist konsulteerima arstiga.


              3.   KUIDAS ENAP TABLETTE VÕTTA

              Võtke Enap tablette alati täpselt nii, nagu arst on teile rääkinud. Kui te ei ole milleski kindel, pidage
              nõu oma arsti või apteekriga.

              Annustamine kõrge vererõhu korral

              Soovitatav algannus  on  5 mg kuni  20  mg  üks kord ööpäevas, olenevalt teie vererõhust. Mõned
              patsiendid alustavad väiksemate annustega. Petsiendid, kellel on probleemid neerude, südame või
              soola- ja/või vedelikupuudusega, on algannuseks 5 mg või väiksem annus.

              Kui te võtate suuri diureetikumide (ravimid, mis suurendavad uriini hulka) annuseid, võib teie arst
              paluda teil nende võtmine peatada 2-3 päeva enne Enap-ravi alustamist. Soovitatav algannus on 5 mg
              või väiksem annus.

              Kui teie vererõhk on kontrolli all, siis tavaline säilitusannus on üks 20 mg tablett ööpäevas kuni
              maksimaalselt kaks 20 mg tabletti ööpäevas.

              Annustamine südamehaiguste korral
              Südameprobleemidega patsientidel kasutatakse Enap´i lisaks diureetikumidele ja kui võimalik, siis ka
              koos digitaalisega (ravim, mida kasutatakse südame paispuudulikkuse ja teatud südame rütmihäirete
              ravis) või beetablokaatoritega (ravimid, mida kasutatakse kõrgenenud vererõhu ravis, stenokardia ja
              südamehaiguste ravis). Kui kasutatakse diureetikume, siis nende annust tuleks võimalusel enne Enap-
              ravi algust vähendada. Algannus on 2,5 mg ja sega tuleks järk-järgult tõsta 2-4- nädala jooksul tavalise
              säilitusannuse ühe 20 mg tableti või kahe 10 mg tabletini ööpäevas. Maksimaalne annus on 40 mg
              öpäevas, jaotatuna kaheks annuseks.

              Vähenenud neerufunktsioon
              Neeruprobleemidega patsientideltuleb annust  vähendada  vastavaltneerude  funktsioonile.
              Neerufunktsiooni arvutatakse vastavalt uriini kreatiniinisisaldusele ja vereanalüüsile.
              Kui teile tehakse dialüüsi, teie ravimiannus päeviti erineb. Teie arst ütleb teile, kui palju ravimit võtta.

              Eakas patsiendid
              Ravimiannuse määrab teie arst ja see sõltub teie neerufunktsioonist.

              Lapsed
              Hüpertensiooniga  lastel  on  kasutamiskogemus vähene. Kui  laps on  võimeleine tablette neelama,
              määratakse annus kehakaalu ja vererõhu reageeringu järgi ravile. Soovitatav algannus 20 kuni vähem
              kui 50 kg kaaluvatele lastele on 2,5 mg, lastele kehakaaluga 50 kg ja üle selle on algannuseks 5 mg.
              Enap´i  võetakse  üks  kord  ööpäevas.  Annus  kohandatakse  vastavalt  lapse  vajadustele,  aga
              maksimaalselt 20 mg lastele kehakaaluga 20 kuni vähem kui 50 kg kaaluvatele lastele ja 40 mg lastele
              kehakaaluga 50 kg ja rohkem.

              Imikud ja lapsed neeruhaigustega
              Enalapriil ei ole soovitatav imikutele ja neeruhaigustega lastele.



                                                        4


             Enap-i  võetakse  suukaudselt  ja  võib  võtta  koos  söögiga  või  ilma.  Tablette  võetakse  klaasitäie
              vedelikuga, tavaliselt veega. Harjutage ennast seda ravimit võtma regulaarselt, iga päev ühel ja samal
              ajal. Oluline on võtta Enap tablette nii kaua, kui arst teil seda määrab.

              Kui teil on tunne, et Enap tablettide toime on liiga tugev või liiga nõrk, pidage nõu oma arsti või
              apteekriga.

              Kui te võtate Enap tablette rohkem kui ette nähtud

              Kui te olete võtnud liiga suure annuse või laps on tablette neelanud, võtke otsekohe ühendust oma
              arstiga.

              Üleannustamise  kõige  sagedasemateks  tunnusteks  on  vererõhu  langus  ja  stuupor  (seisund,  mis
              väljendub peaaegu täielikus teadvuse kadumises). Teised üleannustamise sümptomid on pearinglus või
              minestamine, mis on tingitud vererõhu langusest, südame löögisageduse tugevnemine ja kiirenemine,
              pulsisageduse kiirenemine, ärevus, köha, neerupuudilikkus ja kiirenenud hingamine.

              Kui te unustate Enap tablette võtta

              Ärge võtke kahekordset annust, kui ravim jäi eelmisel korral võtmata.
              Võtke oma tavaline annus järgmisel ravimi võtmise ajal.

              Kui te lõpetate Enap´i võtmise

              Kui lõpetate ravimi võtmise, võib teie vererõhk tõusta. Kui vererõhu tõus on liiga suur, võib see
              mõjutada teie südame ja neerude tööd. Ärge lõpetage ravimi võtmist ilma arsti vastava korralduseta.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka Enap põhjustada kõrvaltoimeid, kuigi kõigil neid ei teki.

              Katkestage ravimi kasutamine ja võtke otsekohe ühendust oma arstiga, kui teil tekib raske pearinglus,
              minestus, eriti ravi algul, raviannuse suurendamisel või püstitõusmisel.
              On eluliselt tähtis, et te lõpetaksite Enap tablettide võtmise ja pöörduksite viivitamatult arsti poole, kui
              tekib sügelus, õhupuudus või kähisev hingamine ja tekib käte, suu, kõri, näo või silmade turse.

              Järgnevalt on toodud kõrvaltoimete nimekiri, mis on enalapriili võtmisel tekkinud.

              Väga sageli (rohkem kui 1 kasutajal 10-st) tekkivad kõrvaltoimed:
              Nägemise hägustumine, pearinglus, köha, iiveldus, nõrkus.

              Sageli (rohkem kui 1 kasutajal 100st) tekkivad kõrvaltoimed:
              Peavalu, depressioon, väga madal vererõhk (kaasa arvatud püstitõusmisel tekkiv madal vererõhk),
              minestus, infarkt või insult, valu rinnus, rütmihäired, stenokardia, kiire südame löögisagedus, düspnoe,
              kõhulahtisus,kõhuvalu,  maitsetundlikkuse muutused,   nahalööve,  ülitundlikkusreaktsioon
              (angioödeem) ja väsimus.

              Aeg-ajalt (vähem kui 1 kasutajal 100-st) tekkivad kõrvaltoimed:
              Aneemia, madal  veresuhru  tase,  segasus,  unisus või  võimetus  magada,  närvilisus,  torkimise  või
              nõelatorketunne kätes ja jalgades, vertiigo (pöörlemistunne), madal vererõhk püstitõusmisel, kiire ja
              tugev südame löögisagedus, infarkt või insult, kõrge riskiga patsientidel ülemäärane vererõhu langus,
              nohu, kurguvalu, häälekähedus, astma, soolesulgus, kõhukinnisus, kõhunäärmepõletik, oksendamine,
              seedehäired, kõhukinnisus, isupuudus, maoärritus, suukuivus, peptiline haavand, higistamine, sügelus,


                                                        5


             nõgestõbi,  juustekadu,  vähenenud  neerufunktsioon  või  neerupuudulikkus,  valgusisaldus  uriinis
              (tehakse  kindlaks  analüüsiga),  impotentsus,  lihaskrambid,  õhetus,  helin  kõrvades,  haigustunne,
              palavik.

              Harva tekkivad (vähem kui 1 kasutajal 1000-st) kõrvaltoimed:
              Verepildi muutused, vähenenud punaste ja valgete vereliblede arv, vereliistakute vähenenud arv, mõju
              immuunvastusele ja kopsudele, unehäired, külmad käed ja jalad (Raynoud sündroom), kopsupõletik,
              nohu,  põletik  ja  haavandid  suus,  keelepõletik,  maksapuudulikkus,  maksapõletik,  ikterus,  rasked
              nahareaktsioonid (s.h.naha irdumine), uriinihulga vähenemine, rindade suurenemine meestel.

              Väga harva (vähem kui 1 kasutajal 10000-st) tekkivad kõrvaltoimed:
              Siseorganite turse.

              Teatatud on kõrvaltoimete kompleksist, mis sisaldavad mõnda või kõiki alljärgnevast:
              Palavik,  veresoonte  põletik,  lihaste  ja  liigeste  valu  ja  põletik,  vereanalüüsiga  kindlaks  tehtavad
              verepildi muutused, lööve, ülitundlikkus päikesevalguse vastu ja teised nahanähud.

              Laboratoorsed analüüsid
              Teatatud on kõrvaltoimetest veres ja mis on kindlaks tehtavad laboratoorsete analüüsidega.
              Sage (rohkem kui 1 kasutajal 100-st): kõrge kaaliumisisaldus, kreatiniinisisalduse tõus,
              Aeg-ajalt (vähem kui 1 kasutajal 100-st): uureasisalduse tõus, vähenenud naatriumisisaldus,
              Harv (vähem kui 1 kasutajal 1000-st): maksaensüümide tõus, bilirubiini tõus.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.   ENAP TABLETTIDE SÄILITAMINE

              Hoida laste eest varjatud ja kättesaamatus kohas.
              Hoida temperatuuril kuni 25 °C. Hoida originaalpakendis, niiskuse eest kaitstult.
              Ärge kasutage pärast kõlblikkusaega, mis on märgitud pakendil. Kõlblikkusaeg viitab kuu viimasele
              päevale.

              Ravimeid ei tohi ära visata  kanalisatsiooni kaudu ega ka koos majapidamisprügiga. Küsige  oma
              apteekrilt,  kuidas  hävitatakse  ravimeid,  mida  enam  ei  vajata.  Need  meetmed  aitavad  kaitsta
              keskkonda.


              6.   LISAINFO

              Mida Enap sisaldab
              -    Toimeaine on enalapriilmaleaat. Enap üks tablett sisaldab vastavalt 5 mg, 10 mg või 20 mg
                   enalapriilmaleaati.
              -    Abiained  on  Enap  5  mg  tablettidel  laktoosmonohüdraat,hüdroksüpropüültselluloos,
                   maisitärklis, naatriumvesinikkarbonaat, talk ja magneesiumstearaat ning Enap 10 mg ja 20 mg
                   tablettidel  laktoosmonohüdraat,   maisitärklis,  naatriumvesinikkarbonaat,  talk,
                   magneesiumstearaat,  punane  raudoksiid  (E  172)  ja  Enap  20  mg  tablettidel  lisaks  kollane
                   raudoksiid (E172).

              Kuidas Enap välja näeb ja pakendi sisu
              5 mg, 10 mg ja 20 mg tabletid: 20, 30, 60 või 90 tabletti karbis.

              Enap 5 mg tabletid: ümmargused, valged, kaldservadega tabletid, mille ühel küljel on poolitusjoon.
              Tableti saab jagada võrdseteks annusteks.


                                                        6


             Enap  10  mg  tabletid: ümmargused, punakaspruunid, kaldservadega tabletid, mille  ühel küljel on
              poolitusjoon.
              Poolitusjoon on ainult poolitamise kergendamiseks, et hõlbustada ravimi allaneelamist, mitte tableti
              võrdseteks annusteks jagamiseks.
              Enap  20  mg  tabletid:  ümmargused,  heleoranžid,  kaldservadega  tabletid,  mille  ühel  küljel  on
              poolitusjoon.
              Poolitusjoon on ainult poolitamise kergendamiseks, et hõlbustada ravimi allaneelamist, mitte tableti
              võrdseteks annusteks jagamiseks.

              Müügiloa hoidja ja tootja
              Krka, d.d., Novo mesto, Šmarješka cesta 6, 8501 Novo mesto, Sloveenia


              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:

              KRKA, d. d., Novo Mesto Eesti filiaal
              Pärnu mnt 141
              11314 Tallinn
              Telefon (+372) 6671658

              Infoleht on viimati kooskõlastatud: mais 2010
































                                                        7
