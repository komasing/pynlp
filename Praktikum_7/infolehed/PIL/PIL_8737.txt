

                              PAKENDI INFOLEHT: INFORMATSIOON KASUTAJALE

                     GENOTROPIN, 5,3 mg süstelahuse pulber ja lahusti kahekambrilises kolbampullis
                      GENOTROPIN, 12 mg süstelahuse pulber ja lahusti kahekambrilises kolbampullis
                                                     Somatropiin

              Enne ravimi võtmist lugege hoolikalt infolehte. Genotropin Pen’i või Genotropin Mixer’i
              kasutusjuhendid on lisatud teie seadmetele. Lugege neid enne oma ravimi manustamist.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile kahjulik,
                   isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
                   selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Genotropin ja milleks seda kasutatakse
              2.   Mida on vaja teada enne Genotropin’i kasutamist
              3.   Kuidas Genotropin’i kasutada
              4.   Võimalikud kõrvaltoimed
              5.   Kuidas Genotropin’i säilitada
              6.   Lisainfo


              1.   MIS RAVIM ON GENOTROPIN JA MILLEKS SEDA KASUTATAKSE

              Genotropin on rekombinantne inimese kasvuhormoon (nimetatakse ka somatropiiniks). Sellel on
              samasugune struktuur loomuliku kasvuhormooniga, mis on vajalik luude ja lihaste kasvamiseks. See aitab
              ka rasv- ja lihaskoel õiges ulatuses areneda. Rekombinantne tähendab seda, et seda ei ole valmistatud
              inimese ega looma koest.

              Lastele manustatakse Genotropin’i järgmiste kasvuhäirete raviks:
              -    kui laps ei kasva piisavalt ja tal ei ole piisavalt organismiomast kasvuhormooni,
              -    kui lapsel on Turneri sündroom. Turneri sündroom on tüdrukutel esinev kromosomaalne häire, mis
                   võib mõjutada kasvamist – arst ütleb teile, kui teie lapsel esineb selline haigus,
              -    kui esineb krooniline neerupuudulikkus. Kui neerud ei funktsioneeri enam normaalselt, võib see
                   lapse kasvu mõjutada,
              -    kui lapsel on Praderi-Willi sündroom (kromosomaalne häire). Kasvuhormoon aitab kasvueas lapsel
                   pikemaks kasvada ja parandab ka kehaehitust. Liigne rasvkude väheneb ja vähenenud lihasmass
                   suureneb,
              -    kui laps oli sündides liiga väike või liiga kerge. Kasvuhormoon võib lapsel aidata pikemaks
                   kasvada, kui ta ei ole neljandaks või hilisemaks eluaastaks järele kasvanud või tavapärast
                   kasvukiirust säilitanud.

              Täiskasvanutele manustatakse Genotropin’i kasvuhormooni väljendunud puudulikkuse raviks. See võib
              alata täiskasvanueas, kuid võib olla jätkuks lapsepõlves alanud kasvuhormooni puudulikkusele.
              Kui te olete lapsepõlves hormonaalse puudulikkuse raviks saanud Genotropin’i, mõõdetakse
              kasvuhormooni taset teie organismis pärast seda, kui teie organism on kasvamise lõpetanud. Kui leitakse,
              et teil on raske kasvuhormooni puudulikkus, pakub arst teile võimalust jätkata ravi Genotropin’iga.

              Teile tohib seda ravimit manustada ainult arst, kellel on kogemusi kasvuhormooniga tehtava ravi osas ja
              kes on teie diagnoosi kinnitanud.


              2.   MIDA ON VAJA TEADA ENNE GENOTROPIN’I KASUTAMIST

              Ärge kasutage Genotropin’i

                                                         1


             - kui te olete allergiline (ülitundlik) somatropiini või Genotropin’i mõne koostisosa suhtes,
              -    kui teil esineb aktiivne kasvajaline haigus. Kasvajad peavad olema inaktiivsed ja te peate lõpetama
                   kasvajavastase ravi enne, kui te hakkate Genotropin’i kasutama,
              -    kui te olete raskelt haige (nt tüsistused pärast avatud südameoperatsiooni või kõhuõõne
                   operatsiooni, äge hingamispuudulikkus, hulgitrauma või sarnased seisundid). Kui teil seisab ees või
                   kui teil on olnud suurem operatsioon või kui te peate mingil põhjusel haiglasse minema, öelge oma
                   arstile ja tuletage teistele arstidele meelde, et te kasutate kasvuhormooni.
              -    kui Genotropin on teile määratud kasvu stimuleerimiseks, kuid teie kasv on juba lõppenud
                   (epifüüsid on sulgunud).

              Eriline ettevaatus on vajalik ravimiga Genotropin; öelge oma arstile, kui midagi alltoodust kehtib
              teie kohta
              -    kui teil on suhkurtõve tekkerisk, peab teie arst ravi ajal Genotropin’iga jälgima teie vere
                   suhkrusisaldust.
              -    kui teil on suhkurtõbi peate ravi ajal Genotropin’iga hoolikalt jälgima oma vere suhkrusisaldust ja
                   arutama tulemusi oma arstiga, et teha kindlaks, kas te peate oma suhkurtõvevastaste ravimite
                   annust muutma.
              -    peale Genotropin ravi alustamist võivad mõned patsiendid vajada kilpnäärme hormoonasendusravi.
              -    kui te saate ravi kilpnäärmehormoonidega tuleb võib-olla teie kilpnäärmehormoonide annust
                   kohandada.
              -    kui te lonkate või kui te hakkate lonkama ravi ajal kasvuhormooniga peate sellest oma arsti
                   teavitama.
              -    kui teie koljusisene rõhk on tõusnud (selle sümptomite hulka kuuluvad tugev peavalu,
                   nägemishäired ja oksendamine) peate sellest oma arstile rääkima.
              -    kui teie arst kinnitab, et teil on süstekohta ümbritsevas lihaskoes tekkinud põletik säilitusaine
                   metakresooli tõttu, peate te kasutama ilma metakresoolita Genotropin’i preparaati.
              -    kui te saate Genotropin’i kasvuhormooni puudulikkuse raviks, mis tekkis pärast tuumori
                   (vähkkasvaja) eemaldamist, tuleb teid regulaarselt kontrollida kasvaja taastekkimise suhtes.
              -    ravimi kasutamise kogemus üle 80-aastastel patsientidel on piiratud. Eakad võivad Genotropin’i
                   toimete suhtes tundlikumad olla ja seetõttu võib neil tõenäolisemalt kõrvaltoimeid tekkida.

                   Kroonilise neerupuudulikkusega lapsed
              -    Teie arst peab uurima lapse neerufunktsiooni ja kasvukiirust enne ravi alustamist Genotropin’iga.
                   Neeruhaiguse ravi tuleb jätkata. Ravi Genotropin’iga tuleb neeru siirdamise korral katkestada.

                   Praderi-Willi sündroomiga patsiendid
              -    Arst määrab piirangud lapse dieedile, et te saaksite tema kehakaalu kontrolli all hoida.
              -    Arst hindab teie last ülemiste hingamisteede obstruktsiooni ja uneapnoe (hingamise ajutine
                   katkemine magamise ajal) või hingamisteede infektsiooni suhtes, enne kui alustab ravi
                   Genotropin’iga.
              -    Kui lapsel ilmnevad ravi ajal ülemiste hingamisteede obstrukstiooni nähud (sealhulgas kui ta
                   hakkab norskama või kui norskamine süveneb), peab arst lapse läbi vaatama ja võib-olla ravi
                   Genotropin’iga katkestama.
              -    Ravi ajal kontrollib arst teie last skolioosi nähtude suhtes (teatud lülisamba deformatsioon).
              -    Kui teie lapsel tekib ravi ajal kopsuinfektsioon, öelge seda arstile, nii et ta saaks hakata nakkust
                   ravima.

                   Lapsed, kes olid sündides liiga väikesed või liiga väikese sünnikaaluga
              -    Kui teie laps, kes oli sündides liiga väike või liiga kerge, on nüüd vanuses 9…12 aastat, siis küsige
                   arstilt nõu puberteedi ja ravi kohta Genotropin’iga.
              -    Arst kontrollib teie lapse vere suhkru- ja insuliinisisaldust enne ravi alustamist ja igal raviaastal.
              -    Ravi tuleb jätkata niikaua, kuni lapse organism on kasvamise lõpetanud.

              Kasutamine koos teiste ravimitega
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.


                                                         2


             Te peate oma arstile ütlema, kui te kasutate:
              -    suhkurtõvevastaseid ravimeid,
              -    kilpnäärme hormoone,
              -    sünteetilisi neerupealise hormoone (kortikosteroide),
              -    suguhormoone (nt östrogeene),
              -    tsüklosporiini (ravim, mis pärsib pärast elundi siirdamist teie immuunsüsteemi),
              -    epilepsiavastaseid ravimeid (krambivastased ravimid).
              Teie arst peab võib-olla nende ravimite või Genotropin’i annust kohandama.

              Rasedus ja imetamine

              Kui te olete rase või planeerite rasedust ei tohi te Genotropin’i kasutada.

              Enne ravimi kasutamist imetamise ajal pidage nõu oma arstiga.

              Enne ükskõik millise ravimi kasutamist pidage nõu oma arsti või apteekriga.

              Oluline teave mõningate Genotropin’i koostisainete suhtes
              Ravim sisaldab vähem kui 1 mmol naatriumi (23 mg) annuse kohta, see tähendab põhimõtteliselt
              „naatriumivaba“.


              3.   KUIDAS GENOTROPIN’I KASUTADA

              Soovitatavad annused
              Annus sõltub patsiendi suurusest, seisundist, mida ravitakse ja sellest, kui hästi kasvuhormoon toimib. Iga
              patsient on erinev. Teie arst soovitab teile individuaalse Genotropin’i annuse milligrammides (mg), ta
              lähtub kas teie kehakaalust kilogrammides (kg) või kehapindalast, mis leitakse pikkuse ja kaalu põhjal
              ruutmeetrites (m 2 ). Arst arvestab ka teie raviskeemi. Ärge muutke oma annust ja ravirežiimi oma arstiga

              nõu pidamata.

              Kasvuhormooni puudulikkusega lapsed
              0,025…0,035 mg/kg kehakaalu kohta ööpäevas või 0,7…1,0 mg/m 2 keha pindala kohta ööpäevas.

              Kasutada võib ka suuremaid annuseid. Kui kasvuhormooni puudulikus jätkub ka noorukieas, tuleb
              Genotropin’i kasutamist jätkata organismi füüsilise arengu lõpuni.

              Turneri sündroomiga lapsed
              0,045…0,050 mg/kg kehakaalu kohta ööpäevas või 1,4 mg/m 2 keha pindala kohta ööpäevas.


              Kroonilise neerupuudulikkusega lapsed
              0,045…0,050 mg/kg kehakaalu kohta ööpäevas või 1,4 mg/m 2 keha pindala kohta ööpäevas. Kui

              kasvukiirus on liiga aeglane, võib olla vaja suuremaid annuseid. Pärast 6-kuulist ravi võib olla vajalik
              annuste kohandamine.

              Praderi-Willi sündroomiga lapsed
              0,035 mg/kg kehakaalu kohta ööpäevas või 1,0 mg/m 2 keha pindala kohta ööpäevas. Päevane annus ei

              tohi ületada 2,7 mg. Genotropin’i ei tohi kasutada lastel, kelle kasvamine pärast puberteeti on peaaegu
              lõppenud.

              Lapsed, kes olid sündides liiga väikesed või liiga väikese sünnikaaluga ja kellel on kasvuhäired
              0,035 mg/kg kehakaalu kohta ööpäevas või 1,0 mg/m 2 keha pindala kohta ööpäevas. On oluline jätkata

              raviga, kuni lõplik kasv on saavutatud. Ravi tuleb lõpetada pärast esimest aastat, kui laps ravile ei reageeri
              või on saavutanud lõpliku pikkuse ja edasi ei kasva.





                                                         3


             Kasvuhormooni puudulikkusega täiskasvanud
              Kui te jätkate Genotropin’i kasutamist pärast lapsepõlves saadud ravi, on teie algannus 0,2…0,5 mg
              ööpäevas. Seda annust tuleb järk-järgult suurendada või vähendada. See sõltub vereproovide tulemustest
              ning samuti kliinilisest vastusest ja kõrvaltoimetest.
              Kui teie kasvuhormooni puudulikkus tekib täiskasvanueas, peate alustama annusega 0,15…0,3 mg
              ööpäevas. Seda annust tuleb järk-järgult suurendada. See sõltub vereproovide tulemustest ning samuti
              kliinilisest vastusest ja kõrvaltoimetest. Ööpäevane säilitusannus ületab harva 1,0 mg ööpäevas. Naised
              võivad vajada suuremaid annuseid kui mehed. Annuseid tuleb jälgida iga 6 kuu järel. Üle 60-aastased
              patsiendid peavad alustama annusega 0,1…0,2 mg ööpäevas, mida tuleb aeglaselt suurendada vastavalt
              individuaalsetele vajadustele. Kasutada tuleb minimaalset toimivat annust. Säilitusannus ületab harva 0,5
              mg ööpäevas. Järgige arstilt saadud juhiseid.

              Genotropin’i süstimine
              Genotropin on mõeldud subkutaanseks kasutamiseks. See tähendab, et seda süstitakse lühikese
              süstlanõela abil nahaalusesse rasvkoesse. Teie arst näitab teile, kuidas Genotropin’i kasutada. Kasutage
              Genotropin’i alati täpselt nii, nagu arst on teile rääkinud. Kui te ei ole milleski kindel, pidage nõu oma
              arsti või apteekriga.

              Lugege üksikasjalikke juhiseid kuidas kasutada Genotropin Pen süstevahendit või Genotropin Mixer
              lahustamisseadeldist.

              Süstevahendi või lahustamisseadeldise kasutamisel tuleb nõel enne segamist selle külge kruvida. Igaks
              süsteks tuleb kasutada uut nõela. Nõelu ei tohi korduvalt kaustada.

              •    Süstimise ettevalmistamine
              Võtke Genotropin külmikust pool tundi enne süsti tegemist välja. See võimaldab ravimil kergelt
              soojeneda ja muudab süstimise mugavamaks.

              Kahekambriline kolbampull sisaldab nii kasvuhormooni kui ka lahustavat vedelikku, mida tuleb kasutada
              Genotropin’i seadmega. Kahekambrilises kolbampullis oleva toimeaine ja lahusti saab kokku segada
              kasutades Genotropin Mixer’it või siis, kui kruvite Genotropin Pen’i kahte kambrit teineteisele lähemale.
              Lahustage pulber Genotropin’i seadet õrnalt 5...10 korda edasi-tagasi kallutades, kuni pulber on
              lahustunud.

              Kui te Genotropin’i segate, ÄRGE RAPUTAGE lahust. Segage seda õrnalt. Lahuse raputamine võib
              kasvuhormooni vahutama ajada ja toimeainet kahjustada. Kontrollige lahust visuaalselt ja ärge süstige,
              kui see on hägune või sisaldab osakesi.

              •    Genotropin’i süstimine
              Enne süstimist peske käed ja puhastage naha pind.

              Süstige kasvuhormooni iga päev enam-vähem ühel ja samal kellaajal. Sobivaks ajaks on magamamineku
              aeg, sest siis on seda kerge meeles pidada. On ka loomulik, et öösel on teie organismi kasvuhormooni tase
              kõrgem.

              Enamik inimesi süstivad reide või tuharasse. Süstige ravimit arsti näidatud kohta. Rasvkude võib
              süstekohal kokku tõmbuda. Selle vältimiseks kasutage iga kord süstimiseks pisut teist kohta. See annab
              teie nahale ja nahaalusele koele aega ühest süstist taastuda, enne kui te samasse kohta uue süsti teete.

              Pidage meeles, et Genotropin tuleb kohe pärast süsti külmikusse tagasi panna.

              Kui te kasutate Genotropin’i rohkem kui ette nähtud
              Kui te süstite ettenähtust väga palju rohkem ravimit, pöörduge arsti või apteekri poole niipea kui
              võimalik. Teie veresuhkru tase võib liiga madalale langeda ja hiljem liiga kõrgele tõusta. Tekkida võivad
              värinad, higistamine, unisus, tunne, et te pole „mitte päris teie ise“ ning te võite minestada.

              Kui te unustate Genotropin’i kasutada

                                                         4


             Ärge manustage kahekordset annust, kui annus jäi eelmisel korral manustamata.
              Kõige parem on kasvuhormooni kasutada regulaarselt. Kui olete annuse süstimise unustanud, jätkake
              järgmisel päeval tavapärasel ajal ja tavalise annusega. Märkige vahelejäänud annused üles ja rääkige
              sellest arstile järgmisel visiidil.

              Kui te lõpetate Genotropin’i kasutamise
              Pidage enne Genotropin’i kasutamise lõpetamist nõu oma arstiga.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka Genotropin põhjustada kõrvaltoimeid, kuigi kõigil neid ei teki.
              Sageli esinevate kõrvaltoimete (tekivad tõenäoliselt vähem kui 1 patsiendil 10-st) hulka kuuluvad:
              antikehade tekkimine süstitud hormooni suhtes, kuid need ei takista hormoonil toimimast.

              Kõrvaltoimed lastel
              -    Mööduv punetus, kihelus või valu süstekohal.

              Täiskasvanutel
              -    Tuimus/surin.
              -    Käte ja jalgade kangus, liigesevalu, lihasvalu.
              -    Vedelikupeetus (mis lühikese aja jooksul pärast ravi alustamist väljendub sõrmede või
                   pahkluupiirkonna tursetena). Neid sümptomeid võib näha ravi alustamisel, kuid need kaovad
                   iseenesest ravi jätkamisel või annuse vähendamisel.
              Need täiskasvanutel sageli esinevad kõrvaltoimed võivad alata esimeste ravikuude jooksul ja lõppeda
              iseenesest ravi jätkamisel või kui teie annust vähendatakse.

              Aeg-ajalt esinevate kõrvaltoimete (tekivad tõenäoliselt vähem kui 1 patsiendil 100-st) hulka
              kuuluvad järgmised kõrvaltoimed.

              Kõrvaltoimed lastel
              -    Tuimus/surin.
              -    Käte ja jalgade kangus, liigesvalu, lihasvalu.
              -    Vedelikupeetus (mis lühikese aja jooksul pärast ravi alustamist väljendub sõrmede või
                   pahkluupiirkonna tursetena).

              Täiskasvanutel
              -    Valu või põletustunne kätes või kaenlaalustes (tuntud ka kui karpaalkanali sündroom).

              Harva esinevate kõrvaltoimete (tekivad tõenäoliselt vähem kui 1 patsiendil 1000-st) hulka
              kuuluvad:
              -    II tüüpi suhkurtõbi,
              -    koljusisese rõhu tõus (mis põhjustab selliseid sümptomeid, nagu tugev peavalu, nägemishäired või
                   oksendamine).

              Väga harva esinevate kõrvaltoimete (tekivad tõenäoliselt vähem kui 1 patsiendil 10 000-st) hulka
              kuuluvad:
              -    leukeemia.

              Süstekoha ümbruses muutub nahk ebaühtlaseks või muhklikuks, kuid seda ei tohiks toimuda, kui te
              süstite ravimit iga kord erinevasse kohta.

              Väga harva esineva kõrvaltoimena võib esineda säilitusainest metakresoolist tingitud põletik süstekoha
              läheduses paiknevas lihaskoes. Kui teie arst kinnitab, et teil on selline seisund tekkinud, peate te kasutama
              ilma metakresooli sisalduseta Genotropin’i preparaati.

                                                         5


             Praderi-Willi sündroomiga patsientidel on harva esinenud äkksurma. Samas ei ole leitud seost nende
              juhtumite ja Genotropin’i kasutamise vahel.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida selles
              infolehes ei ole nimetatud, palun rääkige sellest oma arstile.


              5.    KUIDAS GENOTROPIN’I SÄILITADA

              Hoida laste eest varjatud ja kättesaamatus kohas.

              Ärge kasutage Genotropin’i pärast kõlblikkusaega, mis on märgitud pakendil. Kõlblikkusaeg viitab kuu
              viimasele päevale.

              Kokkusegamata kasvuhormooni pulbrit ja vedelikku tuleb säilitada külmkapis (2°C…8°C) ning
              maksimaalselt kõlblikkusaja lõppemiseni. Selle aja jooksul võite te seda hoida temperatuuril kuni 25°C
              (külmkapist väljas) kõige rohkem 1 kuu jooksul, kuid pärast seda tuleb see ära visata.

              Genotopin on tundlik valguse suhtes. Säilitage kahekambrilist kolbampulli välispakendis, et Genotropin’i
              valguse eest kaitsta.

              Kokkusegatud Genotropin pulbrit ja lahustit tuleb säilitada külmkapis (2°C…8°C) kuni 4 nädalat Pen’i
              karbis, et Genotropin’i valguse eest kaitsta.

              Ärge hoidke Genotropin’i sügavkülmas ega laske ravimil külmuda. Kui ravim on külmunud, ei tohi seda
              kasutada.

              Ärge visake kunagi nõelu ega pooltühje või tühje kolbampulle ära koos olmeprügiga. Kui te olete nõela
              kasutamise lõpetanud, peate selle ettevaatlikult ära viskama, et keegi ei saaks seda enam kasutada ega
              ennast sellega vigastada. Te võite selle jaoks saada spetsiaalse „teravate esemete“ mahuti haiglast või teie
              kasvuprobleemiga tegelevast kliinikust.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma apteekrilt,
              kuidas hävitatakse ravimeid, mida enam ei vajata. Need meetmed aitavad kaitsta keskkonda.


              6.   LISAINFO

              Mida Genotropin sisaldab

              -    Toimeaine on rekombinantne somatropiin. Iga kolbampull sisaldab 5,3 mg või 12 mg somatropiini.
                   Kokkusegatuna annavad pulber ja lahusti 1 ml süstelahust.
              -    Pulbri abiained on: glütsiin (E640), mannitool (E421), veevaba naatriumdivesinikfosfaat (E339) ja
                   veevaba dinaatriumfosfaat (E339).
              -    Lahusti abiained on: süstevesi, mannitool (E421) ja metakresool.

              Kuidas Genotropin välja näeb ja pakendi sisu

              Genotropin on kaheosalises kolbampullis. Üks osa sisaldab süstelahuse pulbrit ja teine süstelahuse
              lahustit. Pulber on valge ja lahusti selge.

              Te võite kolbampulle kasutada Genotropin’i spetsiaalses Pen süstevahendis. Genotropin kolbampullid on
              värviliselt kodeeritud ja neid tuleb õige annuse manustamiseks kasutada koos sama värvi Genotropin
              Pen’iga. Genotropin 5,3 mg kolbampulli (sinine) tuleb kasutada koos Genotropin Pen 5,3-ga (sinine).
              Genotropin 12 mg kolbampulli (lilla) tuleb kasutada koos Genotropin Pen 12-ga (lilla).


                                                         6


             Süstevahendi kasutusjuhend on süstevahendi pakendis. Kui teil süstevahendit või lahustamisseadeldist ei
              ole, küsige seda oma arstilt.

              Kaheosaline kolbampull süstevahendis (Genotropin Pen) või lahustamisseadeldises (Genotropin Mixer)
              kasutamiseks.
              5,3 mg 1 kolbampull pakendis.
              12 mg 1 kolbampull või 5 kolbampulli pakendis.

              Kõik pakendi suurused ei pruugi olla müügil.

              Müügiloa hoidja

              Pfizer Enterprises SARL
              Rond-Point du Kirchberg
              51, Avenue J.F. Kennedy
              L-1855 Luksemburg

              Tootja

              Pfizer Manufacturing Belgium N.V.
              Rijksweg 12
              B-2870, Puurs
              Belgia

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              Pfizer Luxembourg SARL Eesti filiaal
              Pirita tee 20
              10127 Tallinn
              Tel. 6 405 328
              Faks 6 405 327


              Infoleht on viimati kooskõlastatud jaanuaris 2011.





















                                                         7
