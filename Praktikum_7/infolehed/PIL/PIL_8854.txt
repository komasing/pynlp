

                             PAKENDI INFOLEHT: INFORMATSIOON KASUTAJALE

                                           Sustanon 250 mg/ml süstelahus

                                                 Testosterooni estrid

              Enne ravimi kasutamist lugege hoolikalt infolehte.
              -  Hoidke infoleht alles, et seda vajadusel uuesti lugeda.
              -  Kui teil on lisaküsimusi, pidage nõu oma arsti või apteekriga.
              -  Ravim on välja kirjutatud teile. Ärge andke seda kellelegi teisele. Ravim võib olla neile kahjulik,
                 isegi kui haigussümptomid on sarnased.
              -  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
                 selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.  Mis ravim on Sustanon ja milleks seda kasutatakse
              2.  Mida on vaja teada enne Sustanon’i kasutamist
              3.  Kuidas Sustanon’i kasutada
              4.  Võimalikud kõrvaltoimed
              5.  Kuidas Sustanon’i säilitada
              6.  Lisainfo


              1.    MIS RAVIM ON SUSTANON JA MILLEKS SEDA KASUTATAKSE

              Sustanon sisaldab nelja testosterooni estrit, mis organismis hüdrolüüsuvad looduslikuks
              testosterooniks kohe pärast vereringesüsteemi jõudmist.
              Testosteroon on kehaomane, munandites toodetav meessuguhormoon, mis on vajalik normaalseks
              luude ja lihaste kasvuks, meessuguorganite arenguks ja funktsioneerimiseks ning sekundaarsete
              sugutunnuste kujunemiseks. Testosterooni sisaldavaid preparaate kasutatakse
              testosteroonasendusraviks meestel, kellel esineb sugunäärmete alatalitlus (hüpogonadism), mille
              tagajärjel on toodetava testosterooni tase madal või testosterooni organismis ei teki.


              2.    MIDA ON VAJA TEADA ENNE SUSTANON’I KASUTAMIST

              Ärge kasutage Sustanon’i
              -     kui te olete allergiline (ülitundlik) testosterooni estrite või Sustanon’i mõne koostisosa suhtes.
              -     kui teil on või on olnud eesnäärme või rinnanäärme kasvaja.
              -     alla 3-aastastel patsientidel.

              Eriline ettevaatus on vajalik ravimiga Sustanon
              -     eelpuberteediealiste poiste ravimisel, kuna testosterooni manustamine võib põhjustada varajast
              sugulist küpsemist ning pidurdada pikkuskasvu.
              -     eakate meeste ravimisel, sest meessuguhormoonid võivad põhjustada eesnäärme suurenemist.
              Regulaarselt tuleb teha vereanalüüse, et kontrollida hapnikku transportivat ainet (hemoglobiin) vere
              punalibledes ning vere punaliblede hulka (hematokrit). Regulaarselt tuleb teha ka eesnäärme
              (prostata) läbivaatust ning määrata prostata spetsiifilised antigeenid.
              -     patsientidel, kes põevad südamehaigust, neeruhaigust, maksahaigust, esineb kõrgenenud
              vererõhku või eesnäärmega seotud kaebusi.
              -     androgeenide kuritarvitamine sportliku võimekuse suurendamiseks kujutab tõsist ohtu
              tervisele ja on keelatud.

              Kasutamine koos teiste ravimitega
              Palun informeerige oma arsti või apteekrit kui te kasutate või olete hiljuti kasutanud mingeid muid


             ravimeid, kaasa arvatud ilma retseptita ostetud ravimeid.
              Sustanon võib vähendada insuliini või teiste antidiabeetiliste ravimite vajadust suhkurtõvega haigetel
              (diabeedihaiged). Sustanon võib tugevdada kumariini tüüpi verehüübimise vastaste ravimite
              (antikoagulantide) toimet.

              Sustanon’i kasutamine koos toidu ja joogiga
              Ei ole kohaldatav.

              Rasedus ja imetamine
              Enne ravimi kasutamist pidage nõu oma arsti või apteekriga.
              Kui te olete rase või arvate, et võite olla rase, ärge kasutage Sustanon’i.
              Sustanon’i ei tohi kasutada imetamise ajal.

              Autojuhtimine ja masinatega töötamine
              Teadaolevalt Sustanon ei mõjuta reaktsioonikiirust ega keskendumisvõimet.

              Oluline teave mõningate Sustanon’i koostisainete suhtes
              Sustanon sisaldab bensüülalkoholi ja seetõttu ei tohi teda kasutada alla 3-aastastel lastel.


              3.    KUIDAS SUSTANON’I KASUTADA

              Kasutage Sustanon’i alati täpselt nii, nagu arst on teile rääkinud. Kui te ei ole milleski kindel, pidage
              nõu oma arsti või apteekriga.
              Seda ravimit võib manustada ainult arst või meditsiiniõde.
              Süstida tuleb sügavale lihasesse (näiteks tuharasse, reide või õlavarde).
              Tavaline annus on 1 ml süstelahust (1 ampull) kolme nädala järel.
              Kui teil on tunne, et Sustanon’i toime on liiga tugev või liiga nõrk, pidage nõu oma arsti või
              apteekriga.

              Kui te kasutate Sustanon’i rohkem kui ette nähtud
              Ei ole kohaldatav.

              Kui te unustate Sustanon’i kasutada
              Ei ole kohaldatav.

              Kui te lõpetate Sustanon’i kasutamise
              Sustanon’i toime ei lõpe kohe pärast kasutamise lõpetamist, vaid taandub järk-järgult.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.    VÕIMALIKUD KÕRVALTOIMED

              Nagu kõik ravimid, võib ka Sustanon põhjustada kõrvaltoimeid, kuigi kõigil neid ei teki.
              Testosteroonraviga seotud üldiste kõrvaltoimetena võivad ilmneda sügelus (kihelus), akne, iiveldus,
              muutused maksafunktsiooni näitajates, kolesterooli taseme muutus (muutused lipiidide ainevahetuses),
              depressioon, närvilisus, meeleoluhäired, lihasvalu (müalgia), vedelikupeetus kudedes, mis väljendub
              sageli tursetena pahkluu- ja säärepiirkonnas, kõrge vererõhk (hüpertensioon), vere punaliblede hulga
              suurenemine, suguiha muutused, ebanormaalselt pikenenud ja valulik erektsioon, sperma
              moodustumise häired, feminisatsioon (günekomastia), eesnäärme suurenemine, olenevalt
              vanusegrupist eesnäärmevähiga seotud veremarkerite taseme suurenemine (PSA tõus), algjärgus ja
              avastamata eesnäärmevähi kiirem areng (subkliinilise eesnäärmevähi progressioon).
              Süstitavad ravimvormid võivad süstekohal põhjustada lokaalset reaktsiooni.
              Tulenevalt Sustanon’i olemusest ei taandu kõrvaltoimed pärast ravimi manustamise lõpetamist


             koheselt.
              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.    KUIDAS SUSTANON’I SÄILITADA

              Hoida laste eest varjatud ja kättesaamatus kohas.
              Hoidke Sustanon’i originaalpakendis, valguse eest kaitstult.
              Hoida temperatuuril kuni 30 ºC. Mitte hoida külmkapis või sügavkülmas.
              Ärge kasutage Sustanon’i pärast kõlblikkusaega, mis on märgitud sildil või karbil. Kõlblikkusaeg
              viitab kuu viimasele päevale.
              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.    LISAINFO

              Mida Sustanon sisaldab

              -     Toimeained on testosterooni estrid (250 mg/ml). Üks milliliiter süstelahust sisaldab:
              testosteroonpropionaati 30 mg, testosteroonfenüülpropionaati 60 mg, testosteroonisokaproaati 60 mg,
              testosteroondekanoaati 100 mg. Testostrooni kogus 1 ml kohta on 176 mg.
              -     Abiained on arahhise õli ja bensüülalkohol.

              Kuidas Sustanon välja näeb ja pakendi sisu

              Sustanon on helekollane või kollane õlilahus.
              Värvitus klaasampullis 1 ml süstelahust.

              Müügiloa hoidja ja tootja

              N.V.Organon
              Kloosterstraat 6,
              PO Box 20
              5340 BH Oss
              Holland


              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              Merck Sharp & Dohme OÜ
              A. H. Tammsaare tee 47
              11316 TALLINN
              Tel.: 6 144 200
              msdeesti@merck.com

              Infoleht on viimati kooskõlastatud augustis 2011.
