

                             PAKENDI INFOLEHT: INFORMATSIOON KASUTAJALE

                                    Havrix, 1440 ELISA ühikut/ml süstesuspensioon
                                  Havrix, 720 ELISA ühikut/0,5 ml süstesuspensioon

                                   Hepatiit A vaktsiin (inaktiveeritud, adsorbeeritud)

              Enne vaktsineerimist lugege hoolikalt infolehte.
              -  Hoidke infoleht alles, et seda vajadusel uuesti lugeda.
              -  Kui teil on lisaküsimusi, pidage palun nõu oma arsti või apteekriga.
              -  Vaktsiin on välja kirjutatud isiklikult teile või teie lapsele. Ärge andke seda kellelegi teisele.
                 Ravim võib olla neile kahjulik, isegi kui haigussümptomid on sarnased.
              -  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
                 selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.    Mis vaktsiin on Havrix ja milleks seda kasutatakse
              2.    Mida on vaja teada enne Havrix'i kasutamist
              3.    Kuidas Havrix'it kasutada
              4.    Võimalikud kõrvaltoimed
              5.    Kuida Havrix'it säilitada
              6.    Lisainfo



              1.    MIS RAVIM ON HAVRIX JA MILLEKS SEDA KASUTATAKSE

              Havrix on steriilne suspensioon, mis sisaldab formaldehüüdiga inaktiveeritud ning
              alumiiniumhüdroksiidil adsorbeeritud hepatiit A viirust (tüvi HM175).

              Havrix, 1440 ELISA ühikut/ml kasutatakse täiskasvanute ja üle 16-aastaste noorukite
              immuniseerimiseks hepatiit A viiruse vastu. Vaktsiini toimel tekivad organismis kaitsvad antikehad
              hepatiit A viiruse vastu. Vaktsineerimine aitab hoiduda nakatumisest A hepatiiti.

              Havrix, 720 ELISA ühikut/0,5 ml kasutatakse laste immuniseerimiseks esimesest kuni 16-nda
              eluaastani hepatiit A viiruse vastu. Vaktsiini toimel tekivad organismis kaitsvad antikehad hepatiit A
              viiruse vastu. Vaktsineerimine aitab hoiduda nakatumisest A hepatiiti.

              A hepatiit on nakkushaigus, mis kahjustab maksa. Haigust põhjustab hepatiit A viirus. Viirus levib
              inimeselt inimesele toidu ja joogivee kaudu. Võimalik on nakatuda reoveega saastunud vees ujumisel.

              A hepatiidi sümptomid avalduvad 3 kuni 6 nädalat pärast viirusega kokkupuudet. Haigusnähtudeks on
              iiveldus, palavik ja valud. Paari päeva jooksul muutuvad silmavalged ja nahk kollakaks (ikterus).
              Haigusnähtude iseloom ja avaldumise raskus võib varieeruda. Haigusnähud püsivad tavaliselt umbes
              üks kuu. Üldjuhul paranetakse haigusest täielikult.

              Ükski vaktsiini komponent ei ole nakkusohtlik.


              2.    MIDA ON VAJA TEADA ENNE HAVRIX'I KASUTAMIST

              Ärge kasutage Havrix'it:
              -  kui teil/teie lapsel on eelnevalt tekkinud ülitundlikkusreaktsioon Havrix'i või mõne Havrix'i
                 koostisosa suhtes. Vaktsiinis sisalduvad aktiivsed toimeained ja abiained on toodud infolehe



                                                        1


                 allosas. Allergilisele reaktsioonile võivad viidata sügelev nahalööve, hingamisraskused ja näo või
                 keele turse.
              -  kui teil/teie lapsel on eelnevalt tekkinud ülitundlikkusreaktsioon mõnele hepatiit A viiruse
                 vastasele vaktsiinile.

              Eriline ettevaatus on vajalik ravimiga Havrix:
              Teie arst/õde peab teadma, enne kui teile/teie lapsele manustatakse Havrix'i, kui teil/teie lapsel:
              -  on pärast eelmist vaktsiini manustamist esinenud tervisehäireid.
              -  esineb äge palavikuga kulgev haigus (üle 38°C). Kerge infektsiooni olemasolu ei ole
                 vaktsineerimise vastunäidustuseks, kuid kindlasti informeerige sellest oma arsti.
              -  on nõrk immuunsüsteem haiguse või kasutatavate ravimite tõttu.
              -  on probleeme verejooksudega või nahaaluste verevalanduste tekkega.
              -  on teadaolev allergia millegi vastu.
              -  peale süstimist (või juba enne süstimist) võib esineda minestamist, rääkige palun oma arstile või
                 õele, kui teie laps on eelnevalt süstimise ajal minestanud.

              Kasutamine koos teiste ravimitega:
              Palun informeerige oma arsti, kui te kasutate või olete hiljuti kasutanud ravimeid, kaasa arvatud ilma
              retseptita ostetud ravimeid või saanud viimasel ajal teisi vaktsiine.

              Rasedus ja imetamine
              Eriline ettevaatus on vajalik vaktsiiniga Havrix, kui te olete või arvate, et võite olla rase või planeerite
              rasedust. Arst arutab teiega Havrix'i raseduse ajal kasutamisega seotud võimalikke ohte ja vaktsiinist
              saadavat kasu.
              Ei ole teada, kas Havrix eritub rinnapiima; vaktsiin ei tohiks siiski põhjustada probleeme
              rinnapiimatoidul imikutel.


              3.    KUIDAS HAVRIX'IT KASUTADA

              Teile manustatkse 1 annus Havrix, 1440 ELISA ühikut/ml süstesuspensiooni, teie lapsele manustakse
              1 annus Havrix, 720 ELISA ühikut/0,5 ml süstesuspensiooni

              Teise annuse võib manustada igal ajal vahemikus 6 kuud ja 5 aastat, kui eelistatavalt kuue kuu ja
              kaheteist kuu vahel pärast esimest annust, et saavutada pikaajalist kaitset.

              Kui te/teie laps ei saa tulla kokkulepitud süstimisele, informeerige sellest oma arsti ning määrake
              kindlaks uue visiidi aeg.

              On oluline, et teie/teie laps läbiks täieliku vaktsineerimiskuuri mõlema süstiga.

              Havrix manustatakse teile õlavarre lihasesse või teie lapsele reielihasesse.

              Vaktsiini ei tohi manustada nahaalusi/nahasiseselt ega tuhara piirkonda kuna see võib vähendada
              kaitsetoimet.

              Havrix'it ei tohi mingil tingimusel manustada veeni.


              4.    VÕIMALIKUD KÕRVALTOIMED

              Nagu kõik vaktsiinid, võib ka Havrix põhjustada kõrvaltoimeid, kuid kõigil neid ei teki.

              Kõrvaltoimed, mis võivad tekkida on järgmised:



                                                        2


             ♦  Väga sage (rohkem kui ühel 10st vaktsineeritust):
                 •  Ärrituvus
                 •  Peavalu
                 •  Valu ja ebamugavustunne süstekohal, väsimus

              ♦     Sage (kuni ühel 10st vaktsineeritust):
                 •  Söögiisu kadumine
                 •  Unisus
                 •  Kõhulahtisus, iiveldus, oksendamine
                 •  Süstekoha turse või kõva tükk süstekohal
                 •  Üldine halb enesetunne, palavik

              ♦     Aeg-ajalt (kuni ühel 100st vaktsineeritust):
                 •  Ülemiste hingamisteede infektsioonid, nohu või kinnine nina
                 •  Uimasus
                 •  Lööve
                 •  Lihasvalu, lihaste jäikus mis ei ole põhjustatud sportimisest
                 •  Gripitaolised sümptomid, nagu kõrge palavik, kurguvalu, nohu, köha ja külmavärinad

              ♦     Harv (kuni ühel 1000st vaktsineeritust):
                 •  Ebanormaalsed aistingud nagu põletus, kipitsus, pakitsus, kirvendus, torkimine
                 •  Kihelus
                 •  Külmavärinad

              ♦     Väga harv (kuni ühel 10 000 vaktsineeritust)
                 Kõrvaltoimed, mis esinesid väga harva Havrix'i rutiinsel kasutamisel:
                 •  Allergilised reaktsioonid. Võib esineda lokaalset või generaliseerunud, sügelevat või villilist
                 löövet, näo ja silmade turset, hingamisraskust, järsku vererõhulangust ja teadvuse kadu. Need
                 reaktsioonid võivad tekkida enne arstikabinetist lahkumist. Siiski, kui teie lapsel ilmneb mõni
                 neist nähtudest tuleb koheselt otsida arstiabi.
                 •  Tõmblused või krambid
                 •  Veresoonte ahenemine või sulgus
                 •  nahalööve, punased, sageli kihelevad täpid, mis tekivad algul jäsemetel ja mõnikord ka näol ja
                 ülejäänud kehal
                 •  Liigeste valu

              Kui teil või teie lapsel tekivad kõrvaltoimed
              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.    KUIDA HAVRIX'IT SÄILITADA

              Hoida temperatuuril 2°C...8°C.
              Hoida valguse eest kaitstult originaalpakendis.
              Mitte hoida sügavkülmas. Külmunud vaktsiini mitte kasutada.
              Hoida laste eest varjatud ja kättesaamatus kohas.
              Ärge kasutage Havrix'it pärast kõlblikkusaega, mis on märgitud karbil. Kõlblikkusaeg viitab kuu
              viimasele päevale.


              6.    LISAINFO



                                                        3


             Mida Havrix sisaldab

              - Tomiaine on:

              Üks annus (1,0 ml) sisaldab:

              Inaktiveeritud hepatiit A viirust*                           1440 ELISA ühikut

              *    adsorbeeritud alumiiniumhüdroksiidil           Kokku: 0,05 milligrammi Al 3+


              Üks annus (0,5 ml) sisaldab:

              Inaktiveeritud hepatiit A viirust*                            720 ELISA ühikut

              *    adsorbeeritud alumiiniumhüdroksiidil           Kokku: 0,25 milligrammi Al 3+


              - Abiained on: alumiiniumhüdroksiid, aminohapped, dinaatriumfosfaat, kaaliumfosfaat, neomütsiin
              sulfaat, polüsorbaat 20, kaaliumkloriid, naatriumkloriid, süstevesi

              Kuidas Havrix välja näeb ja pakendi sisu:
              Havrix on valge ja piimjas süstesuspensioon.

              Pakendi suurused:
              Havrix 1440 ELISA ühikut/ml süstesuspensioon 1,0 ml viaalis või süstelis.
              Havrix 720 ELISA ühikut/0,5 ml süstesuspensioon 0,5 ml viaalis või süstelis.

              Müügiloa hoidja ja tootja:
              GlaxoSmithKline Biologicals s.a.
              rue de l'Institut 89
              1330 Rixensart, Belgia

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              Müügiloa hoidja kohalik esindaja Eestis:
              GlaxoSmithKline Eesti OÜ
              Lõõtsa 2
              11415 Tallinn.
              Telefon: +372 6676 900

              Infoleht on viimati kooskõlastatud detsembris 2011















                                                        4
