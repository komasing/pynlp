

                                              PAKENDI INFOLEHT

                                         Mucofluid 200 mg lahustuvad tabletid
                                                 N-atsetüültsüsteiini

              Lugege infolehte hoolikalt, sest siin on teile vajalikku teavet.
              Seda ravimit on võimalik osta ilma retseptita. Sellegipoolest peate parima ravitulemuse saamiseks
              kasutama Mucofluid hoolikalt.
              -    Hoidke infoleht alles, et seda vajadusel uuesti lugeda.
              -    Lisainformatsiooni saamiseks pidage nõu oma apteekriga.
              -    Kui haigussümptomid süvenevad ega leevendu, peate oma arstiga ühendust võtma.

              Infolehes antakse ülevaade:
              1.   Mis ravim on Mucofluid ja milleks seda kasutatakse
              2.   Mida on vaja teada enne Mucofluid võtmist kasutamist
              3.   Kuidas Mucofluid võtta
              4.   Võimalikud kõrvaltoimed
              5    Kuidas Mucofluid säilitada
              6.   Lisainfo

              1.   MIS RAVIM ON MUCOFLUID JA MILLEKS SEDA KASUTATAKSE

              Mucofluid toimeaine atsetüültsüsteiin on loodusliku aminohappe derivaat, mis vedeldab
              hingamisteedes ja kõrva-nina-kurgu piirkonnas tekkinud viskoosset lima. Sel viisil soodustab
              Mucofluid hingamisteedes peetunud lima väljaköhimist, kergendab hingamist ja leevendab
              köhaärritust.
              Mucofluid kasutatakse röga lahtistamiseks.

              2.   MIDA ON VAJA TEADA ENNE MUCOFLUID  VÕTMIST KASUTAMIST

              Ärge võtke Mucofluid
              Te ei tohi Mucofluid võtta, kui
              -  teil on teadaolev ülitundlikkus toimeaine või ravimi abiainete suhtes.

              Eriline ettevaatus on vajalik ravimiga Mucofluid
              Kui teil on Mucofluid sarnase toimeainega ravimi tarvitamisel tekkinud hingamishäireid või ebaselge
              põhjusega nahalööve, peate te enne ravimi tarvitamist konsulteerima oma arsti või apteekriga.
              Alla 2-aastastele lastele tohib Mucofluid manustada ainult arsti järelvalve all.
              Kui te võtate samaaegselt ka teisi ravimeid (nt tsefalosporiinid, aminoglükosiidid, erinevad
              penitsilliinid ja tetratsükliinid), peate enne Mucofluid võtmist ootama vähemalt kaks tundi.
              Palun teavitage oma arsti või apteekrit, kui te põete mingeid teisi haigusi, olete allergiline või tarvitate
              mingeid teisi ravimeid (ka käsimüügiravimeid) või kasutate mingeid teisi ravimeid välispidiselt.

              Mucofluid  võtmine koos toidu ja joogiga
              Mucofluid 200 toime suureneb rohke vedeliku tarbimisel.

              Rasedus
              Enne ravimi kasutamist palun pidage nõu oma arstiga.

              Imetamine
              Enne ravimi kasutamist palun pidage nõu oma arstiga.

              Autojuhtimine ja masinatega töötamine:
              Mucofluid ei oma toimet autojuhtimise ja masinate käsitsemise võimele.

              Oluline teave mõningate Mucofluid koostisainete suhtes


             Ravim sisaldab aspartaami. Sisaldab fenüülalaniini allikat. Võib olla kahjulik fenüülketonuuriaga
              patsientidele.

              Kasutamine koos teiste ravimitega:
              Palun informeerige oma arsti või apteekrit, kui te võtate või olete hiljuti võtnud mingeid muid
              ravimeid, kaasa arvatud ilma retseptita ravimeid.

              3.   KUIDAS MUCOFLUID VÕTTA

              Kui teie arsti poolt ei ole määratud teisiti:
              Täiskasvanud võtavad ühe Mucofluid 200 mg tableti kolm korda päevas või kolm 200 mg tabletti
              (kokku 600 mg) üheainsa annusena.
              Imikud ja lapsed võtavad ½ 200 mg tabletti kolm korda päevas.
              Alla 2-aastastele lastele võib Mucofluid lahustuvaid tablette anda ainult arsti ettekirjutuse kohaselt.
              Mucofluid tablette võib imeda, neelata või vees lahustatuna sisse võtta.
              Märkus:
              fooliumiga blisterpakendi avamisel vabanev kerge väävlilõhn haihtub väga kiiresti ja ei mõjuta ravimi
              toimet.
              Võtke alati selles infolehes ära toodud või teie arsti poolt määratud annus. Kui teie arvates on ravimi
              toime liiga nõrk või liiga tugev, palun rääkige sellest oma arstile või apteekrile.

              Kui teil on tunne, et Mucofluid toime on liiga tugev või liiga nõrk, pidage nõu oma arsti või
              apteekriga.

              Kui te võtate kasutate Mucofluid  rohkem kui ette nähtud
              Mucofluid omaduste tõttu on üleannustamine vähetõenäoline.

              Kui te unustate Mucofluid  võtta kasutada
              Võite selle üle nõu pidada oma arsti või apteekriga.

              Mucofluid ravi lõpetamisega kaasnevad nähud
              Toimeid pole kirjeldatud.


              4.   VÕIMALIKUD KÕRVALTOIMED

              Nagu kõik ravimid, võib ka Mucofluid põhjustada kõrvaltoimeid, kuigi kõigil neid ei teki.
              Mucofluid võtmisel võivad harva tekkida järgmised kõrvaltoimed:
              harvadel juhtudel kerged seedehäired, nagu kõrvetised, iiveldus, oksendamine või  kõhulahtisus,
              samuti nõgestõbi, peavalu või palavik.
              Ülitundlikkuse korral võivad tekkida naha ja hingamisteede reaktsioonid.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.   KUIDAS MUCOFLUID SÄILITADA

              Hoida temperatuuril kuni 25°C. Hoida laste eest varjatud ja kättesaamatus kohas.
              Mitte kasutada ravimit pärast pakendil märgitud kõlblikkusaja lõppu.


              6.   LISAINFO

              Mida Mucofluid  sisaldab

              -    Toimeaine on atsetüültsüsteiini


             - Abiained on: mikrokristalne tselluloos, aspartaam (E951), mannitool (E421),
                   karmelloosnaatrium, kolloidne veevaba räni, magneesiumstearaat, atsesulfaamkaalium, sidruni
                   maitseaine.

              Kuidas Mucofluid välja näeb ja pakendi sisu
              Tabletid on valged, ümmargused ja ühel küljel poolitusjoonega. Poolitusjoonega tableti saab jagada
              kaheks võrdseks annuseks. Mucofluid on saadaval 30 lahustuvat tabletti sisaldavate pakenditena.

              Müügiloa hoidja ja ravimipartii vabastamise eest vastutav tootja
              Spirig Baltikum Lithuanian-Swiss Ltd., Maironio g. 13-7, 3000 Kaunas, Leedu

              Tootja
              Spirig Pharma Ltd., 4622 Egerkingen, Šveits

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              Leedu
              Spirig Baltikum Ltd.
              Maironio St.. 13-7
              3000 Kaunas
              Tel. +370 37 321738
              Fax +370 37 323673

              Infoleht on viimati kooskõlastatud aprillis 2010
