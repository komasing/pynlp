

                             PAKENDI INFOLEHT: INFORMATSIOON KASUTAJALE

                                             FLUDITEC, 50 mg/ml siirup
                                                   Karbotsüsteiin

                 Lugege infolehte hoolikalt, sest siin on teile vajalikku teavet.
                 Ehkki seda ravimit on võimalik osta ilma retseptita, peate parima ravitulemuse saamiseks võtma
                 Fluditec’i täpselt juhistele vastavalt.
                 -    Hoidke infoleht alles, et seda vajadusel uuesti lugeda.
                 -    Lisainformatsiooni saamiseks pidage nõu oma apteekriga.
                 -    Kui pärast 5 päeva möödumist haigussümptomid süvenevad ega leevendu, peate oma
                      arstiga ühendust võtma.
                 -    Kui ükskõik milline kõrvaltoimetest muutub tõsiseks, või kui te märkate mõnda
                      kõrvaltoimet, mida selles infolehes ei ole nimetatud, palun rääkige sellest oma arstile või
                      apteekrile.

                 Infolehes antakse ülevaade:
                 1. Mis ravim on Fluditec ja milleks seda kasutatakse
                 2. Mida on vaja teada enne Fluditec’i võtmist
                 3. Kuidas Fluditec’i võtta
                 4. Võimalikud kõrvaltoimed
                 5 Kuidas Fluditec’i säilitada
                 6. Lisainfo


                 1. MIS RAVIM ON FLUDITEC JA MILLEKS SEDA KASUTATAKSE

                 Fluditec sisaldab toimeainena karbotsüsteiini. Karbotsüsteiinil on röga lahtistav ja mukolüütiline
                 toime, mis tähendab seda, et ta muudab röga vähem kleepuvaks ning seejärel on seda lihtsam
                 välja köhida.
                 Fluditc 50 mg/ml siirupit kasutatakse hingamisteede haiguste korral täiskasvanutel ja noorukitel
                 alates 15. eluaastast, kui hingamisteedes on rohkesti röga.


                 2. MIDA ON VAJA TEADA ENNE FLUDITEC’i VÕTMIST

                 Ärge võtke Fluditec’i
                 - kui te olete allergiline (ülitundlik) Fluditec’i mõne koostisosa suhtes.
                 - kui teil on fruktoositalumatus, glükoosi ja galaktoosi imendumishäire või sukraas isomaltaasi
                 vaegus, sest ravim sisaldab sukroosi.
                 Ärge andke Fluditec 50 mg/ml siirupit alla 15-aastastele noorukitele. Ravim ei sobi neile
                 toimeaine suure sisalduse tõttu. Alla 15-aastastel lastel tuleb kasutada väiksema toimeaine
                 sisaldusega Fluditec 20 mg/ml siirupit.

                 Eriline ettevaatus on vajalik ravimiga Fluditec
                 Ravimit ei kasutata samaaegselt köhavastaste ravimitega, mis pärsivad köharefleksi (näiteks
                 kodeiin, dekstrometrofaan), eriti enne magamaminekut, kuna selline ravimite kombinatsioon
                 raskendab röga väljaköhimist.
                 Ettevaatus on vajalik seedetrakti või kaksteistsõrmiksoole haavandi puhul.
                 Madala suhkrusisaldusega dieedil olevad isikud või diabeetikud peavad arvesse võtma suhkru
                 kogust ühe annuseühiku kohta: 5,25 g sukroosi ühe lusikatäie kohta.


                Võtmine koos teiste ravimitega
                 Palun informeerige oma arsti või apteekrit, kui te kasutate või olete hiljuti kasutanud mingeid
                 ravimeid, kaasa arvatud ilma retseptita ostetud ravimeid.
                 Ärge kasutage koos köharefleksi pärssivate ravimitega.

                 Rasedus ja imetamine
                 Enne ravimi kasutamist pidage nõu oma arsti või apteekriga.
                 Kuna ravimi kasutamise ohutust raseduse ja rinnaga toitmise ajal ei ole kindlaks tehtud, tuleks
                 ravimi kasutamist neil perioodidel vältida, väljaarvatud kindla näidustuse olemasolul.

                 Autojuhtimine ja masinatega töötamine
                 Fluditec ei oma teadaolevalt toimet autojuhtimisele ja masinatega töötamisele.

                 Oluline teave mõningate Fluditec’i koostisainete suhtes
                 Madala suhkrusisaldusega dieedil olevad isikud või diabeetikud peavad arvesse võtma suhkru
                 kogust ühe annuseühiku kohta: 5,25 g sukroosi ühe lusikatäie kohta.


                 3. KUIDAS FLUDITEC’i VÕTTA

                 Võtke Fluditec’i alati täpselt nii nagu arst on teile rääkinud. Kui te ei ole milleski kindel, pidage
                 nõu oma arsti või apteekriga.
                 Fluditeci tohib kasutada ainult täiskasvanutel (alates 15 eluaastast).
                 15 ml siirupit = 750 mg karbotsüsteiini.
                 Üks 15 ml märgini täidetud mõõtetops 3 korda päevas, eelistatavalt söögikordade vahel.
                 Kui pärast 5 päeva möödumist haigussümptomid süvenevad ega leevendu, peate arstiga ühendust
                 võtma.
                 Kui teil on tunne, et Fluditec’i toime on liiga tugev või liiga nõrk, pidage nõu oma arsti või
                 apteekriga.

                 Kui te võtate Fluditec’i rohkem kui ette nähtud
                 Üleannustamise kahtluse korral pöörduge viivitamatult arsti poole. Võtke ravimi pakend arsti
                 juurde kaasa.

                 Kui te unustate Fluditec’i võtta
                 Ärge võtke kahekordset annust, kui annus jäi eelmisel korral võtmata.
                 Kui teil on lisaküsimusi selle ravimi kasutamise kohta, pidage nõu oma arsti või apteekriga.


                 4. VÕIMALIKUD KÕRVALTOIMED

                 Nagu kõik ravimid, võib ka Fluditec põhjustada kõrvaltoimeid, kuigi kõigil neid ei teki.
                 Võivad tekkida seedetrakti häired (kõhuvalu, iiveldus, kõhulahtisus). Kui need kõrvaltoimed
                 ilmnevad, on soovitatav annust vähendada.
                 Aeg-ajalt on tekkinud nahalööve.

                 Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                 mida selles infolehes ei ole nimetatud, palun rääkige sellest oma arstile või apteekrile.


                5. KUIDAS FLUDITEC’i SÄILITADA

                 Hoida laste eest varjatud ja kättesaamatus kohas.
                 See ravimpreparaat ei vaja säilitamisel eritingimusi.
                 Ärge kasutage Fluditec’i pärast kõlblikkusaega, mis on märgitud pudelil. Kõlblikkusaeg viitab
                 kuu viimasele päevale.
                 Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                 apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                 keskkonda.


                 6. LISAINFO

                 Mida Fluditec sisaldab:
                 - Toimeaine on karbotsüsteiin. Siirupi 1 ml sisaldab 50 mg (5%) karbotsüsteiini.
                 - Abiained on:
                 Glütserool, metüülparahüdroksübensoaatmm, sahharoos, Patentsinine V, päikeseloojangukollane
                 FCF (E110), naatriumhüdroksiid, karamelli maitseaine*, puhastatud vesi
                 - *Karamelliaroomi koostis: levuliinhape, p-anisaldehüüd, veratraldehüüd, metüülanisaat,
                 etüülanisaat, bensüültsinnamaat, 1,3-dimetoksübenseen, etüülvaniliin, kookose ekstrakt (etanool),
                 vanilli ekstrakt (propüleenglükool), mõrumandli õli, 4-metoksüatsefoon,
                 metüültsüklopentenoloon, 6-metüülkumariin, gammaoktolaktoon, piperonaal/heliotropiin,
                 propüleenglükool, triatsetiin, gammavalerolaktoon, vaniliin, 3-hüdroksü-2-metüül-4-püroon.

                 Kuidas Fluditec välja näeb ja pakendi sisu
                 Siirup 125 ml klaaspudelis. polüpropüleenist mõõtetopsiga (20 ml).

                 Müügiloa hoidja ja tootja
                 Laboratoire INNOTECH INTERNATIONAL
                 7-9, avenue François Vincent Raspail
                 94 110 ARCUEIL
                 Prantsusmaa

                 Lisaküsimuste tekkimisel selle ravimi kohta pöörduge palun müügiloa hoidja kohaliku esindaja
                 poole.
                 OÜ Retlando
                 Aisa 8
                 80017 Pärnu
                 Tel. 5136092


                 Infoleht viimati kooskõlastatud: oktoobris 2011
