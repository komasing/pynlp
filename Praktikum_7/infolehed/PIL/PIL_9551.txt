

                             PAKENDI INFOLEHT: INFORMATSIOON KASUTAJALE

                                    OXYTOCIN–GRINDEKS, 5 RÜ/ml süstelahus
                                                    Oksütotsiin


              Enne ravimi kasutamist lugege hoolikalt infolehte.
              -   Hoidke infoleht alles, et seda vajadusel uuesti lugeda.
              -   Kui teil on lisaküsimusi, pidage nõu oma arstiga.
              -   Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -   Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1. Mis ravim on Oxytocin–Grindeks ja milleks seda kasutatakse
              2. Mida on vaja teada enne Oxytocin–Grindeks’i kasutamist
              3. Kuidas Oxytocin–Grindeks’it kasutada
              4. Võimalikud kõrvaltoimed
              5. Kuidas Oxytocin–Grindeks’it säilitada
              6. Lisainfo


              1. MIS RAVIM ON OXYTOCIN – GRINDEKS JA MILLEKS SEDA KASUTATAKSE

              Oxytocin–Grindeks süstelahus sisaldab oksütotsiini, mis on hüpofüüsi poolt toodetav hormoon. Ravim
              põhjustab emaka silelihaste ja piimanäärme silelihasrakkude kokkutõmbeid.

              Oxytocin–Grindeks’it kasutatakse haiglatingimustes järgmistel põhjustel:
              -   Sünnitegevuse induktsioon või stimulatsioon.
              -   Abordi- või sünnitusjärgsed verejooksud.


              2. MIDA ON VAJA TEADA ENNE OXYTOCIN – GRINDEKS’I KASUTAMIST

              Ärge kasutage Oxytocin–Grindeks’it
              •   ülitundlikkuse korral oksütotsiini või ravimi mõne koostisosa suhtes;
              •   hüpertooniliste  emaka  kokkutõmmete,  mehhaaniliselt  takistatud  sünnitustegevuse,  loote
                   hapnikuvaeguse korral;
              •   loote  ja vaagna mõõtmete  mittevastavuse, loote  risti- või  põikiseisu, platsenta  eesasetsuse,
                   platsenta irdumise, nabaväädi eesasetsuse või selle väljalangemise korral, eelsoodumuse korral
                   emaka rebendi tekkeks seoses korduvate raseduste, looteveeliigsuse (polühüdramnioni), suure
                   mitmikraseduse ja operatsiooniarmiga (sh keiserlõike tagajärjel) emaka korral;
              •   pikaajalistmanustamist  tuleb vältida oksütotsiin-resistentseemaka inertsuse,raske
                   preeklamptilise tokseemia ja raskete südame-veresoonkonna haiguste korral.

              Eriline ettevaatus on vajalik ravimiga Oxytocin–Grindeks
              Oxytocin–Grindeks’it võib sünnituse indutseerimiseks ja stimuleerimiseks manustada ainult haiglas,
              veenisisese (tilk)infusioonina küllaldase meditsiinilise järelevalve all. Vajalik on infusiooni kiiruse
              täpne reguleerimine. Lisaks emaka kontraktiilsuse (kokkutõmmete sageduse,  tugevuse ja kestuse)
              hoolikale  jälgimisele  tuleb  jälgida  loote  südame  löögisagedust,  looteseisu,  ema  vererõhku  ja
              individuaalset ravivastust.
              Ettevaatusabinõude rakendamine on vajalik järgmistel juhtudel:
              •   piiripealne loote pea ja vaagna mõõtmete sobimatus (kui see on märkimisväärne, siis vältida
                   ravimi manustamist);
              •   sekundaarne emaka inertsus;


                                                                                                  2

              •   kerge või mõõduka raskusega rasedusest tingitud hüpertensioon või südamehaigus;
              •   üle 35-aastased naised;
              •   naised, kellel on anamneesis alumise segmendi keiserlõige;
              •   emakasisene  loote  surm  või  mekooniumisegused  looteveed  (võib  põhjustada  lootevee-
                   embooliat).

              Sünnitegevuse induktsioon oksütotsiiniga võib suurendada väga harva esineva seisundi, sünnitusjärgse
              dissemineeritud intravaskulaarse koagulatsiooni (DIC), tekke riski. Nimetatud risk on suurem naistel
              alates 35. eluaastast; naistel, kellel on esinenud raseduseaegseid komplikatsioone ja naistel, kelle
              rasedus on kestnud üle 40 nädala. Sellistel naistel tuleb oksütotsiini kasutada ettevaatusega.

              Kuna  Oxytocin–Grindeks  omab  nõrka  kuseeritust  vähendavat  toimet,  võib  selle  pikaajaline
              veenisisene manustamine suurte annustena koos suure koguse vedelikuga põhjustada hüponatreemiaga
              seotud veemürgistust.
              Selle harvaesineva tüsistuse vältimiseks tuleb ravimi lahustamiseks kasutada elektrolüüte sisaldavat
              lahust  (mitte glükoosi), manustatavavedeliku hulk  tuleb  hoida  madalal,  tuleb  keelata vedeliku
              manustamine suu kaudu ja registreerida vedelikubalanss, elektrolüütide tasakaaluhäire kahtluse korral
              tuleb määrata nende sisaldus vereseerumis.
              Terapeutilist toimet tugevdab samaaegne prostaglandiinide manustamine (vajalik on väga hoolikas
              jälgimine) ja kaudaalne blokaad (võib tugevdada sümpatomimeetiliste vasopressorite toimet) (vt lõik
              Kasutamine koos teiste ravimitega).

              Oxytocin–Grindeks’it  ei  tohi  manustada  vere  või  plasmaga  samasse  infusioonisüsteemi,  kuna
              oksütotsiin võib inaktiveeruda.
              Oksütotsiini ei tohi segada lahustega, mis sisaldavad stabilisaatorina naatriummetabisulfitit.

              Kasutamine koos teiste ravimitega
              Palun informeerige oma arsti, kui te kasutate samaaegselt või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.
              Prostaglandiinid võivad tugevdada oksütotsiini toimet emaka toonusele ja vastupidi.
              Oksütotsiini ei tohi manustada enne kui prostaglandiinide vaginaalsest manustamisest on möödunud 6
              tundi.
              Mõned  inhaleeritavad  anesteetikumid  (nt  tsüklopropaan,  halotaan)  võivad  tugevdada  oksütotsiini
              hüpotoonilist  toimet  ja vähendada  selle  oksütotsiinile iseloomulikku  toimet.  Nende  manustamine
              samaaegselt oksütotsiiniga on põhjustanud südame rütmihäirete teket.
              Oksütotsiinija  vasokonstriktoorsetesümpatomimeetikumide  samaaegne   kasutamine  võib
              vasopressoorset toimet tugevdada.
              Kaudaalse blokaadi ajal või järgselt manustatuna võib oksütotsiin tugevdada sümpatomimeetiliste
              vasokonstriktoorsete ainete vererõhku tõstvat toimet.

              Kasutamine koos toidu ja joogiga
              Ei ole kohaldatav.

              Rasedus ja imetamine
              Enne ravimi kasutamist pidage nõu oma arsti või apteekriga.
              Sünnituse  indutseerimist  Oxytocin–Grindeks’i  abil  tuleb  rakendada  vaid  kindlate  meditsiiniliste
              näidustuste olemasolul.
              Vaid väike osa ravimist eritub rinnapiima. Puuduvad andmed ravimi tekitatud probleemide kohta
              inimestel.

              Autojuhtimine ja masinatega töötamine
              Ei ole kohaldatav.

              Oluline teave mõnede Oxytocin–Grindeks’i koostisainete kohta
              Ei ole kohaldatav.


                                                                                                  3

              3. KUIDAS OXYTOCIN–GRINDEKS’IT KASUTADA

              Kasutage Oxytocin–Grindeks’it alati täpselt nii nagu arst on teile rääkinud.
              Kui te ei ole milleski kindel, pidage nõu oma arstiga.
              Kõrge  riskiastmega  rasedatel  tuleb  loote  distressi  hindamiseks  teha  oksütotsiini  koormustest.
              Oksütotsiini koormustest on mõeldud loote ja platsenta seisundi ning võimalike sünnitusel tekkida
              võivate tüsistuste hindamiseks.
              Veenisisest  infusiooni  tehakse  järgmiselt:  Oxytocin–Grindeks  lahustatakse  500  ml  steriilses  5%
              glükoosi-  või  0,9%  naatriumkloriidilahuses.  Vastavalt  soovitustele  kasutatakse  sünnitustegevuse
              indutseerimiseks  Oxytocin–Grindeks’it  standardlahjenduses  10 RÜ/500 ml  (infusioonil  kiirusega
              3 ml/tunnis  manustatakse ravimit 0,001 RÜ/min) või  suuremate annuste  saavutamiseks  lahjendust
              30 RÜ/500 ml (infusioonil kiirusega 1 ml/tunnis manustatakse ravimit 0,001 RÜ/min).
              Sünnitustegevuse stimulatsiooniks emaka hüpotooniast tingitud väljutusjõudude nõrkuse korral
              või  sünnitustegevuse  induktsiooniks  võib  Oxytocin–Grindeks’it  manustada  aeglase  veenisisese
              tilkinfusioonina – täpselt reguleeritava infusioonikiiruse saavutamiseks eelistatavalt infusioonipumba
              abil.
              Infusiooni alustatakse kiirusega 0,001...0,002 RÜ/min ning seda kiirendatakse järk-järgult vähemalt
              30-minutiliste vahedega kuni 10 minuti jooksul tekib kõige rohkem 3 või 4 emaka kokkutõmmet.
              Jälgida tuleb annuse titreerimise aluseks olevaid loote südame löögisagedust ja emaka kontraktiilsust
              (veenisisest boolussüstet ei tohi teha sünnituse ajal), emaka hüperaktiivsuse või loote distressi korral
              tuleb infusioon koheselt katkestada.
              Teadaolevalt  saavutatakse   kuni   0,006    RÜ/min     infusioonikiirusega oksütotsiini
              plasmakontsentratsioon, mis on võrreldav normaalse sünnitusega ja enamasti on suurim vajaminev
              annus 0,012 RÜ/min, kuid näidustatud võib olla ka 0,02 RÜ/min või isegi suurem annus.
              Vastavalt soovitustele on suurim soovitatav infusioonikiirus 0,032 RÜ/min ja suurim lubatud annus
              kokku  mitte  rohkem  kui  5 RÜ  ühe  päeva  jooksul.  Sünnitustegevuse  edenedes  võib  Oxytocin–
              Grindeks’i infusiooni järk-järgult ära jätta.
              Keiserlõike korral võib Oxytocin–Grindeks’it manustada annuses 5 RÜ aeglase veenisisese süstena
              vahetult pärast platsenta sündimist.
              Sünnitusjärgse  verejooksu  ennetamiseks  pärast  platsenta  sündimist  tuleb  5  RÜ  Oxytocin–
              Grindeks’it süstida aeglaselt veeni; sünnitusjärgse verejooksu raviks tuleb kasutada annust 5...10 RÜ,
              millele rasketel juhtudel lisada veenisisese infusioonina veel 5...30 RÜ emaka atoonia raviks sobiva
              kiirusega.  Kiire veenisisene süstimine võib põhjustada lühiajalist vererõhu langust. Pikemaajaline
              manustamine ei ole soovitatav (vt Eriline ettevaatus on vajalik ravimiga Oxytocin–Grindeks).
              Meditsiinilise  abordi  korral  on  soovitatav  manustada  5 RÜ  aeglase  veenisisese  süstena,  millele
              vajadusel lisada veenisisene infusioon kiirusega 0,02...0,04 RÜ/min või kiiremini.

              Oxytocin-Grindeks ei ole näidustatud kasutamiseks lastel.
              Maksa- ja neerukahjustusega patsiendid võivad vajada väiksemaid annuseid või pikemaid intervalle.

              Kui te kasutate Oxytocin–Grindeks’it rohkem kui ette nähtud
              Kuna  seda  ravimit  manustatakse  meditsiinipersonali  poolt,  on  üleannuse  saamine  ebatõenäoline.
              Üleannustamine  võib  põhjustada  platsenta  irdumist,  lootevee-embooliat,  emaka  hüperaktiivsust,
              hüpertoonilisust ja tetaanilisi kokkutõmbeid, mis võivad lõppeda emaka rebendiga, emakakaela ja tupe
              rebendeid,  rasket sünnitusjärgset verejooksu,  loote  südame  rütmihäireid, hapnikuvaegust ja  isegi
              surma.
              Võivad ilmneda ka mõned kuseeritust vähendava aktiivsusega seotud toimed.
              Üleannustamise  korral  tuleb  infusioon  koheselt  katkestada,  vajalik  on  normaalse  kuseerituse
              säilitamine ja sümptomaatiline ravi, kasutada tuleks elektrolüüte sisaldavat hüpertoonilist lahust.

              Kui te unustate Oxytocin–Grindeks’it kasutada
              Kuna seda ravimit manustatakse meditsiinipersonali poolt, on annuse vahelejäämine ebatõenäoline.
              Kaebuste tekkimise korral rääkige oma arstiga.
              Kui teil on lisaküsimusi selle ravimi kasutamise kohta, pidage nõu oma arstiga.

              Kui te lõpetate Oxytocin–Grindeks’i kasutamise
              Sünnitustegevuse edenedes võib Oxytocin–Grindeks’i infusiooni järk-järgult ära jätta.


                                                                                                  4

              Soovimatute kõrvaltoimete kohta andmed puuduvad.


              4. VÕIMALIKUD KÕRVALTOIMED

              Nagu kõik ravimid, võib ka Oxytocin-Grindeks põhjustada kõrvaltoimeid, kuigi kõigil neid ei teki.

              Sageli esinevad kõrvaltoimed (esineb enam kui ühel kasutajal 100-st):
              -   peavalu
              -   kiire või aeglane südame löögisagedus
              -   haiglane enesetunne

              Aeg-ajalt esinevad kõrvaltoimed (esineb enam kui ühel kasutajal 1000-st):
              -   südame rütmihäired

              Harva esinevad kõrvaltoimed (esineb enam kui ühel kasutajal 10 000-st):
              -   rasked allergilised reaktsioonid, mis põhjustavad peapööritust, jõuetust või hingamisraskusi.
              -   nahalööve

              Esineda võivad veel järgmised kõrvaltoimed:
              Emaka spasmid (võivad ilmneda väikeste annuste korral);
              Oksütotsiini manustamine suurte annustena või selle suhtes ülitundlikele isikutele võib põhjustada
              emaka hüpertoonilisust, tetaanilisi kokkutõmbeid, emaka hüperaktiivsust, pehmete kudede kahjustust
              või  emaka  rebendi,  loote  bradükardiat,  loote  südame  rütmihäireid,  loote  asfüksiat  ja  ägedat
              hapnikuvaegust (hüpoksiat) ning teatud juhtudel ka loote või ema surma.
              Suure koguse elektrolüütidevaba vedeliku manustamise tagajärjel võib tekkida veemürgistus  koos
              kopsutursega, krambid, kooma, hüponatreemia ning isegi surm.
              Oksütotsiin võib mõningatel juhtudel põhjustada iiveldust, oksendamist, südame rütmihäireid ning
              harvadel  juhtudel  võivad  ilmneda  nahalööve  ning  anafülaktilised  reaktsioonid  (koos  hingelduse,
              hüpotensiooni või šokiga).
              On esinenud subarahnoidaalset verejooksu ja ema surma raske hüpertensiooni tagajärjel.
              Registreeritud on sünnitusjärgset hemorraagiat ja eluohtlikku afibrinogeneemiat, aga need võivad olla
              tingitud ka sünnitusabi tüsistustest.
              Harvadel juhtudel võib esineda sünnitusjärgne dissemineeritud intravaskulaarne koagulatsioon.
              Kiire  veenisisese  süstimise  järgselt  on  tekkinud  äge  mööduva  iseloomuga  hüpotensioon  koos
              näopunetuse ja reflektoorse tahhükardiaga.
              Sünnitusaegse oksütotsiini kasutamisega seoses on registreeritud ka ikteruse ja võrkkesta hemorraagia
              juhtusid vastsündinutel.


              5. KUIDAS OXYTOCIN–GRINDEKS’IT SÄILITADA

              Hoida temperatuuril kuni 25 °C.
              Hoida laste eest varjatud ja kättesaamatus kohas.

              Ärge  kasutage Oxytocin-Grindeks’it  pärast pakendil  märgitud  kõlblikkusaja lõppu. Kõlblikkusaeg
              viitab kuu viimasele päevale.
              Ravimeid  ei  tohi  ära  visata  kanalisatsiooni  kaudu  ega  koos  majapidamisprügiga.  Küsige  oma
              apteekrilt,  kuidas  hävitatakse  ravimeid,  mida  enam  ei  vajata.  Need  meetmed  aitavad  kaitsta
              keskkonda.


              6. LISAINFO

              Mida Oxytocin-Grindeks sisaldab
              -   Toimeaine on oksütotsiin (Oxytocinum). Lahuse 1 ml sisaldab 5 RÜ oksütotsiini.
              -   Abiained on kloorbutanoolhemihüdraat, jää-äädikhape, süstevesi.


                                                                                                  5

              Kuidas Oxytocin-Grindeks välja näeb ja pakendi sisu
              Selge, värvitu ja iseloomuliku lõhnaga vedelik.

              1 ml läbipaistvad klaasampullid. Pakendi suurus: 10 ampulli.
              5 ampulli polüvinüülkloriidkilest alusel. 2 alust pakendis.

              Müügiloa hoidja ja tootja
              AS GRINDEKS.
              Krustpils 53, Rīga, LV-1057, Läti
              Tel.: +371 67083205
              Faks: +371 67083505
              e-mail: grindeks@grindeks.lv

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              AS Grindeks Eesti filiaal
              Tondi 33,11316 Tallinn
              Tel: +372 612 02 24

              Infoleht on viimati kooskõlastatud aprillis 2011
