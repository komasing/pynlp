

                             PAKENDI INFOLEHT: INFORMATSIOON KASUTAJALE

                         DHC CONTINUS, 60 mg toimeainet prolongeeritult vabastavad tabletid
                         DHC CONTINUS, 90 mg toimeainet prolongeeritult vabastavad tabletid
                        DHC CONTINUS, 120 mg toimeainet prolongeeritult vabastavad tabletid
                                                Dihüdrokodeiintartraat


              Enne ravimi võtmist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1.   Mis ravim on DHC CONTINUS ja milleks seda kasutatakse
              2.   Mida on vaja teada enne DHC CONTINUS’e võtmist
              3.   Kuidas DHC CONTINUS’t võtta
              4.   Võimalikud kõrvaltoimed
              5.   Kuidas DHC CONTINUS’t säilitada
              6.   Lisainfo


              1.   MIS RAVIM ON DHC CONTINUS JA MILLEKS SEDA KASUTATAKSE

              DHC CONTINUS toimeainet prolongeeritult vabastavad tabletid sisaldavad toimeainena vastavalt 60
              mg, 90 mg või 120 mg dihüdrokodeiintartraati.
              Dihüdrokodeiin kuulub ravimite hulka, mida nimetatakse analgeetikumideks ehk valuvaigistiteks.

              Milleks DHC CONTINUS tablette kasutatakse?
              Tablette kasutatakse mõõduka ja tugeva valu leevendamiseks.

              Kes võivad neid tablette kasutada?
              DHC CONTINUS tablette võivad võtta täiskasvanud, eakad isikud ja üle 12-aastased lapsed.


              2.   MIDA ON VAJA TEADA ENNE DHC CONTINUS’E VÕTMIST

              Ärge võtke DHC CONTINUS’t
              Mõned inimesed ei tohi neid tablette kasutada või peaksid nad ravimit võtma tavalisest erinevas
              annuses.
              Enne tablettide kasutama hakkamist rääkige oma arstile või apteekrile, kui:
              •  te olete rase, planeerite rasestuda või toidate last rinnaga
              •  te võtate mõnda depressiooniravimit, näiteks monoamiini oksüdaasi (MAO) inhibiitorit või kui te
                 kasutasite sellist ravimit viimase kahe nädala jooksul
              •  teil esineb ülitundlikkus (allergia) dihüdrokodeiini või tablettide mõne teise koostisosa suhtes
              •  teil esineb halvatus-soolesulgus (paralüütiline iileus)

              Eriline ettevaatus on vajalik ravimiga DHC CONTINUS
              Rääkige oma arstile ka sellest, kui teil esineb mõni allpool esitatud seisunditest:
              •  astma või teised hingamistegevuse häired
              •  krooniline bronhiit
              •  kilpnäärmehaigus

                                                        1


             •neeruhaigus
              •  maksahaigus
              •  kõhunäärmepõletik
              •  eesnäärme suurenemine
              •  kõhukinnisus
              •  koljusisese rõhu suurenemine (tugev peavalu, iiveldus)
              •  peavigastus
              •  raske südamehaigus
              •  opioidide kuritarvitamine

              Võtmine koos teiste ravimitega
              Palun informeerige oma arsti või apteekrit kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.
              Enne  tablettide  kasutama  hakkamist  rääkige  oma  arstile  või  apteekrile,  kui  te  võtate  mõnda
              depressiooniravimit, näiteks monoamiini oksüdaasi (MAO) inhibiitorit või kui te kasutasite sellist
              ravimit viimase kahe nädala jooksul.
              Teised kesknärvisüsteemile pärssivat toimet avaldavad ained, nende hulgas ärevusevastased ravimid,
              uinutid, fenotiasiinid, muud rahustid ja alkohol, võivad põhjustada hingamise pärssimist ja unisust.

              DHC CONTINUS’e võtmine koos toidu ja joogiga
              Ärge tarvitage nende tablettide kasutamise ajal alkoholi.

              Rasedus ja imetamine
              Enne ravimi kasutamist pidage nõu oma arsti või apteekriga.
              Enne tablettide kasutama hakkamist rääkige oma arstile või apteekrile, kui te olete rase, planeerite
              rasestuda või toidate last rinnaga.

              Autojuhtimine ja masinatega töötamine
              Kui te tunnete ennast unisena või te ei suuda kontsentreeruda, ärge juhtige autot ega töötage keeruliste
              mehhanismidega.

              Oluline teave mõningate DHC CONTINUS’e koostisainete suhtes
              DHC CONTINUS tabletid sisaldavad laktoosi. Kui arst on teile öelnud, et te ei talu teatud suhkruid,
              peate te enne DHC CONTINUS’e võtmist konsulteerima arstiga.


              3.   KUIDAS DHC CONTINUS’T VÕTTA

              Võtke DHC CONTINUS’t alati täpselt nii, nagu arst on teile rääkinud. Kui te ei ole milleski kindel,
              pidage nõu oma arsti või apteekriga.
              Kasutage neid tablette ainult juhul, kui need on personaalselt teile välja kirjutatud. Ärge andke neid
              tablette mitte kunagi teistele inimestele, isegi siis, kui nende sümptomid on samasugused nagu teil.
              Apteeker kirjutab teie ravimi pakendile, kui palju tablette ja kui sageli te neid võtma peate. Kui teile
              jääb midagi arusaamatuks, küsige nõu oma arstilt või apteekrilt.
              Ärge närige, murdke* ega purustage tablette.
              *Vaid DHC CONTINUS 60 mg võib soovitava annuse saamiseks jagada poolitusjoone abil kaheks
              võrdseks pooleks.
              Tavaline annus täiskasvanutele ja üle 12-aastastele lastele on 60...120 mg iga 12 tunni järel. Eakatel
              patsientidel võivad kasutatavad annuseid olla väiksemad. Alla 12-aastased lapsed ei tohi neid tablette
              kasutada.
              Te peate tablette manustama iga 12 tunni järel. Näiteks, kui te võtate ühe tableti kell 8 hommikul,
              tuleb järgmine tablett võtta kell 8 õhtul.

              Kui teil on tunne, et DHC CONTINUS’e toime on liiga tugev või liiga nõrk, pidage nõu oma arsti või
              apteekriga.


                                                        2


             Kui te võtate DHC CONTINUS’t rohkem kui ette nähtud
              Mida teha, kui keegi võttis juhuslikult sisse minu tablette või kui ma ise võtsin sisse liiga palju
              tablette?
              Võtke viivitamatult ühendust oma arsti või kiirabiga!
              Ägeda üleannustamise sümptomid võivad olla: unisus, mis progresseerub stuuporiks (vähene
              reageerimine välistele ärritajatele) või koomaks, kitsad pupillid, lihaskahjustus, südametegevusega
              mitteseotud kopsuturse, väga aeglane südamerütm, vererõhu langus ja hingamise pärssimine või
              hingamispeetus.

              Kui te unustate DHC CONTINUS’t võtta
              Kui  te  unustate  oma  tableti  manustamata  ja  järgmise  planeeritud  annuseni  on  veel  aega,  võtke
              ununenud tablett niipea, kui see teile meenub. Edasi jätkake ravi vastavalt ettenähtud skeemile.
              Ärge võtke kahekordset annust, kui tablett jäi eelmisel korral võtmata.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka DHC CONTINUS põhjustada kõrvaltoimeid, kuigi kõigil neid ei teki.

              Sageli võib tekkida unisus.
              Aeg-ajalt  võib  nende  tablettide  kasutamise  ajal  esineda  kõhukinnisus,  suukuivus,  iiveldus  ja
              oksendamine,  peavalu  või  pearinglus,  kusepeetus,  kuse- ja  sapiteede  spasm,  kõhuvalu,  vererõhu
              langus, paresteesiad (torkimistunne sõrmedes ja varvastes), segasus, hallutsinatsioonid ja lööve koos
              sügelemisega või ilma, nahaõhetus, halvatus-soolesulgus,  nägemishäired, higistamine, vähenenud
              sugutung ja hingamise pärssimine.

              Tekkida võivad ravimtaluvuse tõus (tolerantsus) ja sõltuvus. Ravi lõppedes võivad tekkida rahutus
              ning ärritatud olek.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.   KUIDAS DHC CONTINUS’T SÄILITADA

              Hoida temperatuuril kuni 25°C.
              Hoida laste eest varjatud ja kättesaamatus kohas.

              Ärge kasutage DHC CONTINUS’t pärast kõlblikkusaega, mis on märgitud pakendil. Kõlblikkusaeg
              viitab kuu viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta keskkonda.


              6.   LISAINFO

              Mida DHC CONTINUS sisaldab
              -    Toimeaine on dihüdrokodeiintartraat. DHC CONTINUS toimeainet prolongeeritult vabastavad
                   tabletid sisaldavad toimeainena vastavalt 60 mg, 90 mg või 120 mg dihüdrokodeiintartraati.
              -    Abiained on laktoos, ketostearüülalkohol, puhastatud talk, hüdroksüetüültselluloos,
                   magneesiumstearaat, puhastatud vesi. DHC CONTINUS 60 mg sisaldab veel: hüpromelloos,
                   makrogool 4000, polüdekstroos.



                                                        3


             Kuidas DHC CONTINUS välja näeb ja pakendi sisu
              DHC CONTINUS 60 mg: valged kapslikujulised tabletid, mille ühele küljele on märgitud “DHC 60”
              ja teisel küljel poolitusjoon.
              DHC CONTINUS 90 mg: valged kapslikujulised tabletid, mille ühele küljele on märgitud “DHC 90”.
              Ühes pakendis on 10 või 56 tabletti.

              DHC CONTINUS 120 mg: valged kapslikujulised tabletid, mille ühele küljele on märgitud “DHC
              120”.
              Ühes pakendis on 56 tabletti.

              Apteeker väljastab teile just sellise koguse tablette, nagu arst on teile välja kirjutanud.

              Müügiloa hoidja ja tootja

              Müügiloa hoidja
              Mundipharma Ges.m.b.H.
              Apollogasse 16 –18
              A-1072 Wien
              Austria

              Tootja

              DHC CONTINUS 60 mg, DHC CONTINUS 90 mg:
              Mundipharma GmbH
              Mundipharmastraße 2
              65549 Limburg/Lahn
              Saksamaa

              DHC CONTINUS 120 mg:
              Bard Pharmaceuticals Limited
              Cambridge Science Park
              Cambridge CB4 0GW
              Ühendkuningriik


              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              OÜ KBM Pharma
              Tähtvere 4
              51007 Tartu
              Tel: +372 733 8080


              Infoleht on viimati kooskõlastatud mais 2010












                                                        4
