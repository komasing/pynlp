

                             PAKENDI INFOLEHT: INFORMATSIOON KASUTAJALE

                                            Endoxan, 50 mg kaetud tablett
                                                  Tsüklofosfamiid

                  Enne ravimi kasutamist lugege hoolikalt infolehte.
                     •  Hoidke infoleht alles, et seda vajadusel uuesti lugeda.
                     •  Kui teil on lisaküsimusi, pidage nõu arsti või apteekriga.
                     •  Ravim on välja kirjutatud isiklikult teile ja seda ei tohi anda kellelegi teisele. Ravim
                        võib olla kahjulik isegi kui haigussümptomid on sarnased.
                     •  Kui  ükskõik  milline  kõrvaltoimetest  muutub  tõsiseks  või kui  te märkate mõnda
                        kõrvaltoimet, mida selles infolehes ei ole nimetatud, palun rääkige sellest oma arstile
                        või apteekrile.

                  Infolehes antakse ülevaade:
                     1.  Mis ravim on Endoxan ja milleks seda kasutatakse
                     2.  Mida on vaja teada enne Endoxan’i kasutamist
                     3.  Kuidas Endoxan’i kasutada
                     4.  Võimalikud kõrvaltoimed
                     5.  Kuidas Endoxan’i säilitada
                     6.  Lisainfo



                  1. MIS RAVIM ON ENDOXAN JA MILLEKS SEDA KASUTATAKSE

                  Näidustused
                  Kopsu-, rinnanäärme- ja munasarjavähkkasvaja, neuroblastoom, seminoom, osteosarkoom,
                  müeloom,  äge  müeloidne  leukeemia,  äge  lümfoidne  leukeemia,  krooniline  lümfoidne
                  leukeemia, Hodgkin’i lümfoom, mitte-Hodgkin’i lümfoom.
                  Rhabdomüosarkoom lastel.


                  2. MIDA ON VAJA TEADA ENNE ENDOXAN’I KASUTAMIST.

                  Ärge kasutage ENDOXAN’i  järgmistel juhtudel:
                  • ülitundlikkus tsüklofosfamiidi suhtes
                  • tugev  luuüdi  kahjustus  (eriti  eelnevalt  tsütostaatikume  ja/või  kiiritusravi  saanud
                     patsientidel)
                  • kusepõie põletik (tsüstiit)
                  • kusepeetus
                  • ägedate infektsioonid
                  • rasedus ja imetamine (vt. lõik Rasedus ja imetamine)

                  Eriline ettevaatus on vajalik ravimiga Endoxan:
                  Enne ravi alustamist on vaja välistada või kõrvaldada kõik kuseteede häired, kusepõie põletik,
                  infektsioonid ja elektrolüütide tasakaaluhäired. Endoxan’i nagu ka teisi tsütostaatikume tuleb
                  ettevaatusega kasutada nõrgestatud organismiga ja eakatel patsientidel ning patsientidel, kes
                  on eelnevalt saanud kiiritusravi. Hoolikat jälgimist vajavad nõrgestatud immuunsüsteemiga
                  nt. suhkruhaigusega, krooniliste maksa- ja neeruhaigustega patsiendid.
                  Arvestada tuleb üldisi vastunäidustusi, mis on seotud luuüdi transplantatsiooni läbiviimisega,
                  nagu  nt ülemine vanusepiir  50-60 eluaastat,  luuüdi  saastumine pahaloomuliste tuumorite
                  metastaasidega  ning  puuduva  HLA süsteemi  sobivusega  kroonilise  müeloidse  leukeemia
                  korral enne ravi alustamist.


                 Tsüklofosfamiidi porfürogeense toime tõttu on ägeda porfüüria haigetel kasutamine keelatud.

                  Endoxan’i kasutamine koos toidu ja joogiga:
                  Patsientidel on keelatud tsüklofosfamiidi ravikuuri ajal tarvitada alkohoolseid jooke.
                  Greipfruudis sisalduvad ained võivad nõrgestada tsüklofosfamiidi toimet ja seega ka ravi
                  efektiivsust.

                  Rasedus ja imetamine
                  Ravi  tsüklofosfamiidiga  võib  põhjustada  nii  meestel  kui  naistel  genotüübi  anomaaliaid.
                  Elutähtsate näidustuste puhul raseduse esimeses kolmandikus tuleb rasedus meditsiinilisel
                  näidustusel kindlasti katkestada.
                  Kui ravi alustamine on pärast raseduse esimest kolmandikku vältimatu, aga patsient soovib
                  siiski rasedust säilitada, tuleb teda teavitada kemoteraapia võimalikust loodet kahjustavast
                  ohust.  Ravi  ajal  ei  tohi  naised  rasestuda.  Kui  ravi  ajal  siiski  rasestutakse,  on  vajalik
                  konsulteerida geneetika spetsialistiga.
                  Meestel, keda soovitakse Endoxan’iga ravida, soovitatakse enne ravi sperma konserveerida.
                  Naised ei tohiks kuni 6 kuud pärast ravi lõpetamist rasestuda. Fertiilses eas patsiendid (nii
                  mehed  kui  naised)  peaksid  ravi  ajal  ja  vähemalt  6  kuud  pärast  ravi  lõppu  kasutama
                  efektiivseid rasestumisvastaseid vahendeid.

                  Kuna tsüklofosfamiid eritub ka rinnapiima, ei tohi ravi ajal last rinnaga toita.

                  Hoiatused ja ettevaatusabinõud kasutamisel
                  Suurte annuste kasutamisel on vajalik jälgida suuhügieeni. Enne ravi alustamist tuleb
                  võimalikud infektsioonid kõrvaldada.
                  Ravi ajal tuleb regulaarselt teha vere- ja uriinianalüüse. Leukotsüütide arvu tuleb kontrollida
                  luuüdi kahjustuse tekkimise suhtes igapäevaselt. Luuüdi kahjustuse tekkimisel kontrollida
                  sagedamini ka punavere näitajaid ja trombotsüütide arvu. Enne ravi alustamist tuleb välistada
                  võimalikud põletikud kuseteedes ning korrigeerida elektrolüütide ainevahetuse häired. Ravi
                  ajal ja pärast Endoxan´i manustamist tagada küllaldane vedeliku vajadus ja eritusfunktsioon.
                  Kui ravi ajal tekkib kusepõie põletik, tuleb ravi kuni olukorra normaliseerumiseni katkestada..
                  Hoolikalt tuleb jälgida hepatiiti põdenud patsiente, võimaliku hepatiidi ägenemise tõttu.

                  Tsüklofosfamiidi kasutamine enne luuüdi transplantatsiooni tuleb läbi viia ainult
                  spetsiaalsetes vastava oskusteabega keskustes.

                  Autojuhtimine ja masinatega töötamine
                  Tsüklofosfamiidi  manustamise  tõttu  võivad  tekkida  kõrvaltoimed,  näiteks  iiveldus  ja
                  oksendamine, mis võivad põhjustada vereringe häireid, seetõttu tuleb arstil liiklusohtlikkus ja
                  võime masinatega töötada iga patsiendi puhul individuaalselt otsustada.

                  Kasutamine koos teiste ravimitega
                  Endoxan tugevdab sulfonüüluurea rühma kuuluvate ravimite veresuhkrut alandavat toimet,
                  samuti  ka  müelosuppressiivset  toimet  allopurinooli  ja  hüdrokloortiasiidi  samaaegsel
                  kasutamisel.

                  Eelnenud või samaaegsel ravil fenobarbitaali, fenütoiini, bensodiasepiini, kloraalhüdraadi või
                  deksametasooniga  võib  indutseerida  maksa  mikrosomaalseid  ensüüme  (selle  tagajärjel
                  lammutatakse ravimeid kiiremini).

                  Tsüklofosfamiidile  on omane  immunosupressiivne  toime,  mis  võib  patsiendil  põhjustada
                  vaktsineerimise järgselt vaktsiinist põhjustatud infektsioone.


                 Samaaegnelihaslõõgastite(nt.suktsinüülkoliinihalogeniid) manustamine   võib
                  pseudokoliinesteraasi  kontsentratsiooni  alanemise  tõttu  põhjustada  pikaajalise  apnoe
                  (hingamispeetuse).

                  Antibiootikum  klooramfenikooli  manustamine  pikendab  tsüklofosfamiidi  poolväärtusaega
                  vereplasmas ja aeglustab lammutumist.

                  Ravi  antratsükliinide  ja  pentostatiiniga  võib  suurendada  tsüklofosfamiidi  toksilist  toimet
                  südamele. Südant kahjustava toime tugevnemine võib tekkida ka siis, kui südame piirkonda
                  on eelnevalt kiiritatud.

                  Toksiline toime südamele võib tugevneda eelneva kiiritusravi saamisel südamepiirkonda.

                  Indometatsiiniga koosmanustamisel olla väga ettevaatlik, kuna üksikjuhtudel on esinenud äge
                  veemürgitus.

                  Eelnev ravi Busulfaniga kroonilise müeloidse leukeemia patsientidel võib vähendada ravi
                  efektiivsust.

                  Tsüklofosfamiidi  kasutamise  sagedaseks  kõrvaltoimeks  on  soole  limaskesta  põletikud.
                  Digoksiini samaaegsel kasutamisel võib tekkida aladoseerimine malabsorptsiooni tõttu.

                  Patsientidel on keelatud tsüklofosfamiidi ravikuuri ajal tarvitada alkohoolseid jooke.
                  Greipfruudis sisalduvad ained võivad nõrgestada tsüklofosfamiidi toimet ja seega ka ravi
                  efektiivsust.

                  Palun  informeerige  oma  arsti,  kui te  kasutate  või  olete hiljuti  kasutanud mingeid  muid
                  ravimeid, kaasa arvatud ilma retseptita ostetud ravimeid.


                  3. KUIDAS ENDOXAN’I VÕTTA

                  Annustamine on individuaalne. Kui ei ole teisiti määratud, soovitatakse ravi järgmise skeemi
                  järgi:

                  Kestva ravi korral võtta 1…4 tabletti (50…200 mg) päevas. Vajadusel võib annust
                  suurendada.

                  Need annused kehtivad eeskätt tsüklofosfamiidi monoteraapia korral. Kombinatsioonis teiste
                  sarnase toksilisusega  kemoterapeutikumidega  tuleb  annuseid  vähendada või  ravimitevaba
                  intervalli pikendada.

                  Soovitav annuse vähendamine müelosupressiooniga patsientidel

                   Leukotsüütide hulk [µl]  Trombotsüütide hulk [µl]   Annus
                   >4000                    >100 000                   100 % ettenähtud annusest
                   4000 … 2500              100 000 … 50 000           50 % ettenähtud annusest
                   <2500                    <50 000                    Kohandada kuni väärtuste
                                                                        normaliseerumiseni või määrata
                                                                        individuaalselt


                 Soovitav annus maksa- ja neerupuudulikkusega patsientidele
                  Raske maksa- ja neerupuudulikkuse korral annuseid vähendada. Seerumi bilirubiiniväärtuse
                  korral 3,1…5 mg/100 ml vähendada annust 25% ja glomerulaarfiltratsiooni korral alla 10
                  ml/min vähendada annuseid 50%. Tsüklofosfamiid on dialüüsitav.

                  Ravi kestvus ja kasutamise viis
                  Endoxan-ravi  võib määrata ainult  onkoloog. Ravi kestus ja sagedus  oleneb näidustusest,
                  määratud kemoteraapia ravikuurist, patsiendi tervislikust seisundist, laboratoorsetest näitudest
                  ja vererakkude hulga taastumise kiirusest.
                  Tähelepanu  tuleb  pöörata  adekvaatsele  hüdratsioonile  vajadusel  manustada  Uroprotektor
                  Uromitexani.  Endoxan´i  kasutamine ja  ettevalmistamine  peab  alati  vastama tsütotoksilisi
                  ainete käsitlemise ettevaatusabinõudele.


                  Kui te kasutate Endoxan´i rohkem kui ette nähtud
                  Üleannustamise kahtlustamise korral konsulteerige koheselt arstiga. Ravi määratakse
                  vastavalt mürgitusnähtude astmele ja haiguspildile.


                  4. VÕIMALIKUD KÕRVALTOIMED

                  Nagu kõik ravimid, võib ka Endoxan põhjustada kõrvaltoimeid, kuigi kõigil neid ei teki.
                  Endoxan´i suurte annuste kasutamisel (100-200 mg kg kehakaalu kohta 2…4 päeva jooksul)
                  luuüdi transplantatsioonil võivad esineda kõik kõrvaltoimed, kuid sagedamini ja tugevamini
                  kui standardannuste kasutamisel. Kuigi luuüdi transplantatsioonil kasutatakse intensiivseid
                  toetavaid  ravimeetodeid,  võib esineda  ravist  tingitud  surma,  mille põhjuseks võivad olla
                  kopsupõletik, veno-oklusiivne haigus (vt. maks), infektsioonid ja veritsused.

                  Endoxan ravi saavatel patsientidel tuleb olenevalt annusest arvestada järgmiste, enamikel
                  juhtudel pöörduvate kõrvaltoimetega:

                  Veri ja luuüdi
                  Olenevalt ravi annusest võivad ilmneda erineva raskusastmega luuüdi funktsiooni pärssumise
                  nähud,  kaasa  arvatud  leukotsütopeenia,  trombotsütopeenia  ja  aneemia.  Tuleb  arvestada
                  võimaliku palaviku või palavikuta leukotsütopeenia ja sekundaarsete (vahel ka eluohtlike)
                  infektsioonide ohu ilmnemisega, suurenenud veritsusohuga trombotsütopeenia tekkimisega.
                  Kõige madalam on leukotsüütide ja trombotsüütide väärtus reeglina 1. ja 2. nädalal peale ravi
                  algust.  Tavaliselt normaliseeruvad  need  näitajad  3  kuni  4  nädalat  peale ravi  lõpetamist.
                  Tavaliselt ei ilmne aneemia enne kui alles peale mitmeid ravikuure. Tõsisemate pärssumise
                  nähtudega tuleb arvestada patsientidel, kes on saanud eelnevalt kemo- ja/või radioteraapiat ja
                  neerupuudulikkusega patsientidel.

                  Kombineeritud  ravi  korral  teiste  müelosupressiivsete  ainetega  tuleb  kasutada  väiksemaid
                  annuseid.

                  Seedetrakt:
                  Annusest sõltuva reaktsioonina võivad tekkida iiveldus ja oksendamine. Isutus, kõhulahtisus,
                  kõhukinnisus  ja  limaskestade  põletikud,  alates  igemepõletikust  kuni  haavandumiseni,
                  ilmnevad suhteliselt harva. Üksikutel juhtudel on täheldatud hemorraagilist koliiti (veritsevat
                  jämesoolepõletikku).

                  Neerud ja kuse-suguorganid:


                 Uriini eritumise tõttu põhjustavad tsüklofosfamiidi metaboliidid muutusi kuseteedes ja eriti
                  põies.Kuseteede   kahjustuse nähud   (veritsev põiepõletik,mikrohematuuria  ja
                  makrohematuuria ehk veri uriinis) on enam tuntud annusest sõltuvad komplikatsioonid ja
                  nõuavad  ravi  katkestamist.  Algselt  mittebakteriaalsele  põiepõletikule  võib  järgneda
                  sekundaarne  bakteriaalne  kolonisatsioon.  Üksikjuhtudel  on  hemorraagilise  tsüstiidi  tõttu
                  esinenud  surmajuhtumeid.  Täheldatud  on  ka  põie  seina  turset,  suburetraalset  veritsust,
                  fibroosiga interstitsiaalset põletikku, põieskleroosi.
                  Mõnikord on esinenud neerukahjustusi, eriti neerupuudulikkusega patsientidel ja peale suurte
                  annuste manustamist.

                  Märkus:
                  Uromitexan  ravi  või  tugev  hüdratsioon  võib  märgatavalt  vähendada  urotoksiliste
                  kõrvalnähtude  sagedust  ja  tõhusust.  Autoimmuunhaigustega  patsientidel  on  võrreldes
                  vähipatsientidega sagedamini esinenud ülitundlikkusreaktsioone Uromitexani suhtes. Seetõttu
                  peaks nendel patsientidel kaaluma hoolikalt Uromitexani kasutamise kasu ja riski vahekorda.

                  Suguelundid
                  Alküleeriva toimemehhanismi tõttu võib tsüklofosfamiid põhjustada osaliselt pöördumatuid
                  spermatogeesi häireid, mille tõttu võib tekkida azoospermia või püsiv oligospermia. Harva
                  võivad  tekkida  pöördumatu  kuluga  ovulatsiooni  häired,  mille  tulemuseks  on  amenorröa
                  (menstruatsiooni puudumine) ja naissuguhormoonide taseme vähenemine.

                  Maks
                  Üksikjuhtudel  on  täheldatud  maksatalitushäireid,  mis  väljenduvad  vastavalt  suurenenud
                  laboratoorsetele näitajatele (SGOT, SGPT, gamma-GT, aluseline fosfataas ja bilirubiin).
                  Veno-oklusiivset  haigust  on  täheldatud  ligikaudu  15…50%  patsientidest,  kes  saavad
                  tsüklofosfamiidravi  kõrgdoosides  kombinatsioonis busulfaaniga  või  kogu  keha  kiiritamist
                  allogeense  luuüdi  transplantatsiooni  tõttu.Veno-oklusiivne  haigus  on  tekkinud  harva
                  aplastiliseaneemiagapatsientidel,kes  saavad tsüklofosfamiidiravi  kõrgdoosides
                  monoteraapiana.  Sündroom  tekkib  tüüpilistel  juhtudel  1…3  nädala  jooksul  pärast
                  transplantatsiooni ja iseloomustub kehakaalu kiire suurenemisega, hepatomegaalia, vesikõhu
                  (astsiidi) ja hüperbilirubineemia tekkega.  Võib esineda hepaatiline entsefalopaatia.  Veno-
                  oklusiivse  haiguse  tekkimiseks  on  disponeeritud patsiendid,  kellel on  eelnevalt esinenud
                  maksatalitlushäireid,  kasutanud  samaaegselt  kõrgdoosides  kemoteraapiaga  samaaegselt
                  hepatotoksilisi ravimeid ning eriti juhtudel, kui busulfaani kasutatakse raviskeemides.

                  Süda, vereringeelundid ja kopsud
                  Üksikjuhtudel  võib  tekkida  kopsupõletik  Toksilisus  kopsudele  võib  tekkida  40…60%
                  patsientidest, kes saavad tsüklofosfamiidi suurtes annustes luuüditransplantatsiooni käigus.
                  Võib tekkida mööduv kopsumahu vähenemine (eriti suitsetajatel) ja kestev gaasivahetuse
                  vähenemine.  Kopsupõletik  koos  düspnoe,  palaviku,  hüpokseemia,  koos  või  ilma
                  interstitsiaalsete  infiltraatidega  võib  tekkida  10..25%  patsientidel,  kel  kasutatakse  suuri
                  annuseid 40…75 päeva pärast luuüdi transplantatsiooni.
                  On  esinenud  tsütostaatikumide  kasutamisest  indutseeritud  sekundaarse  kardiomüopaatia
                  tekkimist,  väljendatunasüdame rütmihäiretena,  muutustetekkimisenaEKG-s   (ka
                  müokardiinfarkt), eriti pärast suurte annuste tsüklofosfamiidi kasutamist (120…240 mg/kg
                  kohta). On esinenud mükardiiti ja perikardiiti kuni hemorraagilise kulu tekkimiseni. Samuti
                  on  ilmnenud,  et  tsüklofosfamiidi  kardiotoksiline  efekt  võib  ilmneda patsientidel, kes  on
                  eelnevalt saanud kiiritusravi südamepiirkonda ning adjuvantset ravi antratsükliinidega või
                  pentostatiiniga. Seetõttu on vajalik regulaarne elektrolüütide kontroll ning eriline ettevaatus
                  südamehaigusega patsientidel.


                 Sekundaarsed tuumorid (kasvajad)
                  Nagu  tsütotoksilise ravi puhul üldiselt, suurendab tsüklofosfamiidravi riski sekundaarsete
                  tuumorite tekkimiseks. Suureneb risk kuseteede kasvaja tekkimiseks ja müelodüsplastiliste
                  muutuste  tekkeks  koos  progresseerumisega  ägedateks  leukeemiateks.  Loomkatsed  on
                  tõestanud,  et  põievähi  tekkimise  risk  väheneb  oluliselt  adekvaatse  koguse  Uromitexan-i
                  kasutamisel.

                  Ainevahetushäired
                  Mitte-Hodgkini lümfoomi  või   leukeemia  patsientidelvõib   tekkida kusihappe
                  kontsentratsiooni tõus kasvaja lüüsi sündroomi tõttu. Hüperurikeemia tagajärgi saab vältida
                  adekvaatse hüdratatsiooni ja allopurinooli manustamisega.

                  Teised kõrvaltoimed
                  Juuste väljalangemine on sagedane pöörduv kõrvaltoime. Üksikutel juhtudel on kirjeldatud
                  pigmendimuutusi kätel, sõrmedel ja jalataldadel.
                  Lisaks on kirjeldatud järgmisi kõrvaltoimeid:
                  - SIADH  (  antidiureetilise  hormoonisekretsiooni  häire  sündroom,  Schwarz-Bartter
                     sündroom) hüponatreemia ja vee retensiooniga (tekkivad tursed)
                  - naha ja limaskestade põletik
                  - palavikuga kulgevad ülitundlikkusreaktsioonid, üksikjuhtudel šokk
                  - nägemishäired ja peapööritus
                  - erandjuhtudel kõhunäärmepõletik
                  - väga harvadel juhtudel (< 0,01%) on kirjeldatud raskeid nahareaktsioone nagu Stevens
                     Johnsoni sündroomi ja toksilist epidermaalset nekrolüüsi.

                  Märkus:  Esineb  teatud  komplikatsioone,  nagu  trombemboolia,  DIC  (dissemineeritud
                  intravaskulaarne  koagulatsioon)  või hemolüütilis-ureemiline  sündroom, millede  tekkimine
                  võib olla indutseeritud põhihaigusest, kuid millede tekke sagedus on suurem kemoteraapiat
                  k.a. tsüklofosfamiidravi saavatel patsientidel.
                  Oluline on manustada oksendamisvastaseid ravimeid ja jälgida põhjalikult suu hügieeni.
                  Vajalik on määrata regulaarselt vererakkude hulka: 5…7 päevaste intervallidega ravi alguses,
                  kahepäevaste  intervallidega  juhtudel,  kui  leukotsüütide  arv  on  väiksem  kui  3000  mm 3 ,

                  võimalusel iga päev.
                  Pikaajalisel ravil on tavaliselt piisav kontroll iga 2 nädala järgselt. Uriini tuleb kontrollida
                  regulaarselt erütrotsüütide suhtes.

                  Kui  täheldate  endal  mistahes  kõrvaltoimeid,  mida  ei  ole  loetletud  selles  infolehes,
                  informeerige sellest oma arsti või apteekrit.

                  5. KUIDAS ENDOXAN´I SÄILITADA

                  Hoida temperatuuril kuni +25 o C!


                  Hoida laste eest varjatud ja kättesaamatus kohas!


                  Ravimit ei tohi kasutada pärast pakendil märgitud kõlblikkusaja lõppu. Kõlblikkusaeg viitab
                  kuu viimasele päevale.


                  Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                  apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                  keskkonda.


                 6. LISAINFO

                  Mida Endoxan sisaldab:

                  Toimeaine on tsüklofosfamiid
                  Abiained on  kaltsiumkarbonaat,kaltsiummonohüdrogeenfosfaat, karmelloosnaatrium,
                  zelatiin, glütserool, laktoos, maisitärklis, magneesiumstearaat, makrogool, Montana glükool
                  vaha, polüsorbaat, polüvidoon, sahharoos, ränidioksiid, talk, titaandioksiid.



                  ENDOXAN
                  Kaetud tablett sisaldab 53,5 mg tsüklofosfamiidmonohüdraati, mis vastab 50 mg veevabale
                  tsüklofosfamiidile.

                  Kuidas Endoxan välja näeb ja pakendi sisu:

                  ENDOXAN 50 mg kaetud tabletid, alumiinium fooliumist ja PVC/PVDC kattega
                  blisterpakendis. Pakendis on 50 tabletti.

                  Müügiloa hoidja

                  Baxter Oncology GmbH
                  Kantstr. 2
                  33790 Halle
                  Saksamaa


                     Lisaküsimuste tekkimisel selle ravimi kohta pöörduge palun müügiloa hoidja kohaliku
                     esindaja poole.

                  Oriola AS, Kungla 2, Saue 76505
                  Telefon 6 515 100

                  Infoleht on viimati kooskõlastatud  oktoobris 2009
