

                              PAKENDI INFOLEHT: INFORMATSIOON KASUTAJALE

                  AVAXIM 160 U, süstesuspensioon eeltäidetud süstelis (inaktiveeritud, adsorbeeritud) 0,5 ml
                                                   Hepatiit A vaktsiin

                Enne kasutamist lugege hoolikalt infolehte.
                -Hoidke infoleht alles, et seda vajadusel uuesti lugeda.
                -Kui teil on lisaküsimusi, pidage nõu oma arsti või apteekriga.
                -Vaktsiin on välja kirjutatud teile. Ärge andke seda edasi.
                -Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
                selles infolehes ei ole nimetatud, palun rääkige sellest oma arstile või apteekrile.

                Infolehes antakse ülevaade:
                1. Mis on AVAXIM 160 U ja milleks seda kasutatakse.
                2. Mis on vaja teada enne AVAXIM 160 U kasutamist.
                3. Kuidas AVAXIM 160 U kasutada
                4. Võimalikud kõrvaltoimed
                5. Kuidas AVAXIM 160 U säilitada
                6. Lisainfo

                1. MIS ON AVAXIM 160 U JA MILLEKS SEDA KASUTATAKSE

                See vaktsiin on ette nähtud Hepatiit A vastaseks aktiivseks immuniseerimiseks noorukitele alates
                16ndast eluaastast ja täiskasvanutele.

                Avaxim’i manustamisel tuleb lähtuda kehtivatest immuniseerimise juhistest.

                Vaktsiin ei anna kaitset infektsiooni vastu, mis on põhjustatud hepatiit B, hepatiit C või hepatiit E
                viiruse poolt või mõne teise tuntud hepatotroopse patogeeni poolt.
                Hepatiit A viiruse ülekanne toimub hairikult nakatunud vee või toiduainetega. Nakatunud isikute
                kontaktsed saavad nakkuse fekaal-oraalsel teel.
                Tõestatud on ka ülekandumise võimalus vere kaudu või seksuaalkontaktidega (oraal-anaalsete
                vahekordadega).

                2. MIDA ON VAJA TEADA ENNE AVAXIM 160 U KASUTAMIST

                Ärge kasutage AVAXIM 160 U
                -palaviku korral
                -ägeda või kroonilise haiguse korral
                -kui teil on ülitundlikkus vaktsiini mõne koostisaine suhtes või ülitundlikkusreaktsioon antud
                vaktsiini eelmise manustamise järgselt. Kahtluse korral konsulteerige arsti või apteekriga.

                Ettevaatust
                Vaktsiini ei tohi manustada intravaskulaarselt (veresoonesisesi). Enne süstimist tuleb veenduda, et
                nõel ei ole veresoones. Nii nagu kõigi vaktsineerimiste korral, peab adrenaliin olema käepärast
                võimaliku anafülaktilise seisundi puhuks.
                Vaktsiini ei tohi süstida tuharasse, kuna tuharapiirkonna rasvkoesisaldus varieerub, samuti ka mitte
                nahasisesi, sest need meetodid võivad põhjustada nõrgema immuunvastuse.
                Immuunvastus võib olla nõrgem immuunsupressiivse ravi või immuunpuuduliku seisundi korral.
                Sellistel juhtudel on soovitatav oodata immuunsupressiivse ravi lõppemiseni või määrata antikehade
                vastus selleks, et olla kindel vaktsineerimise kaitsetoimes. Sellegipoolest soovitatakse vaktsineerida
                krooniliste immuunpuudulike seisunditega, nagu näiteks HIV patsiente, isegi kui kaasuv patoloogia
                võimaldab üksnes piiratud antikehade vastuse teket. Haiguse inkubatsiooniperioodi tõttu on
                võimalik, et infektsioon eksisteerib, kuid ei ole vaktsineerimise ajal veel kliiniliselt väljendunud.
                Sellistel juhtudel võib vaktsineerimine mitte mõjutada hepatiit A tekkimist.


               AVAXIM 160 U kasutatakse ETTEVAATUSEGA:
                -Maksahaigusega isikutel.
                -Isikutel, kel esineb ülitundlikkus neomütsiini suhtes (iga vaktsiiniannus sisaldab neomütsiini
                jälgedena).

                AVAXIM 160 U kasutamine teiste ravimitega
                Vaktsiini võib manustada samaaegselt immuunglobuliiniga kasutades süstimiseks keha erinevaid
                piirkondi. Kuna vaktsiin on inaktiveeritud, ei põhjusta tema manustamine koos teise/teiste
                inaktiveeritud vaktsiini(de)ga üldreeglina mingeid koostoimeid. Käesolevat vaktsiini võib manustada
                samaaegselt, kuid erinevatesse süstekohtadesse kõhutüüfuse polüsahhariidvaktsiiniga (Typhim Vi),
                rekombinantse hepatiit B vaktsiiniga ja kollapalaviku stabiliseeritud elusvaktsiiniga. Käesolevat
                vaktsiini võib kasutada isikute revaktsineerimiseks, keda on eelnevalt vaktsineeritud mõne teise
                inaktiveeritud hepatiit A vaktsiiniga. Informeerige oma arsti teistest kasutatavatest ravimitest, et
                vältida võimalikke kõrvalmõjusid.

                Rasedus ja imetamine
                Käesoleva vaktsiini toimet loote arengule ei ole hinnatud. Kuid sarnaselt teistele inaktiveeritud
                viirusvaktsiinidele, ei ole põhjust eeldada sekundaarseid toimeid embrüole või lootele. Sellegipoolest
                ei ole soovitatav antud vaktsiini kasutada rasedatel. Kaaluda tuleb vaktsineerimisest oodatava kasu ja
                võimaliku riski suhet.Vaktsiini kasutamist imetamise ajal ei ole uuritud, seetõttu ei ole selle
                kasutamine imetamise ajal soovitatav.

                3. KUIDAS AVAXIM 160 U KASUTADA

                -Kuna AVAXIM 160 U on adsorbeeritud vaktsiin, on seda soovitatav manustada intramuskulaarselt
                (lihasesse), et vähendada lokaalsete reaktsioonide tekkeriski. Soovitatav süstekoht deltalihase
                piirkond.
                -Erandjuhtudel, kui patsientidel esineb trombotsütopeenia või hemorraagiaoht, võib vaktsiini
                manustada naha alla.
                -Vaktsiini ei tohi manustada tuharasse, selle piirkonna anatoomilise variaabelsuse (rasvkoe erineva
                hulga) tõttu, samuti ei tohi süstida nahasiseselt, sest need meetodid võivad põhjustada nõrgema
                immuunvastuse.
                -Vaktsiini ei tohi manustada veresoonde. Enne süstimist tuleb veenduda, et nõel ei ole veresoones.
                -Vaktsiini ei tohi segada ühes süstlas teiste vaktsiinidega.

                4. VÕIMALIKUD KÕRVALTOIMED

                Nagu kõik vaktsiinid, võib ka AVAXIM 160 U põhjustada kõrvaltoimeid, kuigi kõigil neid ei teki.

                Kliiniliste uuringute käigus kirjeldatud kõrvaltoimed olid üldiselt kerged, lühiajalised ja ilma ravita
                mööduvad. Paiksed reaktsioonid süstekohas: kõige sagedasem oli lokaalne valulikkus, millele vahel
                kaasnes erüteem. Väga harva kirjeldati sõlmekese teket süstekohas. Süsteemsed reaktsioonid: sageli
                tekivad kerge palavik, asteenia, peavalu, lihasvalu või liigesvalu ja seedetrakti häired.
                Revaktsineerimisannuse järel kirjeldati vähem kõrvalnähte kui esmase annuse järgselt.
                Isikutel, kes olid seropositiivsed hepatiit A viiruse suhtes, oli vaktsiini taluvus sama hea, kui
                seronegatiivsetel isikutel.
                Kui ükskõik milline kõrvaltoimetest muutub tõsiseks või kui te märkate mõnda kõrvaltoimet mida
                selles infolehes ei ole nimetatud, palun rääkige sellest oma arstile või apteekrile.

                5. KUIDAS AVAXIM 160 U SÄILITADA

                Hoida külmkapis 2ºC...8°C.
                Mitte lasta külmuda.
                Hoida laste eest varjatud ja kättesaamatus kohas.


               Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                apteekrilt kuidas hävitatakse ravimeid, mida enam ei vajata. Need meetmed aitavad kaitsta
                keskkonda.

                6. LISAINFO

                Mida AVAXIM 160 U sisaldab
                Üks annus ( 0,5 ml) sisaldab: Hepatiit A viirust*, GMB tüvi (inaktiveeritud**) 160 AU
                (antigeenühikut)***
                * kasvatatud MRC5 rakkudel
                **adsorbeeritud alumiiniumhüdroksiidil (kogus vastab 0,3mg alumiiniumile)
                *** antigeeni kogus väljendatud tootja (in-house) referentsi abil
                Abiainete loetelu:
                Alumiiniumhüdroksiidi 0,3 mg 2-fenoksüetanooli 2,5 µl formaldehüüdi 12,5 mikrogrammi. Hanksi
                sööde 199*, kuni 0,5 ml vesinikkloriidhape või naatriumhüdroksiid pH reguleerimiseks.
                * Hanksi sööde 199 on aminohapete, mineraalsoolade, vitamiinide ja teiste ainete kompleksne segu,
                mis on lahustatud süsteveega ja mille pH on reguleeritud vesinikloriidhappe või
                naatriumhüdroksiidiga.

                Kuidas AVAXIM 160 U välja näeb ja pakendi sisu

                0,5 ml suspensiooni eeltäidetud klaassüstlas, koos või ilma nõelata - karbis 1 tk.

                Müügiloa hoidja

                Sanofi Pasteur S.A.
                2, Avenue Pont Pasteur
                69007 Lyon
                Prantsusmaa

                Tootjad

                Sanofi-Pasteur S.A.
                Campus Merieux
                1541, avenue Marcel Merieux
                69280 Marcy l'Etoile
                Prantsusmaa

                Sanofi Pasteur S.A.
                Parc Industriel d'Incarville
                27100 Val-De-Reuil
                Prantsusmaa

                Sanofi-Aventis Zrt.
                Campona u. 1 (Harbor Park)
                1225 Budapest
                Ungari


                Lisaküsimuste tekkimisel selle ravimi kohta pöörduge palun müügiloa hoidja kohaliku esindaja
                poole:

                Sanofi-Aventis Estonia OÜ
                Pärnu mnt 139 E/2
                11317 Tallinn


               Tel 627 3488

                Infoleht on viimati kooskõlastatud novembris 2011.
