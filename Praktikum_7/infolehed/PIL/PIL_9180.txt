

                             PAKENDI INFOLEHT: INFORMATSIOON KASUTAJALE

                                              DIAPREL, 80 mg tabletid
                                                     Gliklasiid

           Enne ravimi võtmist lugege hoolikalt infolehte.
           -  Hoidke infoleht alles, et seda vajadusel uuesti lugeda.
           -  Kui teil on lisaküsimusi, pidage nõu oma arsti või apteekriga.
           -  Ravim on välja kirjutatud teile. Ärge andke seda kellelegi teisele. Ravim võib olla neile kahjulik, isegi
               kui haigussümptomid on sarnased.
           -  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida selles
               infolehes ei ole nimetatud, palun rääkige sellest oma <arstile.


           Infolehes antakse ülevaade:
           1.    Mis ravim on DIAPREL ja milleks seda kasutatakse
           2.    Mida on vaja teada enne DIAPREL’i võtmist
           3.    Kuidas DIAPREL’i võtta
           4.    Võimalikud kõrvaltoimed
           5.    Kuidas DIAPREL’i säilitada
           6.    Lisainfo

           1.    MIS RAVIM ON DIPAREL JA MILLEKS SEDA KASUTATAKSE

           DIAPREL on suukaudne veresuhkrut alandava toimega sulfonüüluurea grupi ravim.
           DIAPREL'i kasutatakse II tüüpi diabeedi ehk insuliinsõltumatu diabeedi raviks, kui dieedi, füüsilise
           koormuse või kehakaalu vähendamisega ei saavutata veresuhkru sisalduse piisavat vähenemist.


           2.    MIDA ON VAJA TEADA ENNE DIAPREL’i VÕTMIST

           Ärge võtke seda ravimit:
           -  kui te olete allergiline (ülitundlik) gliklasiidi või DIAPREL'i mõne koostisosa suhtes,
           -  kui teil on insuliinsõltuv (I tüüpi) diabeet,
           -  kui  teil  on  uriinis  ketokehi  ja  suhkrut  (see  võib  tähendada,  et  teil  on  diabeetiline  ketoatsidoos),
               diabeetiline prekooma või kooma;
           -  kui teil on raske maksa- või neerukahjustus,
           -  kui te kasutate samaaegselt mikonasooli (seeninfektsioonide vastane ravim, vt lõik „Võtmine koos teiste
               ravimitega“),
           -  kui te toidate last rinnaga (vt lõik „Rasedus ja imetamine”).

           Eriline ettevaatus on vajalik ravimiga DIAPREL
           Soovitud veresuhkru taseme saavutamiseks peate järgima teie arsti poolt määratud raviplaani. See tähendab,
           et lisaks regulaarsele ravimi võtmisele peate jälgima oma toitumist, tegelema füüsilise treeninguga ning
           vajadusel langetama kehakaalu.

           Ravi ajal gliklasiidiga on vajalik pidev veresuhkru (ja ka uriinis oleva suhkru) ning glükeeritud hemoglobiini
           (HbA1c) taseme jälgimine.

           Esimeste ravinädalate jooksul on suurenenud risk liiga madala veresuhkru taseme (hüpoglükeemia) tekkeks.
           Seega on vajalik pidev meditsiiniline jälgimine.

           Ravim võib põhjustada veresuhkru taseme langust (hüpoglükeemiat):
                  - kui te sööte ebaregulaarselt või jätate söögikordi vahele,
                  - kui te nälgite,


                                                         1


                 - kui te olete alatoitunud,
                  - kui te muudate oma toitumist,
                  - kui teie füüsiline aktiivsus on suurenenud ning see ei ole tasakaalus süsivesikute
                   tarbimisega,
                  - kui te tarvitate alkoholi, eriti juhul kui toitumine on ebaregulaarne,
                  - kui te kasutate samaaegselt teisi ravimeid või looduslikke ravimeid,
                  - kui te olete võtnud gliklasiidi liiga suures annuses,
                  - kui teil esineb hormoonidest tingitud häireid (kilpnäärme, ajuripatsi või neerupealise koore
                   funktsionaalsed häired),
                  - kui teie neeru- või maksafunktsioon on vähenenud.

           Madala veresuhkru taseme korral tekivad järgmised sümptomid: peavalu, nälg, iiveldus, oksendamine,
           väsimus, unehäired, rahutus, agressiivsus, keskendumishäired, vähenenud tähelepanuvõime ja
           reaktsioonikiirus, depressioon, segasus, kõne- või nägemishäired, värisemine, tundlikkushäired, pearinglus,
           abituse tunne.

           Võivad ilmneda ka järgnevad sümptomid: higistamine, külm higi, ärevus, kiire või ebaregulaarne südame
           rütm, kõrge vererõhk, äkiline tugev valu rinnus, mis võib kiirguda kõrvalolevatesse kehaosadesse
           (rinnaangiin).

           Juhul kui veresuhkru tase langeb veelgi, võib tekkida märkimisväärne segasusseisund (deliirium), areneda
           krambid, kaduda enesekontroll, hingamine võib olla katkendlik ning südamerütm aeglustunud, võib tekkida
           teadvuse kaotus.

           Enamikel juhtudel kaovad madala veresuhkru sümptomid kiiresti suhkru, nt glükoositablettide, tükisuhkru,
           magusa mahla või tee manustamisel.

           Seega tuleks alati kaasas kanda magusat (glükoositabletid, tükisuhkur). Pidage meeles, et suhkruasendajad ei
           ole efektiivsed. Palun võtke ühendust oma arstiga või minge lähimasse haiglasse, kui suhkru manustamine ei
           aita või sümptomid tekivad taas.

           Madala veresuhkru taseme puhul võivad sümptomid ka puududa, olla vähem märgatavad, areneda väga
           aeglaselt või ei märgata õigeaegselt, et veresuhkru tase on langenud. See võib juhtuda eakate patsientide
           puhul, kes võtavad teisi ravimeid (nt kesknärvisüsteemi toimivaid ravimeid või beeta-blokaatoreid).

           Stressisituatsioonide puhul (nt õnnetused, operatsioonid, palavik jne) võib arst teile ajutiselt määrata
           insuliinravi.

           Kõrge veresuhkru sümptomid (hüperglükeemia) võivad ilmneda, kui gliklasiid ei ole piisavalt langetanud
           veresuhkrut või kui te pole järginud arsti poolt määratud raviplaani ning eriti stressisituatsioonide puhul.
           Sümptomiteks võivad olla janu, sage urineerimine, suukuivus, kuiv sügelev nahk, nahainfektsioonid ning
           langenud vastupanuvõime.

           Nende sümptomite ilmnemisel võtke ühendust oma arsti või apteekriga.

           Kui teie perekonnas on esinenud või teil on teadaolevalt pärilik glükoos-6-fosfaatdehüdrogenaasi (G6PD)
           defitsiit (punaste vererakkude häire), võib tekkida hemoglobiini taseme langus ja punaste vererakkude
           lagunemine (hemolüütiline aneemia). Konsulteerige enne ravimi võtmist arstiga.

           Andmete puudumise tõttu ei soovitata DIAPREL 80 mg kasutada lastel.


           Võtmine koos teiste ravimitega
           Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
           arvatud ilma retseptita ostetud ravimeid, kuna need võivad omada koostoimeid DIAPREL´iga.

           Gliklasiidi veresuhkrut alandav toime võib tugevneda ning võivad ilmneda madala veresuhkru sümptomid,
           kui samaaegselt võetakse mõnda järgmistest ravimitest:
                  -  teised veresuhkru taset langetavad ravimid (suukaudsed veresuhkrut langetavad ravimid või
                     insuliin),
                  -  antibiootikumid (nt sulfoonamiidid),

                                                         2


                 -ravimid, mida kasutatakse kõrge vererõhu või südamepuudulikkuse raviks (beetablokaatorid,
                     AKE inhibiitorid nagu kaptopriil või enalapriil),
                  -  seeninfektsioonide raviks kasutatavad ravimid (mikonasool, flukonasool),
                  -  mao- ja kaksteistsõrmikuhaavandite raviks kasutatavad ravimid (H 2 -retseptorite blokaatorid),
                  -  depressiooniravimid (MAO-inhibiitorid),
                  -  valuvaigistid või reuma raviks kasutatavad ravimid (fenüülbutasoon, ibuprofeen),
                  -  ravimid, mis sisaldavad alkoholi.

           Gliklasiidi veresuhkrut alandav toime võib nõrgeneda ning kõrge veresuhkru taseme sümptomid võivad
           ilmneda, kui samaaegselt võetakse mõnda järgmistest ravimitest:
                  -  kesknärvisüsteemihäirete raviks kasutatavad ravimid (kloorpromasiin),
                  -  põletikku vähendavad ravimid (kortikosteroidid),
                  -  astma raviks ning sünnituse ajal kasutatavad ravimid (intravenoosne salbutamool, ritodriin ja
                     terbutaliin),
                  -  rinnanäärme häirete,  raske menstruaalveritsuse  ja  endometrioosi raviks  kasutatavad  ravimid
                     (danasool).

           DIAPREL võib tugevdada verehüübimist vähendavate ravimite (nt varfariin) toimet.

           Enne  mõne  teise  ravimi  võtmist  konsulteerige  oma  arstiga.  Kui  te  lähete  haiglasse,  teavitage
           meditsiinipersonali, et võtate DIAPREL´i.

           DIAPREL’i võtmine koos toidu ja joogiga:
           DIAPREL´i võib võtta koos toidu ja mittealkohoolsete jookidega.
           Alkoholi tarvitamine ei ole soovitatav, kuna see võib mõjutada kontrolli teie diabeedi üle ettenägematul
           viisil.

           Rasedus ja imetamine:
           DIAPREL’i kasutamine raseduse ajal ei ole soovitatav. Kui te planeerite rasestuda või jääte rasedaks,
           informeerige sellest oma arsti, kes määrab teile sobiliku ravi.

           Rinnaga toitmise ajal ei tohi võtta DIAPREL’i.

           Enne ravimi kasutamist pidage nõu oma arsti või apteekriga.

           Autojuhtimine ja masinatega töötamine:
           Kui teie veresuhkru tase on liiga madal (hüpoglükeemia) või liiga kõrge (hüperglükeemia) või teil on nende
           seisundite tulemusena nägemishäired, siis võib teie keskendumisvõime või reaktsioonikiirus olla halvenenud.
           Pidage meeles, et te võite ohustada ennast või teisi (nt autot juhtides või masinatega töötades). Palun küsige
           nõu oma arstilt, kas te tohite juhtida autot, kui:
                  - teil on sageli madala veresuhkru taseme episoodid (hüpoglükeemia),
                  - teil ei teki hoiatavat signaali veresuhkru taseme langemisel (hüpoglükeemia).

           Oluline teave DIAPREL’i mõningate koostisainete suhtes:
           DIAPREL sisaldab laktoosmonohüdraati. Kui arst on teile öelnud, et te ei talu teatud suhkruid, peate te enne
           ravimi kasutamist konsulteerima arstiga.

           3.    KUIDAS DIAPREL’i VÕTTA

           Annustamine
           Võtke DIAPREL'i alati täpselt nii, nagu arst on teile rääkinud. Kui te ei ole milleski kindel, pidage nõu oma
           arsti või apteekriga.
           Arst määrab annuse sõltuvalt teie vere ja ka uriini suhkrusisaldusest. Väliste faktorite (nt kaalulangus,
           elustiili muutus, stress) muutuse või veresuhkru väärtuste paranemise korral, võib olla vajalik gliklasiidi
           annuse muutmine.


                                                         3


          Päevane annus võib varieeruda 1....4 tabletini päevas. Kui soovitatav annus on rohkem kui 1 tablett päevas,
           tuleb päevane annus jagada kaheks annuseks, 1 annus hommikul ja teine õhtul.
           Kui te olete üle 65- aasta vana, siis on tavaliseks algannuseks pool tabletti. Nagu mistahes teise
           hüpoglükeemilise ravimi korral, peab annus vastama individuaalsele vajadusele.
           Juhul kui alustatakse kombinatsioonravi DIAPREL MR’i ja metformiini, alfa-glükosidaasi inhibiitori või
           insuliiniga, määrab arst teile iga ravimi vajaliku annuse individuaalselt.

           Kui teil on tunne, et DIAPREL’i toime on liiga tugev või liiga nõrk, pidage nõu oma arsti või apteekriga.

           Manustamisviis
           DIAPREL on suukaudseks manustamiseks. Tabletid tuleb võtta poole klaasi veega, ilma närimata, söögi ajal.

           Kui te võtate DIAPREL’i rohkem kui ette nähtud:
           Kui te olete võtnud liiga palju tablette, võtke otsekohe ühendust oma arsti või lähima haigla erakorralise
           meditsiini osakonnaga. Üleannustamise sümptomiteks on madala veresuhkru taseme (hüpoglükeemia)
           sümptomid, mida on kirjeldatud lõigus 2. Sümptomeid on võimalik kergendada kui koheselt süüa suhkrut (4
           kuni 6 tükki) või juua magusat jooki, sellele peaks järgnema korralik toidukord. Kui patsient on teadvuseta,
           võtke otsekohe ühendust arstiga ja kutsuge kiirabi. Sama tuleks teha juhul, kui keegi, nt laps, on seda ravimit
           kogemata sisse võtnud. Teadvuseta patsiendile ei tohi anda süüa ega juua.

           Tuleks olla kindel, et hädaolukordades on olemas eelnevalt informeeritud inimene, kes vajadusel saab
           kutsuda arsti.


           Kui te unustate DIAPREL’i võtta
           On oluline, et võtaksite seda ravimit iga päev, kuna regulaarne ravi on efektiivsem. Kui te siiski unustate
           DIAPREL´i võtta, siis võtke järgmine annus tavalisel ajal.
           Ärge võtke kahekordset annust, kui annus jäi eelmisel korral võtmata.

           Kui te lõpetate DIAPREL’i võtmise
           Kuna diabeedi ravi on eluaegne, siis konsulteerige enne ravimi võtmise katkestamist arstiga. Ravi
           katkestamine võib põhjustada veresuhkru taseme tõusu (hüperglükeemia).

           Kui teil on lisaküsimusi selle ravimi kasutamise kohta, pidage nõu oma arsti või apteekriga.

           4.    VÕIMALIKUD KÕRVALTOIMED

           Nagu kõik ravimid, võib ka DIAPREL põhjustada kõrvaltoimeid, kuigi kõigil neid ei teki. Kõige sagedamini
           täheldatud kõrvaltoime on madal veresuhkru tase (hüpoglükeemia). Hüpoglükeemia sümptomiteks on
           higistamine, kahvatus, tugev näljatunne, halb enesetunne.
           Sümptomite ravimata jätmise korral võivad need viia uimasuse, teavusekao ning võimalikult isegi kooma
           tekkimiseni. Kui hüpoglükeemia episood on tõsine või kestab kaua ning isegi kui seisund suhkru
           manustamisel vahepeal stabiliseerub, tuleks siiski arstiabi otsida.

           Maksa häired
           On olnud üksikuid teateid häirunud maksafunktsioonist, mis põhjustab naha ja silmade kollasust. Kui see
           tekib, võtke otsekohe ühendust oma arstiga. Ravi katkestamisel sümptomid üldjuhul kaovad. Teie arst
           otsustab, kas ravi katkestamine on vajalik.

           Naha häired
           On teatatud nahareaktsioonidest, nagu lööve, punetus, sügelemine ja villid. Ka väga tõsised nahareaktsioonid
           võivad ilmneda.

           Vere häired
           On teatatud vererakkude hulga vähenemisest (nt trombo-, erütro- ja leukotsüüdid), mis võib põhjustada
           kahvatust, pikaajalist veritsust, verevalumeid, karedat kurku ning palavikku. Ravi katkestamisel need


                                                         4


          sümptomid tavaliselt kaovad.

           Seedetrakti häired
           Kõhuvalu, iiveldus, oksendamine, seedehäired, kõhulahtisus ja kõhukinnisus. Need toimed vähenevad juhul
           kui DIAPREL 80 mg’i võetakse koos toiduga, nii nagu on soovitatud.

           Silma kahjustused
           Ravi alustamisel võib esineda lühiajalisi nägemishäireid. See tekib veresuhkru taseme muutuste tõttu.

           Teiste sulfonüüluurea preparaatidega seoses on täheldatud järgmisi kõrvaltoimeid: suuri vererakkude hulga
           muutusi ning veresoonte seinte allergilist põletikku, naatriumitaseme langust veres (hüponatreemia),
           maksakahjustuse sümptomeid (nt kollatõbi), mis üldjuhul kadusid sulfonüüluureatega ravi katkestamisel,
           kuid üksikutel juhtudel võivad viia eluohtliku maksakahjustuse tekkeni.

           Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida selles
           infolehes ei ole nimetatud, palun rääkige sellest oma arstile.


           5.    KUIDAS DIAPREL'i SÄILITADA

           Hoida laste eest varjatud ja kättesaamatus kohas.
           Hoida temperatuuril kuni 25°C.
           Ärge kasutage DIAPREL'i pärast kõlblikkusaega, mis on märgitud karbil pärast "Kõlblik kuni:".
           Kõlblikkusaeg viitab kuu viimasele päevale.

           Ravimeid ei tohi ära visata kanalisatsiooni kaudu ega koos majapidamisprügiga. Küsige oma apteekrilt,
           kuidas hävitatakse ravimeid, mida enam ei vajata. Need meetmed aitavad kaitsta keskkonda.


           6.    LISAINFO

           Mida DIAPREL sisaldab
           -  Toimeaine on gliklasiid. Üks tablett sisaldab 80 mg gliklasiidi.
           -  Abiained on glütserüülbehenaat, laktoosmonohüdraat, povidoon, kolloidne veevaba ränidioksiid,
           magneesiumstearaat.

           Kuidas DIAPREL välja näeb ja pakendi sisu
           DIAPREL on ümmargune, lame, valge tablett, mille ühel poolel on ristpoolitusjoon.
           DIAPREL on saadaval 60 tabletiga blisterpakendis (PVC/alumiinium).

           Müügiloa hoidja ja tootja:
           Müügiloa hoidja:
           Les Laboratoires Servier
           22 rue Garnier
           92200 Neuilly-sur-Seine
           Prantsusmaa

           Tootjad :
           Les Laboratoires Servier Industrie
           905, route de Saran
           45520 Gidy
           Prantsusmaa

           või



                                                         5


          Servier (Ireland) Industries Ltd.
           Gorey Road
           Arklow - Co. Wicklow
           Iirimaa


           Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.
           Servier Laboratories OÜ
           Rotermanni 8, 10111 Tallinn
           Tel: +372 664 5040

           Infoleht on viimati kooskõlastatud aprillis 2011






































                                                         6
