

                             PAKENDI INFOLEHT: INFORMATSIOON KASUTAJALE
                                       Ringer acetate Fresenius, infusioonilahus

           Enne ravimi kasutamist lugege hoolikalt infolehte.
           Hoidke infoleht alles, et seda vajadusel uuesti lugeda.

           Järgnev informatsioon on mõeldud peamiselt meditsiinipersonalile või tervishoiutöötajale.
           Kui teil on lisaküsimusi, pidage palun nõu arsti või apteekriga.


           Ravimvorm ja toimeaine sisaldus
           1000 ml lahust sisaldab 5,9 g naatriumkloriidi, 4,15 g naatriumatsetaati, 0,3 g kaaliumkloriidi, 0,29 g
           kaltsiumkloriidi, 0,2 g magneesiumkloriidi.
           Abiainetena on lisatud äädikhapet vajalikus koguses kuni pH 6,0-ni ja süstevett 1000 ml-ni.
           Lahuse pH on 5,0...7,0, osmolaarsus on umbes 280 mosm/kg.
           Lahuses sisalduvad elektrolüüdid: Na + :  131 mmol/l; Cl - 111 mmol/l; atsetaat - : 30 mmol/l; K + :  4 mmol/l;

           Ca 2+ : 2 mmol/l; Mg 2+ : 1 mmol/l.


           Toime
           Ringer-atsetaatlahuse farmakoloogilised omadused sõltuvad sarnaselt  kõigile mitme-ioonsetele lahustele
           lahuses sisalduvatest ioonidest.
           Naatriumioon  on  organismi  peamine  rakuväline  katioon,  mis  reguleerib  vee  jaotust  organismis,  vee-
           elektrolüütide tasakaalu ja kehavedelike osmootset rõhku. Koos kloriid- ning vesinikkarbonaatioonidega
           osaleb ta organismi happe-alustasakaalu säilitamisel. Kloriidioon on organismi peamine rakuvälise vedeliku
           anioon, mille sisalduse muutumise korral nihkub ka happe-alustasakaal.
           Kaaliumioon on peamine rakusisene katioon, millel on tähtis roll raku happe-alustasakaalu, isotoonilisuse ja
           elektrodünaamiliste  omaduste  säilitamisel.  Kaalium  on  paljude  ensüümreaktsioonide  aktivaator  ja  on
           essentsiaalne  järgmistes  füsioloogilistes  protsessides:  närviimpulsi  edastamine,  südamelihase,  vööt-  ja
           silelihaste kontraktsioonid, maosekretsioon, kudede süntees, süsivesikute ainevahetus.
           Kaltsiumioon  on  tähtis  katioon,  mis  on  essentsiaalne  närvi-,  lihas-  ja  skeletisüsteemi  funktsiooni
           kooskõlastamiseks ning rakumembraanide ja kapillaaride läbilaskvuse tagamiseks. Kaltsium aktiveerib ka
           paljusid ensüümreaktsioone ja füsioloogilisi protsesse (närviimpulsi edastamine, südame, vööt- ja silelihaste
           kokkutõmbed, neerufunktsioon, hingamine ja verehüübivus). Kaltsium reguleerib ka neuromediaatorite ning
           hormoonide  eritumist  ja  deponeerimist,  aminohapete  ainevahetust,  tsüanokobalamiini  (vitamiini  B 12 )
           imendumist ja gastriini sekretsiooni.
           Magneesiumioon  on  pehmetes  kudedes  leiduv  rakusisene  katioon,  paljude  valkude  ja  süsivesikute
           ainevahetusreaktsioonide  kofaktor.  Samuti  osaleb  ta  neurokeemiliste  impulsside  edastamises  ning
           neuromuskulaarse erutuse tekkes.
           Atsetaatioonid muunduvad organismis ekvivalentseks arvuks bikarbonaatioonideks. Vesinikkarbonaatioonid
           metaboliseeruvad ka väljaspool maksa ja seetõttu on atsetaat maksafunktsiooni häirete korral hästi talutav.

           Näidustused
           Hüpovoleemia.
           Väheväljendunud atsidoosi ravi.
           Elektrolüütide kontsentraatide ja ravimite kandjalahus.

           Annustamine ja manustamisviis
           Ringer-atsetaatlahus manustatakse veeni.
           Annus on individuaalne ja sõltub patsiendi seisundist, vanusest, kehakaalust, dehüdratsiooni astmest, vee ja
           elektrolüütide ning happe-leelistasakaalust.
           Täiskasvanutele manustatakse tavaliselt 30…45 ml/kg kehakaalu kohta ööpäevas. Maksimaalne soovitatav
           annus on 3000 ml ööpäevas. Infusioonikiirus on individuaalne, tavaliselt jääb see vahemikku 300...500
           ml/tunnis.

           Vastunäidustused


           Hüpertooniline dehüdratsioon.
           Metaboolne või respiratoorne alkaloos.
           Hüpernatreemia, hüperkloreemia, hüperkaleemia.

           Hoiatused
           Ravimit tuleb ettevaatusega manustada südame- ja neerufunktsiooni häiretega patsientidele.
           Üleannustamise korral on võimalik hüpervoleemia, elektrolüütide ja happe-alustasakaalu häirete tekkimine.
           Ringer-atsetaatlahuse  koostisse  kuuluvad  kaltsium-  ja  magneesiumioonid.  Kui  Ringer-atsetaatlahust
           lisatakse ravimile, milles sisaldub fosfaate, karbonaate või oksalaate, võib toimuda väljasadenemine.

           Kõrvaltoimed
           Madala  kvaliteediga  infusioonisüsteemide  kasutamisel  või  infusioonitehnika  reeglite  rikkumisel  võivad
           tekkida palavik, põletik süstekohal, veenitromboos või flebiit, mis võib levida süstekohalt ka kaugemale.

           Üleannustamine
           Preparaadi kasutamisel soovitatavates kogustes ei ole üleannustamise nähte esinenud. Üleannustamise korral
           tekivad hüpervoleemia, elektrolüütide ja happe-alustasakaalu häired.
           Ravi.  Infusiooni  kohene  peatamine,  diureetikumide  manustamine  koos  seerumi  elektrolüütide  pideva
           jälgimisega, elektrolüütide ja happe-aluse tasakaalu korrigeerimine.

           Säilitamine ja kõlblikkusaeg
           Hoida temperatuuril kuni 25°C.
           Avatud pakend on antiseptilistes tingimustes säilitatuna kasutamiskõlblik 12 tundi.
           Mitte kasutada pärast pakendil märgitud kõlblikkusaja möödumist.
           Hoida laste eest varjatud ja kättesaamatus kohas.

           Pakend
           250  ml,  500  ml  või  1000  ml  infusioonilahust  EuroCap  korgiga  polüetüleenpudelis  ja  1000  ml
           infusioonilahust polüpropüleenkotis.

           Müügiloa hoidja
           Fresenius Kabi Polska Sp. zo.o., ul. Hrubieszowska 2, 01-209 Warzawa, Poola

           Tootja
           Fresenius Kabi Polska Sp.z.o.o., Sienkiewicza 25, 99-300 Kutno, Poola

           Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

           KBM Pharma
           Tähtvere 4
           51007 Tartu
           Tel: +372 733 8080

           Infoleht kaasajastatud
           12. september 2000.

           Infoleht on viimati kooskõlastatud: augustis 2007.
