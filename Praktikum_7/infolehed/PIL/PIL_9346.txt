

                               PAKENDI INFOLEHT: INFORMATSIOON KASUTAJALE

                                TYPHIM Vi, 25 mikrogrammi/0,5 ml süstesuspensioon süstelis
                                            kõhutüüfuse polüsahhariid vaktsiin

                Enne ravimi kasutamist lugege hoolikalt infolehte
                –Hoidke infoleht alles, et seda vajadusel uuesti lugeda.
                -Kui teil on lisaküsimusi, pidage nõu oma arsti või apteekriga.
                -Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet, mida
                selles infolehes ei ole nimetatud, palun rääkige sellest oma arstile või apteekrile.

                Infolehes antakse ülevaade:
                    1.  Mis on Typhim Vi ja milleks seda kasutatakse
                    2.  Mida on vaja teada enne Typhim Vi kasutamist
                    3.  Kuidas Typhim Vi kasutada
                    4.  Võimalikud kõrvaltoimed
                    5.  Kuidas Typhim Vi säilitada
                    6.  Lisainfo

                1. MIS RAVIM ON TYPHIM VI JA MILLEKS SEDA KASUTATAKSE

                Typhim Vi on süstesuspensioon süstelis. See vaktsiin on ette nähtud täiskasvanutele ja lastele üle 2
                aasta vanuselt reisimisel endeemilisse piirkonda.

                2. MIDA ON VAJA TEADA ENNE TYPHIM VI KASUTAMIST

                Ärge kasutage TYPHIM VI, kui teil või teie lapsel
                -on allergia mõne vaktsiini koostisosa suhtes
                -on palavik, äge haigus, kroonilise haiguse ägenemine (sellisel juhul tuleb vaktsineerimine edasi lükata)

                Eriline ettevaatus on vajalik Typhim Vi’ga
                -Seda vaktsiini ei tohi manustada intravaskulaarselt: veenduge, et nõel ei ole veresoones.
                -See vaktsiin kaitseb Salmonella typhi, mitte Salmonella paratyphi A ja B vastu.
                -See vaktsiin ei ole ette nähtud alla 2 aastastele lastele kuna immuunvastus võib jääda ebapiisavaks.

                Kasutamine koos teiste ravimitega
                Typhim Vi võib manustada samaaegselt teiste vaktsiinidega (A-hepatiidi, kollapalaviku, difteeria,
                teetanuse, poliomüeliidi, marutõve, meningokoki A+C ja B-hepatiidi vaktsiiniga) kasutades erinevaid
                süstekohti erinevatel jäsemetel.

                Rasedus ja imetamine
                Vaktsiini mõjust rasedatele on andmeid vähe, mistõttu soovitatakse igal konkreetsel juhul kaaluda
                raseda vaktsineerimise vajalikkust sõltuvalt epidemioloogilisest olukorrast.
                Typhim Vi võib kasutada imetamise ajal.

                Autojuhtimine ja masinatega töötamine
                Pole asjakohane.

                Oluline teave mõningate Typhim Vi koostisosade suhtes
                Pole asjakohane.

                Informeerige oma arsti või apteekrit kõigist hiljuti kasutatud ravimitest ka siis kui tegemist on
                käsimüügiravimitega.

                3. KUIDAS TYPHIM VI KASUTADA


               Kasutamiseks täiskasvanutele ja lastele üle 2 eluaasta.
                Kaitse tagab naha alla või lihasesse tehtud üks süst. Juhul, kui tüüfusega kokkupuutumise oht püsib,
                tuleb revaktsineerimine läbi viia iga 3 aasta järel.
                Lapsi ja täiskasvanuid vaktsineeritakse ühtse skeemi kohaselt.

                Annustamine ja manustamisviis:
                Veenduge, et nõel ei ole veresoones. Manustada naha alla või lihasesse. Vaktsiin on adsorbeeritud,
                enne manustamist loksutage viaali homogeense suspensiooni saamiseni, vältida vahu teket!

                4. VÕIMALIKUD KÕRVALTOIMED

                Nagu kõik ravimid, võib ka Typhim Vi põhjustada kõrvaltoimeid, kuigi kõigil neid ei teki.

                Kõrvaltoimed on mõõdukad ja lühiajalised. Enamasti paiksed nähud (valulikkus, sügelus, punetus).
                Harvem esinevad üldised nähud (palavik, peavalu, nõrkus, liiges- ja lihasvalulikkus, iiveldus,
                kõhuvalu). Väga harva esinevad ülitundlikkusreaktsioonid (sügelus, lööve, nõgestõbi).
                Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet, mida
                selles infolehes ei ole nimetatud, palun rääkige selles toma arstile või apteekrile.

                5. KUIDAS TYPHIM VI SÄILITADA
                Hoida laste eest varjatud ja kättesaamatus kohas.
                Hoida külmkapis (temperatuuril +2…8°C). Mitte hoida sügavkülmas.
                Ärge kasutage Typhim Vi pärast kõlblikkusaega, mis on märgitud karbile. Kõlblikkusaeg viitab kuu
                viimasele päevale.

                Ravimeid ei tohi ära visata kanalisatsiooni kaudu ega koos majapidamisprügiga. Küsige oma apteekrilt,
                kuidas hävitatakse ravimeid, mida enam ei vajata. Need meetmed aitavad kaitsta keskkonda.

                6. LISAINFO

                Mida Typhim Vi sisaldab
                Üks annus (0,5ml) sisaldab Salmonella typhi (Ty2 tüvi) polüsahhariid 25 mikrogrammi
                Abiained on fenool ja soola puhverlahus: naatriumkloriid, naatriumfosfaat, kaaliumfosfaat, süstevesi.

                Kuidas Typhim Vi välja näeb ja pakendi sisu
                0,5 ml süstelahust süstelis. Pakendis 1 süstel.

                Müügiloa hoidja
                Sanofi Pasteur SA
                2, avenue Pont Pasteur
                69007 Lyon
                Prantsusmaa

                Tootjad
                Sanofi Pasteur SA
                2, avenue Pont Pasteur
                69007 Lyon
                Prantsusmaa

                SANOFI-AVENTIS Zrt.
                1225 Budapest,
                Campona u.1. (Harbor Park)
                Ungari


               Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

                Müügiloa hoidja esindaja Eestis :
                Sanofi Pasteur
                Pärnu mnt 139 E/2
                11317 Tallinn

                Infoleht on viimati kooskõlastatud aprillis 2009
