

                                PAKENDI INFOLEHT: INFORMATSIOON KASUTAJALE

                               Climara 50 mikrogrammi/24 tunnis transdermaalne plaaster
                                                     Östradiool


                 Enne ravimi kasutamist lugege hoolikalt infolehte.
                 -  Hoidke infoleht alles, et seda vajadusel uuesti lugeda.
                 -  Kui teil on lisaküsimusi, pidage nõu oma arsti või apteekriga.
                 -  Ravim on välja kirjutatud teile. Ärge andke seda kellelegi teisele. Ravim võib olla neile
                     kahjulik, isegi kui haigussümptomid on sarnased.
                 -  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                     mida selles infolehes ei ole nimetatud, palun rääkige sellest oma arstile või apteekrile.

                 Infolehes antakse ülevaade:
                 1.   Mis ravim on Climara ja milleks seda kasutatakse
                 2.   Mida on vaja teada enne Climara kasutamist
                 3.   Kuidas Climara’t kasutada
                 4.   Võimalikud kõrvaltoimed
                 5.   Kuidas Climara’t säilitada
                 6.   Lisainfo


                 1.   MIS RAVIM ON CLIMARA JA MILLEKS SEDA KASUTATAKSE

                 Climara on transdermaalne süsteem (plaaster), mida kasutatakse hormoonasendusravis.

                 Climara`t kasutatakse klimakteeriliste vaevuste raviks pärast igakuise vereerituse lõppemist või
                 munasarjade eemaldamist ning osteoporoosi ennetamiseks postmenopausis.

                 Climara sisaldab östradiooli, mis on sarnane inimese loomulikule östradioolile. Plaastrist
                 imendub östradiool läbi naha vereringesse.

                 Klimakteeriumis (naise üleminekuaastatel) väheneb östradiooli tootmine munasarjades. Kuigi
                 klimakteerium on loomulik, põhjustab see sageli häirivaid sümptomeid, mille põhjuseks on
                 hormoonide vähenev tootmine munasarjades. Lisaks võib vanemas eas mõnedel naistel
                 hormoonide vähenenud tootmine munasarjades põhjustada luude hõrenemist (postmenopausaalne
                 osteoporoos).

                 Climara asendab östradiooli, mille tootmise organism on lõpetanud. Östradiool hoiab ära või
                 leevendab ebameeldivaid sümptomeid (klimakteerilised vaevused) nagu kuumahood, higisööstud,
                 unehäired, ärevus, ärritatavus, peapööritustunne, peavalu, samuti uriini pidamatus, tupe kuivus ja
                 põletustunne, valulik seksuaalne vahekord.

                 Kui emakas on alles (teile pole teostatud hüsterektoomiat e. emaka kirurgilist eemaldamist), siis
                 kirjutab arst lisaks teise hormooni, progestageeni, mida tuleb kasutada koos Climara`ga.

                 Osa naisi on vanemas eas osteoporoosist ehk luuhõrenemisest rohkem ohustatud kui teised, see
                 sõltub elustiilist ja põetud haigustest. Kui on vajalik, kirjutab arst teile Climara`t osteoporoosi
                 vältimiseks. Arst selgitab seda teile.



                                                                                                1


                2.MIDA ON VAJA TEADA ENNE CLIMARA KASUTAMIST

                 Ärge kasutage Climara`t:
                 •  kui teil on, on olnud või kahtlustatakse rinnanäärmevähki;
                 •  kui teil on või kahtlustatakse suguhormoonidest sõltuvat kasvajat (nt endomeetriumivähk);
                 •  kui teil esineb ebaselge põhjusega tupekaudset vereeritust;
                 •  kui teil on ravimata emakalimaskesta liigkasv (emakalimaskesta hüperplaasia);
                 •  kui teil on või on olnud venoosne trombemboolia (süvaveenide tromboos, kopsuarteri
                     trombemboolia);
                 •  kui teil on või oli hiljuti arteriaalne trombemboolia (nt stenokardia, südamelihaseinfarkt);
                 •  kui teil on äge maksahaigus või teil on varem olnud maksahaigus, kuni maksafunktsiooni
                     näitajad ei ole normaliseerunud;
                 •  kui te põete porfüüriat;
                 •  kui te olete allergiline (ülitundlik) Climara mõne koostisosa suhtes.

                 Kui mõni neist seisundeist tekib teil esmakordselt Climara kasutamise ajal, lõpetage kohe
                 Climara kasutamine ja konsulteerige oma arstiga.

                 Mida te peate teadma enne, kui alustate Climara kasutamist?

                 Teie arst teeb teile enne ravi alustamist günekoloogilise läbivaatuse, kontrollib teie
                 rinnanäärmeid, mõõdab vererõhku ja vajadusel teeb ka muud uuringud. Samad uuringud viiakse
                 regulaarselt läbi ka ravi ajal.

                 Arst selgitab teile Climara soodsaid toimeid ja võimalikke riskitegureid.

                 Eriline ettevaatus on vajalik ravimiga Climara:

                 Teid tuleb hoolikalt jälgida, kui teil esineb, on varem esinenud ja/või on raseduse ajal või
                 varasema hormoonravi ajal ägestunud ükskõik milline alljärgnevatest seisunditest. Tuleb
                 arvestada, et need seisundid võivad Climara-ravi ajal korduda või ägeneda:

                 •  leiomüoom (emaka fibroidid) või endometrioos;
                 •  trombemboolilised haigused anamneesis või riskifaktorite esinemine (vt allpool);
                 •  östrogeensõltuvate kasvajate riskifaktorid, nt rinnanäärmevähk lähisugulastel;
                 •  hüpertensioon;
                 •  maksahaigused (nt maksaadenoom);
                 •  suhkurtõbi vaskulaarse haaratusega või ilma;
                 •  sapikivitõbi;
                 •  migreen või (tugev) peavalu;
                 •  dissemineerunud erütematoosluupus;
                 •  endomeetriumi hüperplaasia anamneesis;
                 •  epilepsia;
                 •  astma;
                 •  otoskleroos.

                 Põhjused ravi koheseks lõpetamiseks




                                                                                                2


                Ravi tuleb lõpetada vastunäidustuse ilmnemisel ning järgnevate seisundite korral:

                 •  ikterus (naha ja silmavalgete kollasus) või maksafunktsiooni näitajate halvenemine;
                 •  märkimisväärne vererõhu tõus;
                 •  migreenitaolise peavalu esmakordne esinemine;
                 •  rasedus.

                 Endomeetriumi hüperplaasia (emaka limaskesta liigne vohamine)

                 Pikaajaline ravi ainult östrogeenidega tõstab endomeetriumi hüperplaasia ja vähi tekkeriski.
                 Naistel, kellel emakas ei ole eemaldatud, vähendab seda riski oluliselt progestageeni lisamine
                 raviskeemi vähemalt 12 päevaks tsükli kohta.

                 Ravi esimestel kuudel võib esineda läbimurdeveritsust ja määrimist. Kui läbimurdeveritsus või
                 määrimine tekib pärast mõnda aega kestnud ravi või jätkub pärast ravi lõpetamist, tuleb selle
                 põhjuseid uurida.

                 Ainult östrogeeni kasutamine võib põhjustada endometrioosikollete pahaloomulisi muutusi või
                 nende eelset seisundit. Seetõttu tuleb kaaluda progestageenide lisamist östrogeenasendusravile
                 naistel, kellel emakas on eemaldatud endometrioosi tõttu, kui on teada endometrioosikollete
                 jäämine organismi.

                 Rinnanäärmevähk

                 Mõnedes uuringutes on rinnanäärmevähki diagnoositud veidi sagedamini mitu aastat
                 hormoonasendusravi kasutanud naistel. Rinnanäärmevähi risk suureneb kasutusaja pikenedes.
                 Risk võib olla madalam või neutraalne, kui kasutatakse ainult östrogeene sisaldavaid preparaate.
                 Kui naine hormoonasendusravi kasutamise lõpetab, kaob kõrgenenud risk mõne aasta jooksul.
                 Sarnast rinnanäärmevähi diagnoosimise kasvu täheldatakse nt loomuliku menopausi hilinemise,
                 alkoholitarbimise ja rasvumuse korral.

                 Hormoonasendusravi suurendab mammograafia ülesvõtete tihedust. Selle tõttu võib mõnedel
                 juhtudel rinnanäärmevähi avastamine mammograafia teel olla komplitseeritud. Sellest tulenevalt
                 võib teie arst rakendada lisaks mõnda teist rinnanäärmete kontrollimise tehnikat.

                 Venoosne trombemboolia

                 Hormoonasendusravi on seotud venoosse trombemboolia (VTE), st süvaveenide tromboosi või
                 kopsuemboolia tekke kõrgema suhtelise riskiga. Ühes randomiseeritud kontrollitud uuringus ja
                 epidemioloogilistes uuringutes leiti hormoonasendusravi kasutavatel naistel võrreldes
                 mittekasutajatega 2...3 korda kõrgem venoosse trombemboolia risk. Hinnanguliselt esineb naistel,
                 kes hormoonasendusravi ei kasuta, viie aasta jooksul VTE juhtusid 50–59-aastaste naiste seas
                 ligikaudu kolm juhtu 1000 naise kohta ning 60–69-aastaste naiste seas kaheksa juhtu 1000 naise
                 kohta. Viis aastat hormoonasendusravi kasutavatel tervetel naistel on VTE lisajuhtude arv
                 viieaastase perioodi jooksul 50–59-aastaste naiste puhul hinnanguliselt veel 2...6 (parim hinnang
                 4) juhtu 1000 naise kohta ja 60-69-aastaste naiste puhul veel 5...15 (parim hinnang 9) juhtu 1000
                 naise kohta. Venoosse trombemboolia esinemine on tõenäolisem hormoonasendusravi esimesel
                 kasutusaastal kui hiljem.




                                                                                                3


                Patsientidel, kellel on eelsoodumus VTE tekkeks, võib hormoonasendusravi seda riski veelgi
                 suurendada. VTE riskifaktoriteks on venoosse trombemboolia varasem esinemine või venoosne
                 trombemboolia pereliikmetel, tõsine ülekaalulisus, dissemineerunud erütematoosluupuse (SLE)
                 esinemine või korduvad raseduse katkemised. Kui mõni neist kehtib teie kohta, siis öelge seda
                 kindlasti oma arstile.

                 Pikaajaline liikumatus, raske trauma või suur operatsioon võivad VTE riski ajutiselt suurendada.
                 Kui plaanilise operatsiooni järgselt (eelkõige pärast kõhupiirkonna või alajäsemete ortopeedilist
                 lõikust) on ette näha pikaajalist liikumatust, siis teavitage sellest oma arsti. Arst võib paluda teil
                 hormoonasendusravi katkestada 4...6 nädalat enne operatsiooni, et vähendada VTE tekkimise
                 riski. Ravi tohib jätkata, kui liikuvus on täielikult taastunud.

                 Kui teil tekib jala valulik turse, äkiline valu rinnus või hingeldus, tuleb hormoonasendusravi
                 kasutamine lõpetada ja pöörduda kohe arsti poole. Tegemist võib olla varaste VTE nähtudega.

                 Südamehaigused

                 Randomiseeritud  kontrollitud  uuringutes  ei  ole  täheldatud  konjugeeritud  östrogeenide  ja
                 medroksüprogesteroonatsetaadi(MPA)  kombinatsiooni pideva  kasutamise kasulikkust
                 kardiovaskulaarsüsteemile.  Kahes  suures  kliinilises  uuringus  täheldati  südamehaiguste  riski
                 võimalikku suurenemist HAR-i kasutamise esimesel aastal  ja üldise kasu puudumist. Ei ole
                 kindel,  kas need  uurimistulemused laienevad ka teistele  hormoonasendusravis  kasutatavatele
                 ravimitele, kuna andmeid selle kohta on piiratult.

                 Insult

                 Ühes ulatuslikus randomiseeritud kliinilises uuringus leiti, et tervetel naistel on ravi ajal
                 konjugeeritud östrogeenide ja MPA pideva kombinatsiooniga isheemilise insuldi risk suurenenud.
                 Hinnanguliselt esineb hormoonasendusravi mittesaavatel naistel viie aasta jooksul insuldijuhtusid
                 50–59-aastaste naiste hulgas umbes kolm juhtu 1000 naise kohta ja 60–69-aastaste naiste hulgas
                 11 juhtu 1000 naise kohta. Viis aastat konjugeeritud östrogeene ja MPA kasutavatel naistel on
                 insuldi lisajuhtude arv viieaastase perioodi jooksul 50–59-aastaste naiste puhul hinnanguliselt
                 veel 0...3 (parim hinnang 1) juhtu 1000 naise kohta ja 60–69-aastaste naiste puhul veel 1...9
                 (parim hinnang 4) juhtu 1000 naise kohta. Ei ole teada, kas suurenenud risk laieneb ka teistele
                 hormoonasendusravis kasutatavatele ravimitele.

                 Munasarjavähk

                 Mõnedes epidemioloogilistes uuringutes on ainult östrogeeni sisaldavate hormoonasendusravi
                 preparaatide pikaajalist kasutamist (vähemalt 5–10 aastat) eemaldatud emakaga naistel seostatud
                 munasarjavähi tekkimise suurenenud riskiga. Ei ole teada, kas kombineeritud
                 hormoonasendusravi pikaajaline kasutamine põhjustab teistsugust riski kui östrogeeni
                 monoteraapia.

                 Muud seisundid

                 Järgmistel juhtudel peab arst teid hoolikalt jälgima:

                 -  kui teil esineb neeruhaigusi, lõppstaadiumis neerupuudulikkus või südametalitluse häired;
                 -  kui teil esineb HAR-i ajal hüpertriglütserideemia (kõrge triglütseriidide tase veres), kuna see
                     võib harvadel juhtudel põhjustada kõhunäärme põletikku.


                                                                                                4


                Aeg-ajalt võivad esineda kloasmid, seda eriti naistel, kellel on varem esinenud
                 raseduspigmentlaike. Naised, kellel on kalduvus kloasmide tekkele, peaksid hormoonasendusravi
                 ajal minimeerima päikese- ning ultraviolettkiirguse käes olemist.

                 Päriliku angioödeemiga naistel võivad eksogeensed östrogeenid indutseerida või ägestada
                 angioödeemi sümptomeid.

                 Rasedus ja imetamine

                 Climara ei ole näidustatud raseduse ega rinnaga toitmise ajal. Kui patsient rasestub Climara-ravi
                 ajal, tuleb ravi kohe katkestada.

                 Autojuhtimine ja masinatega töötamine:

                 Ravi Climara`ga ei sega autojuhtimist ja masinatega töötamist.

                 Kasutamine koos teiste ravimitega

                 Suukaudseid rasestumisvastaseid vahendeid kasutada ei tohi. Vajadusel tuleks nõu pidada oma
                 arstiga, et valida sobiv meetod.

                 Mõned ravimid võivad vähendada hormoonasendusravimi toimet. Siia kuuluvad epilepsia
                 ravimid (nt fenütoiin, fenobarbitaal, karbamasepiin) ja infektsioonivastased ained (nt rifampitsiin,
                 rifabutiin, nevirapiin, efavirens). Toime võib tugevneda ritonaviiri ja nelfinaviiri mõjul.
                 Naistepuna (Hypericum perforatum) sisaldavad taimsed preparaadid võivad samuti vähendada
                 Climara toimet.
                 Muutused Climara toimeaine ainevahetuses võivad põhjustada ebaregulaarseid vereeritusi.

                 Palun informeerige oma arsti või apteekrit, kui te kasutate või olete hiljuti kasutanud mingeid
                 muid ravimeid, kaasa arvatud ilma retseptita ostetud ravimeid.

                 Hormoonasendusravi võib mõjutada osade laboratoorsete testide tulemusi. Alati informeerige
                 arsti või laboratooriumi töötajaid sellest, et te kasutate Climara`t.


                 3.   KUIDAS CLIMARA’T KASUTADA

                 Kui te hetkel ei kasuta hormoonasendusravi, võite alustada Climara kasutamist kohe.

                 Kui te aga kasutate mõnda teist tüüpi hormoonasendusravi, alustage Climara kasutamist järgmisel
                 päeval pärast eelmise ravi lõpetamist või siis, kui teie arst seda ütleb.

                 Kui emakas on alles (teile pole teostatud hüsterektoomiat e. emaka kirurgilist eemaldamist), siis
                 kirjutab arst lisaks teise hormooni, progestageeni ning selgitab teile, kuidas seda võtta.

                 •  Manustamisviis

                 Plaaster tuleb asetada puhtale ja kuivale nahale, soovitatavalt kehatüvele või tuharale. Climara
                 plaastrit ei tohi asetada rindadele või rindade lähedale. Piirkond, kuhu plaaster asetatakse, ei tohi
                 olla rasvane, kahjustatud ega ärritatud. Taljepiirkonda tuleks vältida, kuna kitsas riietus võib
                 plaastri lahti hõõruda.


                                                                                                5


                Võtke plaaster pakendist välja. Eemaldage kaitsekile ning suruge plaaster peopesaga vastu nahka
                 umbes 10 sekundi jooksul. Veenduge, et kontakt nahaga on hea, seda eriti plaastri servadel.

                 Plaaster jääb sellele asukohale 7 päevaks, seejärel tuleb see eemaldada ning asetada uus plaaster
                 uuele kohale.

                 Kui plaaster on asetatud korralikult, võite käia vannis või duši all nagu tavaliselt. Vältida tuleks
                 väga kuuma vannivee kasutamist ja saunas käimist, kuna plaaster võib nahalt eemalduda.

                 Plaastrit kasutatakse tavaliselt pidevalt, kuid arst võib soovitada teil kasutada plaastrit tsükliliselt.
                 Sel juhul kasutatakse 3 nädala jooksul üks plaaster nädalas ning sellele järgneb 7-päevane
                 intervall, millal plaastrit ei kasutata.

                 Kui teil on emakas alles, tekib tavaliselt 2...3 päeva pärast lisaks manustatava progestageeni
                 kasutamise lõpetamist menstruatsioonilaadne vereeritus.

                 Palun järgige neid kasutamisjuhiseid, muidu pole Climara toime täielik.

                 Kui te unustate Climara’t kasutada

                 Kui te unustasite plaastri nahale asetada, tuleb seda teha kohe, kui see teile meenub. Järgmine
                 plaaster asetage nahale pärast tavalist 7-päevast intervalli.

                 Juhul kui plaaster mingil põhjusel enne 7. päeva eemaldub, tuleb see uuesti nahale asetada. Kui
                 vana plaastrit ei õnnestu korralikult nahale kinnitada, kasutage uut plaastrit. Kui nahale asetatakse
                 uus plaaster, kasutatakse seda 7-päevase kasutusaja allesjäänud päevade ajal.

                 Kui aga kaotasite plaastri või unustasite plaastri nahale asetada ning vahele jäävad mõned päevad,
                 võib tekkida ebaregulaarne vereeritus.

                 Kui te kasutate Climara’t rohkem kui ette nähtud

                 Üleannustamine on ebatõenäoline, kuid selle ilmnemise korral võivad esineda iiveldus ja
                 oksendamine. Plaastri eemaldamise järgselt võib esineda vähene tupekaudne vereeritus.
                 Spetsiifiline ravi pole vajalik, kuid vajadusel peaksite konsulteerima oma arstiga.


                 4.   VÕIMALIKUD KÕRVALTOIMED

                 •  Tõsised kõrvaltoimed

                 Climara kasutamisega seotud tõsiseid kõrvaltoimeid ja nendega seotud sümptomeid on
                 kirjeldatud pealkirja all “Mida on vaja teada enne Climara kasutamist”. Palun lugege seda punkti
                 lisainformatsiooni saamiseks ja vajadusel konsulteerige koheselt oma arstiga.

                 •  Teised võimalikud kõrvaltoimed

                 Nagu kõik ravimid, võib ka Climara põhjustada kõrvaltoimeid, kuigi kõigil neid ei teki. Mõnedel
                 patsientidel võib Climara tekitada nahaärritust alal, kuhu on asetatud plaaster. Esimestel
                 kasutuskuudel võib esineda vähest tupekaudset vereeritust (läbimurde vereeritust või määrimist)


                                                                                                6


                ja rindade tundlikkust või suurenemist. Need nähud on tavaliselt ajutised ja pideva raviga need
                 nähud kaovad. Kui seda ei juhtu, pöörduge arsti poole.

                   Organsüsteem               Kliiniliste uuringute käigus esinenud Turustamis-
                                                         kõrvaltoimed              järgselt teatatud
                                                   Sage             Aeg-ajalt       kõrvaltoimed

                                              (≥ 1/100, < 1/10) (≥ 1/1000, < 1/100)
                   Üldised häired         Valu                 Väsimus,
                                                                kõrvalekalded
                                                                laboratoorsetes
                                                                näitajates 1 , jõuetus 1 ,

                                                                palavik 1 , gripilaadne

                                                                sündroom 1 , halb

                                                                enesetunne 1

                   Südame häired ja                            Migreen,            Tserebraalsed
                   vaskulaarsed häired                         südamepekslemine,   isheemilised
                                                                veenipõletik 1 ,   häired

                                                                hüpertensioon 1

                   Seedetrakti häired     Kõhugaasid, iiveldus Söögiisu tõus,      Kõhuvalu,
                                                                kõhukinnisus,      kõhupuhitus
                                                                seedehäire 1 ,     (abdominaalne

                                                                kõhulahtisus 1 ,   distensioon),

                                                                rektaalne häire 1  kolestaatiline

                                                                                   ikterus
                   Ainevahetus- ja        Turse, kehakaalu tõusHüper-
                                                                kolesteroleemia 1
                   toitumishäired
                                                                Purpur 1
                   Vere ja lümfisüsteemi
                   häired
                   Lihas-skeleti ja sidekoe                    Liigesehäired,
                   kahjustused                                 lihaskrambid
                                                                Hingeldus 1 , nohu 1
                   Respiratoorsed häired
                   Närvisüsteemi häired   Depressioon,         Ärevus, unetus,     -
                                           peapööritustunne,   apaatia,
                                           närvilisus, letargia,emotsionaalne
                                           peavalu, suurenenud labiilsus,
                                           higistamine,        keskendumisvõime
                                           kuumahood           häirumine,
                                                                tundlikkuse häired ,
                                                                libiido muutused,
                                                                eufooria 1 , treemor 1 ,

                                                                agitatsioon 1

                   Naha ja nahaaluskoe    Manustamiskoha       Akne, alopeetsia,   Kontakt-
                   kahjustused            sügelus, lööve       naha kuivus,        dermatiit,
                                                                rinnanäärme        ekseem, rindade
                                                                healoomuline kasvaja,  valu
                                                                rindade suurenemine,
                                                                rindade hellus, küünte
                                                                kahjustus 1 , naha

                                                                sõlmekesed 1 ,




                                                                                                7
