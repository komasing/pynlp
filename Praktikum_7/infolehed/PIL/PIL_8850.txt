

                             PAKENDI INFOLEHT: INFORMATSIOON KASUTAJALE

                                       Andriol Testocaps, 40 mg pehmekapslid
                                              Testosteroonundekanoaat

              Enne ravimi võtmist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1.   Mis ravim on Andriol Testocaps ja milleks seda kasutatakse
              2.   Mida on vaja teada enne Andriol Testocaps’i võtmist
              3.   Kuidas Andriol Testocaps’i võtta
              4.   Võimalikud kõrvaltoimed
              5.   Kuidas Andriol Testocaps’i säilitada
              6.   Lisainfo



              1.   MIS RAVIM ON ANDRIOL TESTOCAPS JA MILLEKS SEDA KASUTATAKSE

              Andriol Testocaps’i toimeaine, testosteroonundekanoaat, muundub inimorganismis testosterooniks.
              Testosteroon on meessuguhormoon, mis on vajalik meessuguorganite normaalseks kasvuks, arenguks
              ja funktsioneerimiseks ning sekundaarsete sugutunnuste väljakujunemiseks. Testosterooni sisaldavaid
              ravimeid määratakse meestele tavaliselt hormooni asendamiseks sellistel juhtudel, kus organism ise ei
              ole võimeline seda vajalikul määral tootma.


              2.   MIDA ON VAJA TEADA ENNE ANDRIOL TESTOCAPS’I VÕTMIST

              Ärge võtke Andriol Testocaps’i
              -    kui te olete allergiline (ülitundlik) testosteroonundekanoaadi või Andriol Testocaps’i mõne
                   koostisosa suhtes
              -    kui te põete eesnäärme- või rinnanäärmevähki (mehed)

              Eriline ettevaatus on vajalik ravimiga Andriol Testocaps
              Puberteedieelses eas poiste ravimisel peab arst rakendama erilisi ettevaatusabinõusid, kuna liigne
              testosteroon võib põhjustada varast sugulist küpsemist ja pidurdada kasvu. Eriline arstlik järelevalve
              on vajalik ka eakate meeste ravimisel, kuna meessuguhormoonid võivad põhjustada eesnäärme
              suurenemist.
              Meditsiiniline kontroll võib osutuda vajalikuks ka mõnede kaasuvate haiguste korral. Seepärast
              rääkige raviarstile, kui te põete või olete kunagi põdenud järgmisi haigusi:
              -    südamehaigus
              -    neeruhaigus
              -    kõrgvererõhutõbi
              -    epilepsia
              -    migreeni tüüpi peavalud
              -    eesnäärmehäired, nt raskendatud urineerimine

              Võtmine koos teiste ravimitega


                                                        1


             Teised ravimid võivad mõjutada Andriol Testocaps’i toimeid ja Andriol Testocaps võib mõjutada
              teiste ravimite toimet. Te peate rääkima sellest raviarstile või apteekrile, kui te kasutate (või kavatsete
              kasutada) rifampitsiini (antibiootikum), krambivastaseid ravimeid või uinuteid.
              Palun informeerige oma arsti või apteekrit kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.

              Andriol Testocaps’i võtmine koos toidu ja joogiga
              Toit aitab organismil testosteroonundekanoaati omastada. Seepärast tuleb Andriol Testocaps’i võtta
              koos toiduga.

              Rasedus ja imetamine
              Ravimit ei kasutata naistel.

              Autojuhtimine ja masinatega töötamine
              Teadaolevail andmeil ei mõjuta Andriol Testocaps tähelepanu ja keskendumisvõimet.

              Oluline teave mõningate Andriol Testocaps’i koostisainete suhtes
              Ravim sisaldab päikeseloojangukollast FD&C (E110). Võib tekitada allergilisi reaktsioone.
              Ravim sisaldab kastoorõli. Võib tekitada maoärritusnähte ja kõhulahtisust.


              3.   KUIDAS ANDRIOL TESTOCAPS’I VÕTTA

              Võtke Andriol Testocaps’i alati täpselt nii, nagu arst on teile rääkinud. Kui te ei ole milleski kindel,
              pidage nõu oma arsti või apteekriga.

              Tavaliselt on piisavaks algannuseks 120…160 mg (3...4 kapslit) testosteroonundekanoaati ööpäevas
              2…3 nädala jooksul, millele järgneb säilitusannus 40…120 mg (1...3 kapslit)
              testosteroonundekanoaati ööpäevas.
              Andriol Testocaps’i tuleb manustada toiduga. Neelake kapsel alla tervelt, ilma närimata, juues peale
              vett või muud vedelikku.
              Võtke pool ööpäevasest annusest hommikul ja teine pool õhtul. Kui ööpäevane annus moodustub
              paaritust arvust kapslitest, võtke suurem arv kapsleid hommikul.

              Kui teil on tunne, et Andriol Testocaps’i toime on liiga tugev või liiga nõrk, pidage nõu oma arsti või
              apteekriga.

              Kui te võtate Andriol Testocaps’i rohkem kui ette nähtud
              Kui te olete ühe korraga manustanud mitu tabletti, puudub põhjus eriliseks muretsemiseks. Siiski
              peaksite arsti käest nõu küsima.

              Kui te unustate Andriol Testocaps’i võtta
              Ärge võtke kahekordset annust, kui annus jäi eelmisel korral võtmata.

              Kui te lõpetate Andriol Testocaps’i võtmise
              Andriol Testocaps’i ravi lõpetamisel võivad mõne nädalaga taastuda ravile eelnenud kaebused.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka Andriol Testocaps põhjustada kõrvaltoimeid, kuigi kõigil neid ei teki.

              Androgeenraviga on seostatud järgmisi kõrvaltoimeid:
              Puberteedieelses eas poistel:

                                                        2


             Varane suguline areng, erektsioonide sagenemine, peenise suurenemine ja enneaegne luuotste
              sulgumine
              Meestel:
              Priapism ja muud liigse seksuaalse stimulatsiooni nähud, seemnevedeliku moodustumise häire,
              seemnevedeliku koguse vähenemine ja seemnevoolus
              Kõigil patsientidel:
              Vee- ja naatriumipeetus, mis põhjustab tavaliselt turseid jalasäärte ja pahkluu piirkonnas.

              Vähestel patsientidel on Andriol Testocaps’i kasutamise ajal teatatud kõhulahtisusest ja kõhuvalust või
              ebamugavustundest kõhus.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.   KUIDAS ANDRIOL TESTOCAPS’I SÄILITADA

              Hoida laste eest varjatud ja kättesaamatus kohas.

              Hoida temperatuuril kuni 30 °C.
              Mitte hoida külmkapis. Mitte lasta külmuda.
              Hoida originaalpakendis, valguse eest kaitstult.

              Ärge kasutage Andriol Testocaps’i pärast kõlblikkusaega, mis on märgitud karbil, kotikesel ja blistril.
              Kõlblikkusaeg viitab kuu viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta keskkonda.


              6.   LISAINFO

              Mida Andriol Testocaps sisaldab

              -    Toimeaine on testosteroonundekanoaat.
              -    Abiained on kastoorõli ja propüleenglükoollauraat (E477), glütseriin, päikeseloojangukollane
                   (E110, FD&C Yellow nr. 6) ja želatiin.

              Kuidas Andriol Testocaps välja näeb ja pakendi sisu

              Andriol Testocaps kapslid on pehmed, ovaalsed, läikivad, läbipaistvad, oranžid kapslid kollase, õlise
              täidisega.

              Andriol Testocapsi pakend (pappkarp) sisaldab 3, 6 või 12 kotikest, millest igaühes on 1 blister 10
              kapsliga. Karbis 30, 60 või 120 kapslit.

              Müügiloa hoidja ja tootja

              Müügiloa hoidja
              N.V. Organon
              Postbus 20, 5340 BH Oss
              Holland

              Tootja
              Cardinal Health, 74, rue principale, 67930 Beinheim
              Prantsusmaa


                                                        3


             Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              Merck Sharp & Dohme OÜ
              A. H. Tammsaare tee 47
              11316 TALLINN
              Tel.: 6 144 200
              msdeesti@merck.com

              Infoleht on viimati kooskõlastatud augustis 2011.










































                                                        4
