

                                 PAKENDI INFOLEHT: INFORMATSIOON KASUTAJALE
                                                FLUDITEC, 20 mg/ml siirup
                                                       Karbotsüsteiin

                 Lugege infolehte hoolikalt, sest siin on teile vajalikku teavet.
                 Ehkki seda ravimit on võimalik osta ilma retseptita, peate parima ravitulemuse saamiseks võtma
                 Fluditec’i täpselt juhistele vastavalt.
                 -   Hoidke infoleht alles, et seda vajadusel uuesti lugeda.
                 -   Lisainformatsiooni saamiseks pidage nõu oma apteekriga.
                 -   Kui pärast 5 päeva möödumist haigussümptomid süvenevad ega leevendu, peate arstiga ühendust
                      võtma.
                 -   Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet, mida
                      selles infolehes ei ole nimetatud, palun rääkige sellest oma arstile või apteekrile.

                 Infolehes antakse ülevaade:
                 1. Mis ravim on Fluditec ja milleks seda kasutatakse
                 2. Mida on vaja teada enne Fluditec’i võtmist
                 3. Kuidas Fluditec’i võtta
                 4. Võimalikud kõrvaltoimed
                 5 Kuidas Fluditec’i säilitada
                 6. Lisainfo


                 1. MIS RAVIM ON FLUDITEC JA MILLEKS SEDA KASUTATAKSE

                 Fluditec sisaldab toimeainena karbotsüsteiini. Karbotsüsteiinil on röga lahtistav ja mukolüütiline toime,
                 mis tähendab seda, et ta muudab röga vähem kleepuvaks ning seejärel on seda lihtsam välja köhida.

                 Fluditc´i kasutatakse röga lahtistamiseks hingamisteede haiguste korral 2...15-aastastel lastel, kui
                 hingamisteedes on rohkesti raskesti väljaköhitavat röga.


                 2. MIDA ON VAJA TEADA ENNE FLUDITEC’i VÕTMIST

                 Ärge andke lapsele Fluditec’i

                 - kui teie laps on allergiline (ülitundlik) Fluditec’i mõne koostisosa (eriti metüülparahüdroksübensoaadi
                 või teiste parahüdroksübensoaadi soolade) suhtes.
                 - Ärge andke ravimit väikelapsele (alla 2-aastane), sest esineb risk bronhiturse ägenemiseks.

                 Kahtluse korral pidaeg nõu arsti või apteekriga.

                 Eriline ettevaatus on vajalik ravimiga Fluditec
                    -     mädase ja produktiivse köha korral
                    -     kui teie lapsel on kopsutorude või kopsude krooniline haigus.

                 Ärge kasutage ravi ajal karbotsüsteiiniga köhapärrsijaid (mõeldud köha vaigistamiseks) või ravimeid, mis
                 kuivatavad bronhisekreeti.

                 Ravi tuleb sümptomite ägenemise korral katkestada. Sel juhul konsulteerige ravi ülevaatamise suhtes oma
                 arstiga.

                 Kui arst on teile öelnud, et teie laps ei talu teatud suhkruid, konsulteerige enne selle ravimi kasutamist
                 arstiga. Ravim on frukroositalumatuse, glükoosi ja galaktoosi malabsorptsiooni häiretega või sukraas-
                 isomaltaasi vaegusega patsientidele vastunäidustatud.

                 Ettevaatus on vajalik seedetrakti või kaksteistsõrmiksoole haavandi puhul.


                See ravim sisaldab 3,5 g sukroosi ühe 5 ml-ni täidetud mõõtekorgi täie kohta. Sellega peavad arvestama
                 diabeetikud.

                 Ravim sisaldab naatriumi. Iga 5 ml-ni täidetud mõõtekorgi täis sisaldab 13 mg naatriumi. Sellega peavad
                 arvestama madala naatriumisisaldusega dieedil olevad patsiendid.

                 Ravim sisaldab metüülparahüdroksübendoaati (E218) ja aso-värvainet (Päikeseloojangukollane FCF
                 (E110)). Need võivad põhjustada allergilisi reaktsioone.

                 Võtmine koos teiste ravimitega
                 Palun informeerige arsti või apteekrit, kui teie laps kasutab või on hiljuti kasutanud mingeid ravimeid,
                 kaasa arvatud ilma retseptita ostetud ravimeid.
                 Ärge kasutage koos köharefleksi pärssivate ravimitega.

                 Rasedus ja imetamine
                 Enne ravimi kasutamist pidage nõu oma arsti või apteekriga.
                 Kuna ravimi kasutamise ohutust raseduse ja rinnaga toitmise ajal ei ole kindlaks tehtud, tuleks ravimi
                 kasutamist neil perioodidel vältida, väljaarvatud kindla näidustuse olemasolul.

                 Autojuhtimine ja masinatega töötamine
                 Fluditec ei oma teadaolevalt toimet autojuhtimisele ja masinatega töötamisele.

                 Oluline teave mõningate Fluditec’i koostisainete suhtes
                 Madala suhkrusisaldusega dieedil olevad isikud või diabeetikud peavad arvesse võtma suhkru kogust ühe
                 annuseühiku kohta: 3,5 g sukroosi ühe lusikatäie kohta.


                 3. KUIDAS FLUDITEC’i VÕTTA

                 Ainult lastele

                 Üks 5 ml-ni täidetud mõõtekorgitäis sisaldab 100 mg karbotsüsteiini.
                 5...15-aastased lapsed: 1 mõõtekorgitäis (5 ml-ni täidetud) 3 korda päevas.
                 2…5-aastased lapsed: 1 mõõtekorgitäis (5 ml-ni täidetud 2 korda päevas.

                 Kui pärast 5 päeva möödumist haigussümptomid süvenevad ega leevendu, peate arstiga ühendust võtma

                 Kui teil on tunne, et Fluditec’i toime on liiga tugev või liiga nõrk, pidage nõu oma arsti või apteekriga.

                 Kui te võtate Fluditec’i rohkem kui ette nähtud
                 Üleannustamise kahtluse korral pöörduge viivitamatult arsti poole. Võtke ravimi pakend arsti juurde
                 kaasa.

                 Kui te unustate Fluditec’i kasutada
                 Ärge andke lapsele kahekordset annust, kui annus jäi eelmisel korral võtmata.
                 Kui teil on lisaküsimusi selle ravimi kasutamise kohta, pidage nõu oma arsti või apteekriga.


                 4. VÕIMALIKUD KÕRVALTOIMED

                 Nagu kõik ravimid, võib ka Fluditec põhjustada kõrvaltoimeid, kuigi kõigil neid ei teki.
                 Võivad tekkida seedetrakti häired (kõhuvalu, iiveldus, kõhulahtisus). Kui need kõrvaltoimed ilmnevad, on
                 soovitatav annust vähendada.

                 Aeg-ajalt on tekkinud nahalööve ja allergilised nahareaktsioonid (kihelus, põletikuline nahalööve,
                 nõgeslööve, paikne nahaturse).


                Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida selles
                 infolehes ei ole nimetatud, palun rääkige sellest oma arstile või apteekrile.


                 5. KUIDAS FLUDITEC’i SÄILITADA

                 Hoida laste eest varjatud ja kättesaamatus kohas.
                 Ärge kasutage Fluditec’i pärast kõlblikkusaega, mis on märgitud pudelil. Kõlblikkusaeg viitab kuu
                 viimasele päevale.
                 Ravimeid ei tohi ära visata kanalisatsiooni kaudu ega koos majapidamisprügiga. Küsige oma apteekrilt,
                 kuidas hävitatakse ravimeid, mida enam ei vajata. Need meetmed aitavad kaitsta keskkonda.


                 6. LISAINFO

                 Mida Fluditec sisaldab:
                 Toimeaine on karbotsüsteiin. Siirupi 1 ml sisaldab 20 mg (2%) karbotsüsteiini.
                 - Abiained on:
                 Sahharoos, banaani maitseaine*, metüülparahüdroksübensoaat, glütserool, naatriumhüdroksiid,
                 päikeseloojangukollane FCF( E110) , puhastatud vesi.
                 - *Banaaniaroomi koostis: atsetaldehüüd, bensüülatsetaat, trans-heks-2-enüülatsetaat, heksüülatsetaat,
                 isomüülatsetaat, isobutüülatsetaat, atsetoiin, atsetüülhape, isovaleerhape, 2-metüülbutüürhape,
                 amüülalkohol, isoproparool, isoamüülalkohol, fenüületanool, propioonaldehüüd, n-butanool,
                 butüüraldehüüd, butüüöbutüraat, amüül/isomüülbutüraat, etüülbutüraat, isoamüülbutüraat,
                 isobutüülbutüraat, metüültsinnamaat, eugenool, butüülformiaat, trans-hekseen-2-al, cis-3-heksenool, 4-
                 hüdroksü-2,5-dimetüül-3(2H)-furanoon, PG, linalüülisobutüraat, isoamüülisovaleraat, 2-oktanool,
                 isobutüülproprionaat, propüleenglükool, vaniliin.

                 Kuidas Fluditec välja näeb ja pakendi sisu
                 Siirup 125 ml klaaspudelis 20 ml polüpropüleenist mõõtetopsiga.


                 Müügiloa hoidja
                 Laboratoire INNOTECH INTERNATIONAL
                 22, avenue Aristide Briand
                 94 110 ARCUEIL
                 Prantsusmaa

                 Tootja
                 Innothera Chouzy
                 Rue Rene Chantereau-
                 L'Isle Vert-41150
                 Chouzy Sur Cisse
                 Prantsusmaa

                 Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.
                 OÜ Retlando
                 Aisa 8
                 80017 Pärnu
                 Tel. 5136092

                 Infoleht viimati kooskõlastatud: oktoobris 2011
