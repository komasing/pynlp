

                             PAKENDI INFOLEHT: INFORMATSIOON KASUTAJALE

                                           Akne BP 5, 50 mg/ml emulsioon
                                                 Bensoüülperoksiid

              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks kasutama
              Akne BP 5 täpselt juhistele vastavalt.
              -    Hoidke infoleht alles, et seda vajadusel uuesti lugeda.
              -    Lisainformatsiooni saamiseks pidage nõu oma apteekriga.
              -    Kui haigussümptomid süvenevad ega leevendu, peate oma arstiga ühendust võtma.
              -    Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Akne BP 5 ja milleks seda kasutatakse
              2.   Mida on vaja teada enne Akne BP 5 kasutamist
              3.   Kuidas Akne BP 5 kasutada
              4.   Võimalikud kõrvaltoimed
              5    Kuidas Akne BP 5 säilitada
              6.   Lisainfo


              1.   MIS RAVIM ON AKNE BP 5 JA MILLEKS SEDA KASUTATAKSE

              Akne BP 5 on välispidiselt kasutatav aknevastane ravim. Kooriva toime abil hoiab see ära rasupunnide
              (komedoonide) tekke. Ravim pidurdab rasu tootmist ja selle tulemusena vähendab naha rasvasust.
              Lisaks sellele takistab ravim aknega kaasnevate bakterite kasvu, mille tulemusena leevenevad
              põletikunähud kiiresti.
              Akne BP 5 kasutatakse akne paikseks raviks.

              2.   MIDA ON VAJA TEADA ENNE AKNE BP 5 VÕTMIST KASUTAMIST

              Ärge kasutage Akne BP 5
              -    kui te olete allergiline peroksiidide või ravimi teiste koostisainete suhtes.
              Vältige ravimi sattumist silma, kulmudele, huultele ja limaskestadele.

              Eriline ettevaatus on vajalik ravimiga Akne BP 5
              -  kui te kasutate seda ravimit suu ümbruses ja ninanurkades.
              -  kui ravimit kasutavad patsiendid, kellel on varem esinenud allergilisi nahahaiguseid (nt atoopiline
                 dermatiit), eriti need, kellel on kuiv nahk või vähenenud rasu tootmine.
              -  kui samal ajal kasutatakse teisi aknevastaseid ravimeid või nahka ärritavaid vahendeid, kuna need
                 võivad Akne BP 5 kõrvaltoimeid süvendada.
              -  Soovitatav on vältida kokkupuudet intensiivse UV-kiirgusega (päevitamine, solaarium), kuna see
                 võib suurendada nahaärritust.
              Palun informeerige oma arsti või apteekrit, kui te põete teisi haigusi, olete allergiline või kasutate teisi
              ravimeid (kaasa arvatud neid, mida olete ostnud ilma retseptita) või kasutate mingeid muid
              välispidiseid ravimeid.
              Bensoüülperoksiidi pleegitava toime tõttu ei tohi Akne BP 5 puutuda kokku kulmude, habeme ega
              juustega. Samuti võib see pleegitada värvilist tekstiilmaterjali.

              Kasutamine koos teiste ravimitega
              Palun informeerige oma arsti või apteekri kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.

              Akne BP 5 kasutamine koos toidu ja joogiga
              Erinõuded puuduvad.

                                                        1


             Rasedus ja imetamine
              Kui te olete rase või soovite rasestuda, võite Akne BP 5 kasutada ainult pärast oma arstiga nõu
              pidamist. Kui te toidate last rinnaga, pidage enne ravimi võtmist nõu oma arsti või apteekriga.

              Autojuhtimine ja masinatega töötamine
              Akne BP 5 ei mõjuta autojuhtimise ega masinate käsitsemise võimet.

              Oluline teave mõningate Akne BP 5 koostisainete suhtes
              Ei ole kohaldatav.


              3.   KUIDAS AKNE BP 5  VÕTTA KASUTADA

              Näol ja ülakehal: ravi algul kanda õhtuti Akne BP 5 õhukese kihina kahjustatud nahapiirkondadele.
              Kui ravi talutakse hästi, kasutada ka hommikuti.
              Akne ravi on pikaajaline. Tavaliselt kestab ravi bensoüülperoksiidiga mõnest nädalast mõne kuuni.
              Enne Akne BP 5 nahale määrimist peske nahk leelisevaba seebiga hoolikalt puhtaks. Liigset naha
              kuivust saab vältida nahahooldusega, kasutades selleks niisutavat emulsiooni. Kui teil on väga tundlik
              nahk, kandke ravi algul iga päev Akne BP 5 nahale vaid mõneks tunniks ja peske seejärel maha või
              kasutage ravimit ainult ülepäeviti.
              Kasutage alati selles infolehes kirjeldatud või teie arsti poolt määratud annust. Kui teie arvates on
              ravimi toime liiga nõrk või liiga tugev, rääkige palun sellest oma arstile või apteekrile.

              Kui te kasutate Akne BP 5 rohkem kui ette nähtud
              Akne BP 5 omaduste tõttu on üleannustamine praktiliselt võimatu.

              Kui te unustate Akne BP 5 kasutada
              Võite selle üle nõu pidada oma arsti või apteekriga.

              Kui te lõpetate Akne BP kasutamise
              Ohtlikke toimeid pole kirjeldatud.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka Akne BP 5 põhjustada kõrvaltoimeid, kuigi kõigil neid ei teki.

              Harva võib esineda ülitundlikkusreaktsioone. Sageli tekivad ravi ajal lokaalne punetus, kerge
              põletustunne ja naha ketendus. Need ravimile iseloomulikud omadused on seotud tema
              toimemehhanismiga, mida saab leevendada kergelt rasvase alkoholivaba baasemulsiooniga. Kui need
              reaktsioonid, nt pinges või kuiv nahk, naha punetus või põletustunne, on ravi algul liiga tugevad,
              kestavad kauem kui üks nädal või kui ilmnevad ülitundlikkusreaktsioonid (allergia), peate
              konsulteerima oma arstiga ja vajadusel ravimi kasutamise katkestama. Ägedate reaktsioonide
              taandumisel võite enamikel juhtudel ravimi kasutamist jätkata, kandes ravimit nahale harvem.
              Kui Akne BP 5 satub kogemata silma, suhu või ninna – mis võib põhjustada punetust ja põletustunnet
              – soovitame teil neid piirkondi ohtra veega loputada.
              Pikaajaline ravi võib põhjustada naha kuivust.
              Kui täheldate endal mistahes kõrvaltoimeid, mida ei ole loetletud selles infolehes, informeerige sellest
              oma arsti või apteekrit.


              5.    KUIDAS AKNE BP 5 SÄILITADA



                                                        2


             Hoida laste eest varjatud ja kättesaamatus kohas.
              Hoida temperatuuril kuni 25ºC.
              Ärge kasutage Akne BP 5 pärast kõlblikkusaega, mis on märgitud karbil pärast „Kõlblik kuni”.
              Kõlblikkusaeg viitab kuu viimasele päevale.
              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO

              Mida Akne BP 5 sisaldab
              -    Toimeaine on bensoüülperoksiid. 1 ml emulsiooni sisaldab 50 mg bensoüülperoksiidi.
              -    Abiained on makrogoolstearaat, vedel parafiin, dimetikoon, naatriumedetaat, puhastatud vesi.

              Kuidas Akne BP 5  välja näeb ja pakendi sisu
              55 ml emulsiooni pudelis.

              Müügiloa hoidja ja tootja

              Müügiloa hoidja
              Spirig Baltikum Lithuanian – Swiss Ltd., Maironio g. 13-7, 3000 Kaunas, Leedu

              Tootja
              Spirig Pharma Ltd., 4622 Egerkingen, Šveits

              Ravimipartii vabastamise eest vastutav tootja
              Spirig Baltikum Lithuanian – Swiss Ltd., Maironio g. 13-7, 3000 Kaunas, Leedu


              Infoleht on viimati kooskõlastatud augustis 2009























                                                        3
