

                             PAKENDI INFOLEHT: INFORMATSIOON KASUTAJALE

                             VALOCORDIN DIAZEPAM 10mg/ml suukaudsed tilgad, lahus
                                                    diasepaam

              - Enne ravimi kasutamist lugege hoolikalt infolehte.
              - Hoidke infoleht alles, et seda vajadusel uuesti lugeda. Kui teil on lisaküsimusi, pidage palun
              nõu arsti või apteekriga.
              - Ravim on välja kirjutatud teile. Ärge andke seda kellelegi teisele. Ravim võib olla kahjulik
              isegi kui haigussümptomid on sarnased.
              Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
              mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.    Mis ravim on VALOCORDIN DIAZEPAM ja milleks seda kasutatakse
              2.    Mida on vaja teada enne VALOCORDIN DIAZEPAM’i kasutamist
              3.    Kuidas VALOCORDIN DIAZEPAM’i kasutada
              4.    Võimalikud kõrvaltoimed
              5     Kuidas VALOCORDIN DIAZEPAM’i säilitada
              6.    Lisainfo


              1.    MIS ON VALOCORDIN DIAZEPAM JA MILLEKS SEDA KASUTATAKSE


              VALOCORDIN  DIAZEPAM  kuulub  bensodiasepiinide  rühma.  Bensodiasepiine  kasutatakse
              haigusseisundite raviks, millega kaasnevad sisemine pinge, erutus või ärevusseisundid.

              VALOCORDIN DIAZEPAM’i kasutatakse:

              - Ärevusseisundite korral
              - Alkoholi võõrutusnähute korral
              - Skeletilihaste spastilisuse ja spasmide korral

              2. MIDA ON VAJA TEADA ENNE VALOCORDIN DIAZEPAM’i KASUTAMIST


              Ärge võtke VALOCORDIN DIAZEPAM’i kui teil on

                 -  Teadaolev  ülitundlikkus  diasepaami,  teiste  bensodiasepiinide  või  mõne  ravimis  sisalduva
                     abiaine suhtes.
                 -  Äge mürgistus alkoholi-, uinuti- või mõne muu psühhotroopse ravimiga.
                 -  Dekompenseeritud hingamispuudulikkus
                 -  Raske maksapuudulikkus
                 -  Varem esinenud alkohol- või ravimsõltuvus (erandiks on alkoholist võõrutamine)
                 -  Lihasnõrkus (Myasthenia gravis)
                 -  Uneapnoe sündroom (kui hingamine peatub teatud perioodil magamise ajal)
                 -  Alla 6 kuu vanustel lastel

              Eriline ettevaatus on vajalik ravimiga VALOCORDIN DIAZEPAM:

              VALOCORDIN DIAZEPAM’i tuleb kasutada ettevaatlikult liikumisel ja kõndimisel esinevate
              koordinatsioonihäirete (terebellaarne ja spinaalne ataksia) korral.


             VALOCORDIN DIAZEPAM ei ole kasutamiseks nn eksamisituatsioonides ehk olukordades,  mis
              nõuavad kõrgendatud kontsentratsiooni ja tähelepanu.
              Mitte kõik pinge, ärevus ja erutusseisundid ei vaja medikamentoosset ravi. Sageli on need mõne teise
              füüsilise või vaimse haiguse väljenduseks ning neid saab mõjutada teiste meetoditega või põhihaiguse
              raviga.
              Ravi ajal bensodiasepiinidega ei tohi kasutada alkoholi.
              Pikaajalise ravi korral tuleb jälgida vere ja maksanäitajaid.

              Tolerantsuse tekkimine
              Toime kadumine (tolerantsus) võib tekkida pärast bensodiasepiinide korduvat kasutamist pikemalt kui
              mõne nädala jooksul.

              Sõltuvuse tekkimine
              Bensodiasepiinide kasutamine põhjustab psühholoogilist ja füüsilist sõltuvust. See ei kehti mitte ainult
              suurte  annuste  vaid  ka,  terapeutiliste  annuste  kasutamisel.  Sõltuvuse  tekkerisk  suureneb  annuste
              suurenedes ja ravi pikenemisel. Risk on suurem patsientidel, kel on varem esinenud alkoholi, ravimite
              või uimastite sõltuvus.
              Sõltuvuse tekkimise järgselt kaasnevad ravi järsul katkestamisel ärajätunähud. Need võivad avalduda
              peavalu, lihasvalu, ekstreemse ärevuse, pinge, rahutuse, segaduse ning ärrituvusena. Rasketel juhtudel
              võivad tekkida reaalsuse kadumine, isiksuse häired, ülitundlikkus valguse, heli ja füüsilise kontakti
              suhtes,  jäsemete  kangus  ja  tundlikkuse  häired  jäsemetel  (paresteesia),  hallutsinatsioonid  või
              epileptilised seisundid.

              Ärajäämanähud
              Mööduvad  ärajätunähud  (taastekke  fenomen)  võivad  tekkida  ka  pärast  lühiajalise  ravi  järsku
              katkestamist,  mil  ravieelsed  sümptomid  uuesti  ilmnevad.  Nendega  võivad  kaasneda  ka  teised
              reaktsioonid nagu meeleolu muutused, ärevus ja rahutus.
              Kuna  ärajätunähtude  tekkimise  risk  on  suurem  ravi  järsul  katkestamisel,  soovitatakse  annust
              vähendada järk-järgult.

              Amneesia
              Bensodiasepiinid võivad indutseerida ajutise mälu kaotuse (anterograadse amneesia) tekkimist. See
              tähendab, et mitme tunni jooksul pärast ravimi võtmist patsient ei pruugi mäletada teatud toiminguid.
              Risk suureneb annuste tõustes ning seda saab vähendada piisava katkestamatu une võimaldamisega
              7…8 tunni jooksul.

              Psühhiaatrilised ja paradoksaalsed  reaktsioonid
              Bensodiasepiinravi ajal võivad tekkida eriti vanemaealistel patsientidel ja lastel nn paradoksaalsed
              reaktsioonid  (vastupidine  efekt),  nagu  rahutus,  ärrituvus,  agressiivsus,  raev,  halvad  unenäod,
              hallutsinatsioonid,  psühhoosid,  ebaadekvaatne  käitumine  ning  teised  käitumishäired.  Selliste
              sümptomite tekkimisel tuleb ravi diasepaamiga katkestada.

              Patsientide erigrupid
              Bensodiasepiine ei tohi kasutada ainuravina depressiooniraviks või ärevusega kaasneva depressiooni
              raviks. Kui ei kasutada  adekvaatset antidepressiivset  ravi, võivad  teatud  tingimustel depressiooni
              sümptomid tugevneda (suureneb suitsiidirisk).

              Lapsed ja alla 18 aastased noorukid
              Puuduvad piisavad kliinilised andmed diasepaami ohutusest ja efektiivsusest kasutamisel lastel ja alla
              18 aastastel noorukitel. Seetõttu tohib Valocordin Diazepam’i kasutada  lastel  ja alla  18 aastastel
              noorukitel ainult tungiva vajaduse korral ja pärast riski/kasu suhte hoolikat kaalutlemist arsti poolt.

              Vanemaealised patsiendid
              Ettevaatuskasutamisel  on  vajalik vanemaealistel patsientidelning   raske  maksa-  ja
              neerufunktsioonihäirega patsientidel. Vajadusel tuleb annust vähendada. Respiratoorse funktsiooni


             pärssimise  riski  tõttu  soovitatakse  kasutada  väiksemaid  annuseid  ka  kroonilise  respiratoorse
              puudulikkusega patsientidel (hingamisfunktsiooni häirete korral).

              Tähelepanu:  Bensodiasepiinide  kasutamisel  võib  tekkida  psüühiline  ja  füüsiline  ravimsõltuvus.
              Diasepaamravi alustamine või järsk lõpetamine patsientidel kel esineb epilepsia või krambi hoogusid,
              võib esile kutsuda krambihoo või epileptilise seisundi.
              Et ravimi kasutamisel oleks kahju teie tervisele võimalikult väike, palun järgige järgmisi nõuandeid:
              1. Bensodiasepiine kasutada ainult haigusseisundite raviks ja arsti järelvalve all.
              2. Hiljemalt 4-nädalase pideva kasutamise järel peab arst otsustama, kas on vajalik ravi jätkata.
              Pikemaajalise ravi jätkamise korral peab arvestama, et võib tekkida ravimsõltuvus. Kui Te jätkate ravi
              ilma arsti teadmata, võib väheneda võimalus Teid selle ravimiga aidata.
              3. Mitte mingil juhul ärge kasutage suuremaid annuseid kui arst on Teile määranud. Isegi juhul kui
              sooviksite toimet suurendada. Annuste suurendamisel võib ravi lõpptulemus halveneda.
              4. Pikaajalise ravi lõpetamisel võib esineda rahutus, hirmutunne ja unetus. Need ärajätunähud kaovad
              2…3 nädala jooksul.
              5.  Kui  Teil  on  praegu  või  olete  kunagi  varem  olnud  sõltuvuses  alkoholist,  ravimitest  või
              narkootikumidest, ei tohi bensodiasepiine kasutada. Teatage sellest oma arstile.
              6. Ärge kunagi kasutage bensodiasepiine sisaldavaid ravimeid sellepärast, et need on “kellelegi teisel
              aidanud” ja ärge andke kunagi ravimit teisele kasutamiseks.

              Kasutamine koos teiste ravimitega
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.

              Samaaegne  kasutamisel  teiste kesknärvisüsteemi toimivate ravimitega (neuroleptikumid,
              antidepressandid,  uinutid,  narkootilised  preparaadid,  narkootilised  valuvaigistid,  epilepsiavastased
              ravimid ja sedatiivsed uinutid) põhjustab toime vastastikust tugevnemist.
              Kombineerimine narkootiliste valuvaigistitega võib põhjustada eufooriliste toimete intensiivistumist
              ning põhjustada seeläbi sõltuvuse teket.
              Lihastoonust  alandavate  ravimite  toime  tugevneb,  eriti  vanemaealistel  patsientide  ja  suuremates
              annustes (kukkumise risk)
              Disulfiraami (alkoholi võõrutuse ravim), tsimetidiini, omeprasooli (seedetrakti ravimid), propanolooli,
              metoprolooli  (vererõhu  langetamise  ravimid),  fuoksetiini  (depressiooni  ravim),  suukaudsete
              rasestumisvastaste vahendite ning greipfruidi mahla samaaegne manustamine pikendab ja tugevdab
              diasepaami toimet.

              Ensümaatilise induktsiooni tõttu võivad fenobarbitaal ja fenütoiin (sedatiivsed uinutid) kiirendada
              diasepaami metabolismi (toime väheneb). Suitsetajatel võib VALOCORDIN DIAZEPAM’i eritumine
              olla kiirem.

              Teofülliin  (ravim,  mida  kasutatakse  hingamissüsteemi  haiguste  ja  astma  korral)  ja  füsostigmiin
              (kasutatakse mõnikord teatud mürgistuste korral) võivad nõrgendada bensodiasepiinidest indutseeritud
              sedatatsiooni.

              Diasepaam võib inhibeerida levodopa (kasutatakse parkinsonismi ravis) toimet.

              Diasepaami ja tema metaboliitide aeglase eritumise tõttu võivad koostoimed tekkida ka pärast ravi
              lõppemist.

              VALOCORDIN DIAZEPAM’i võtmine koos toidu ja joogiga.
              Samaaegsel alkoholi kasutamisel võivad diasepaami toimed ettearvamatult tugevneda ja muutuda.


              Rasedus ja imetamine
              Enne ravimi kasutamist pidage nõu oma arsti või apteekriga.


             Rasedus
              Raseduse ajal võib VALOCORDIN DIAZEPAM’i kasutada suure ettevaatusega ainult hädavajadusel.
              VALOCORDIN DIAZEPAM’i ravi ajal rasestumisest peab informeerima oma raviarsti, kes otsustab
              ravi jätkamise või lõpetamise vajalikkuse üle.
              Rasedatel  VALOCORDIN  DIAZEPAM’i  pikaajalise  ravi  korral  võivad  vastsündinul  tekkida
              ärajätunähud.  Suuremate  annuste  kasutamisel  enne  sünnitust  võib  vastsündinul  tekkida  madal
              kehatemperatuur (hüpotermia),madal   vererõhk  (hüpotoonia), kerged  hingamishäired ja
              imemisraskused.
              Imetamine
              VALOCORDIN DIAZEPAM’i ei tohi kasutada rinnaga toitmise ajal, kuna ta eritub rinnapiima.
              Ravi vajaduse korral tuleb rinnaga toitmine lõpetada.

              Autojuhtimine ja masinatega töötamine
              Ravi ajal VALOCORDIN DIAZEPAM’iga ärge juhtige autot, sest:
              sedatsioon, amneesia, kontsentratsioonivõime langus, lihasfunktsioonide pärssimine võivad kahjustada
              autojuhtimise ning masinate käsitsemise võimet. Toimeaine ja metaboliitide pikk eliminatsiooniaeg
              organismist võib põhjustada jääknähtude esinemist isegi pärast küllaldaselt pikka uneperioodi. Ravi
              ajal VALOCORDIN DIAZEPAM’iga ärge käsitsege masinaid või mehhanisme.

              Oluline teave mõningate VALOCORDIN DIAZEPAM’i koostisainete suhtes
              See ravim sisaldab 39 mahu% alkoholi.

              3. KUIDAS VALOCORDIN DIAZEPAM’i KASUTADA

              Annustamine, kasutamisviis ja kestvus
              Võtke VALOCORDIN DIAZEPAM’i alati täpselt nii, nagu arst on teile rääkinud. Kui te ei ole
              milleski kindel, pidage nõu oma arsti või apteekriga.

              Annustamine sõltub patsiendi individuaalsest reaktsioonist, vanusest, kehakaalust, haiguse laadist ning
              raskusest. Annus peab olema võimalikult väike ning ravi kestvus võimalikult lühike.

              Kui ei ole määratud teisiti, tavaline annus on:
              Ärevusseisundite sümptomaatiliseks raviks:
              Ambulatoorne ravi:
              Reeglina alustatakse ravi 3  mg  diasepaamiga (vastavalt  9 tilka)  üks kuni  kaks korda päevas (nt
              hommikuti ja õhtuti.). Vajadusel võib annust 5 tilga kaupa suurendada, kuni piisava toime tekkimiseni
              kuni  maksimaalselt 10  mg  diasepaamini  (28 tilka)  jaotatuna  mitmeks  üksikannuseks. Suuremaid
              annuseid  võib  kasutada  ainult  harvadel  juhtudel  (nt.  psühhiaatriliste  ja  neuroloogiliste  häiretega
              patsientidel) ning statsionaarsetes tingimustes. Suurem kogus ööpäevasest annusest tuleb võtta õhtul.

              Statsionaarne ravi:
              Raskete ärevusseisunditega patsientidel võib annust järk-järgult suurendada 20…60 mg diasepaamini
              (vastavalt 56…168 tilka) päevas.

              Skeletilihaste spastilisus
              Ravi alustamisel võtavad täiskasvanud 10…20 mg diasepaami päevas (28…56 tilka) jaotatuna 2…4
              üksikannuseks. Ravi jätkamisel võtavad täiskasvanud 5…10 mg diasepaami päevas (14…28 tilka)
              üksikannusena või jaotatuna kaheks annuseks.

              Alkoholi võõrutusnähud:
              10 mg 3 või 4 korda päevas esimesel ravipäeval, 5 mg 3 või 4 korda teisel ravipäeval. Ravimit võib
              manustada ka ühekordse annusena 5…20 mg, mida võib vajadusel iga 2...4 tunni järel korrata.

              Riskipatsiendid, lapsed ja noorukid:


             Kõrgesvanuses,nõrgestatud organismiga, ajuhaigustega,maksa-,  neeru-, vereringe- ja
              hingamispuudulikkusega patsiendid peavad kasutama poole väiksemaid annuseid, nt ambulatoorsel
              ravil maksimaalselt 5 mg diasepaami (vastavalt 14 tilka).
              Lastel  ja  noorukitel  võib  diasepaami kasutada ainult  erandjuhtudel  (vt  lõik 4.4.)  ja väiksemates
              annustes. Alla 6 kuu vanustel lastel ei tohi diasepaami kasutada.
              Tserebraalse spastilisuse korral kasutatakse lastel annuseid 2...40 mg ööpäevas, annusteks jagatuna.
              Teetanuse korral lihasspasmide kontrollimiseks kasutatakse lastel annuseid 3...10 mg/kg ööpäevas.

              Manustamisviis
              Tilku võtta lahustamata kasutades lusikat või lahustada väheses koguses vees enne või pärast sööki.
              Õhtul tuleb võtta tilku umbes pool tundi enne magamaminekut ning mitte võtta täis kõhuga, kuna see
              võib pikendada ravitoime tekkimist ning pikendada toimet järgmisel hommikul.

              Ravi kestvus
              Üldiselt peaks olema ravi kestvus mõni päev kuni kaks nädalat ning ei tohiks ületada nelja nädalat,
              ravi lõpetamise periood kaasa arvatud.  Ravi kestvust ei tohiks pikendada üle selle perioodi ilma
              patsiendi seisundi hindamiseta.

              Konsulteerige oma raviarsti või apteekriga, kui teile tundub, et Valocordin Diazepam toime on liiga
              tugev või liiga nõrk.

              Kui te võtate VALOCORDIN DIAZEPAM’i rohkem kui ette nähtud
              Kui te olete Valocordin Diazepam’i võtnud rohkem kui ette nähtud, kontakteeruge oma raviarstiga.

              Nagu teiste bensodiasepiinide kasutamisel, ei ole diasepaami üleannustamine reeglina eluohtlik (välja
              arvatud juhul, kui võetud on mitut erinevat ravimit).
              Sõltuvalt  annuse  suurusest  iseloomustab  bensodiasepiinide  mürgistust  üldiselt  kesknärvisüsteemi
              erineva  raskusega  pärssimine, alates  somnoletsusest,  vaimsest  segadusest,  letargiast,  visuaalsetest
              häiretest, düstooniast kuni liigutuste ja kõndimishäireteni (ataksia), teadvuseta oleku, hingamise ja
              tsirkulatoorse  depressiooni,  kuni  kooma  tekkimiseni.  Lisaks  võivad  tekkida  paradoksaalsed
              reaktsioonid (rahutus, hallutsinatsioonid).

              Mürgistuse  ravi  põhineb  sümptomaatilistel  meetmetel:  kerge  mürgistusega  patsientidele  tuleb
              võimaldada magada, jälgides hingamis- ja tsirkulatoorset funktsiooni. Tugeva mürgistuse korral on
              vajalik maoloputus, aktiivsöe manustamine, vereringe stabiliseerimine, ventilatsioon ning intensiivne
              jälgimine.
              Kõrge plasmaproteiinide siduvuse ning suure jaotusmahu tõttu on forsseeritud diureesil või
              hemodialüüsil väike toimeefekt.
              Bensodiasepiinide kesknärvisüsteemi toime vähendamiseks võib kasutada flumaseniili.

              Kui te unustate VALOCORDIN DIAZEPAM tilku võtta
              Sisse võtmata tilku ei tohi võtta nn “tagant järele” topeltannusena. Pidage edaspidi täpselt kinni arsti
              poolt määratud annustest.

              Kui te lõpetate VALOCORDIN DIAZEPAM-i võtmise
              Tuleb vältida VALOCORDIN DIAZEPAM’i pikaajalise või suurte annustega ravi järsku lõpetamist
              ärajätunähtude (taastekke fenomeni) nagu tuju muutused, rahutus, ärevus, tekkimise tõttu.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.

              4. VÕIMALIKUD KÕRVALTOIMED

              Nagu kõik ravimid, võib ka VALOCORDIN DIAZEPAM põhjustada kõrvaltoimeid.
              Kõrvaltoimete hindamine põhineb esinemissageduse järgmistel kriteeriumitel:


             Väga sage (>1/10)
              Sage (>1/100 …<1/10)
              Aeg-ajalt (>1/1000….<1/100)
              Harv (>1/10000…<1/1000)
              Väga harv (<1/10000)
              Sagedus teadmata (ei saa hinnata olemasolevate andmete alusel)

              Immuunsüsteemi häired
              Aeg-ajalt: allergilised nahareaktsioonid (sügelemine, urtikaaria, naha punetus)

              Ainevahetus ja toitumishäired:
              Aeg-ajalt: söögiisu suurenemine

              Psühhiaatrilised häired:
              Väga sage: segasus.
              Aeg-ajalt: rusutus (depressioon), liibido vähenemine.

              Sümptomid võivad olla rohkem väljendunud eelneva depressiooniga patsientidel (vt lõik 4.4).
              Diasepaamravi tuleb katkestada hallutsinatsioonide ja paradoksaalsete reaktsioonide tekkimisel (vt
              lõik 4.4.)
              Bensodiasepiinide kasutamine  isegi terapeutilistes  annustes  võib  põhjustada  sõltuvuse  teket:  ravi
              katkestamine  võib  tekitada  ärajätunähtusid  või  taastekke  fenomeni.  Diasepaami  korduval  või
              pikaajalisel kasutamisel võib tekkida tolerantsus. Esinenud on väärkasutamist.

              Närvisüsteemi häired:
              Väga sage: unisus, reaktsiooniaja pikenemine, pearinglus, peavalu, ataksia, anterograadne amneesia.
              Sagedus teadmata: diasepaami suurte annuste ja pikaajalise kasutamise korral võivad tekkida pöörduv
              kõne  aeglustumine  ja  ebaselge  kõne.  Pärast  diasepaami  õhtust  manustamist  võivad  järgmisel
              hommikul  esineda  nn.  järeltoimed  (kontsentratsioonihäired,  jääkväsimus),  mis  võivad  mõjutada
              reaktsiooniaega.

              Silmahaigused:
              Sagedus  teadmata:  suurte  annuste  ja  pikaajalisel  kasutamisel  võivad  tekkida  nägemishäired
              (kahekordne nägemine, nüstagm).

              Südamehäired:
              Aeg-ajalt: bradükardia

              Vaskulaarsed häired:
              Aeg-ajalt: vererõhu langus, minestamine.

              Respiratoorsed, rindkere ja mediastiinumi häired:
              Aeg-ajalt:  glottise  spasm,  respiratoorne  depressioon.  Respiratoorne  depressioon  võib  sagedamini
              esineda hingamisteede obstruktsiooniga patsientidel või ajukahjustuse korral. Seda peaks arvestama
              teiste tsentraalselt aktiivsete ravimite samaaegsel manustamisel.

              Seedetrakti häired:
              Aeg-ajalt: iiveldus, oksendamine, valud ülakõhus, kõhukinnisus, kõhulahtisus, suu kuivus.

              Maksa ja sapiteede häired:
              Aeg-ajalt:  ikterus,  maksatalitluse  näitajate  muutused  (SGPT,  SGOT  kui  ka  alkaalse  fosfataasi
              aktiivsuse suurenemine).

              Neerude ja kuseteede häired:


             Aeg-ajalt: uriinipeetus.

              Reproduktiivse süsteemi ja rinnanäärme häired:
              Aeg-ajalt: menstruatsioonitsükli häired, valu rindades.

              Üldised häired ja manustamiskoha reaktsioonid:
              Väga sage: väsimus, kurnatus
              Sagedus teadmata: ebakindlad liigutused ja kõnnak, eriti suurte annuste ja pikaajalisel kasutamisel.

              Diasepaami lihaseid lõõgastava toime tõttu ettevaatus vanemaealistel patsientidel (kukkumise oht).

              Kui ükskõik milline kõrvaltoimetest muutub tõsiseks või kui te märkate kõrvaltoimet, mida selles
              infolehes ei ole nimetatud, palun rääkige sellest oma arstile või apteekrile.


              5. KUIDAS VALOCORDIN DIAZEPAMI SÄILITADA

              Ravimi kõlblikkusaeg on trükitud  pakendile ja  pudelile. Pärast kõlblikkusaja lõppu ravimit mitte
              kasutada! Kõlblikkusaeg viitab kuu viimasele päevale.

              Hoida laste eest varjatud ja kättesaamatus kohas.

              Säilitamistingimused

              See ravim ei vaja säilitamisel temperatuuri eritingimusi. Hoida pakend tihedalt suletuna.

              Kõlblikkusaeg pärast pudeli esmakordset avamist on 6 kuud.

              Ravimeid  ei  tohi  ära  visata  kanalisatsiooni  kaudu  ega  koos  majapidamisprügiga.  Küsige  oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta keskkonda.

              6. LISAINFO

              Mida VALOCORDIN DIAZEPAM sisaldab

              Toimeaine on diasepaam

              1 ml lahust (vastavalt 28 tilka) sisaldab 10 mg diasepaami.

              Abiained on etanool 96%, propüleenglükool, destileeritud vesi.
              Sisaldab 39 mahu% alkoholi.

              Kuidas VALOCORDIN DIAZEPAM välja näeb ja pakendi sisu

              VALOCORDIN DIAZEPAM on selge, värvitu lahus.
              VALOCORDIN DIAZEPAM on saadaval 25 ml lahust sisaldavas tilgapudelis.

              Müügiloa hoidja ja tootja

              Krewel Meuselbach GmbH
              Krewelstr. 2
              D-53783 Eitorf
              Sakasamaa
