

                             PAKENDI INFOLEHT: INFORMATSIOON KASUTAJALE

                              5-Fluorouracil „Ebewe” 50 mg/ml süste- või infusioonilahus
                                                   Fluorouratsiil


              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1.   Mis ravim on 5-Fluorouracil „Ebewe” ja milleks seda kasutatakse
              2.   Mida on vaja teada enne 5-Fluorouracil „Ebewe” kasutamist
              3.   Kuidas 5-Fluorouracil „Ebewe”’t kasutada
              4.   Võimalikud kõrvaltoimed
              5.   Kuidas 5-Fluorouracil „Ebewe”’t säilitada
              6.   Lisainfo


              1.   MIS RAVIM ON 5-FLUOROURACIL „EBEWE” JA MILLEKS SEDA
                   KASUTATAKSE

              5-fluorouratsiili kasutatakse erineva lokalisatsiooniga kasvajate raviks. Seda võib kasutada üksikult
              või kombinatsioonis teiste kasvajavastaste ainetega.

              2.   MIDA ON VAJA TEADA ENNE 5-FLUOROURACIL “EBEWE” KASUTAMIST

              Ärge kasutage 5-Fluorouracil „Ebewe”’t
              -    kui te olete allergiline (ülitundlik) fludarabiinfosfaadi või 5-Fluorouracil „Ebewe” mõne
                   koostisosa suhtes;
              -    kui teil on luuüdi funktsiooni langus, eriti pärast kiiritusravi või ravi teiste kasvajavastaste
                   ainetega;
              -    kui teil on märkimisväärsed muutused vererakkude arvus;
              -    kui teil on mistahes verejooks (hemorraagia);
              -    kui teil on suulimaskesta, mao või soole kahjustused ja haavandid;
              -    kui teil on raskekujuline kõhulahtisus;
              -    kui teie maks ja/või neerud on tõsiselt kahjustunud;
              -    kui teil on raskekujuline infektsioon;
              -    kui teie üldseisund on väga halb.

              Eriline ettevaatus on vajalik ravimiga 5-Fluorouracil „Ebewe”
              5-fluorouratsiili tohib manustada ainult arst või manustamine peab toimuma tema kontrolli all.
              -    kui teie valgete vererakkude arv väheneb pärast ravi 5-fluorouratsiiliga, kontrollitakse teie
                   vererakkude arvu regulaarselt. Kui teie vererakkude arv on liiga madal, võib teie arst otsustada
                   ravi lõpetada ja/või paigutada teid haiglasse infektsiooni ennetamiseks.
              -    kui teil tekivad suulimaskesta ja/või mao haavandid, tõsine kõhulahtisus, verejooks maost või
                   mõnest muust kohast, võib arst otsustada ravi lõpetada.
              -    kui teil tekib valu rindkeres või südameprobleemid (võib tekkida ka juhul kui ei ole esinenud
                   eelnevalt südameprobleeme), võib teie arst annust kohaldada või ravi lõpetada;
              -    teie arst võib ravi muuta, kui te olete saanud  suuredoosilist kiiritusravi vaagna piirkonda, teid
                   on ravitud teatud tüüpi kasvajavastaste ainetega või teilt on kirurgiliselteemaldatud
                   neerupealised või ajuripats.


             Kasutamine koos teiste ravimitega
              Palun informeerige oma arsti kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.
              Arst võib määrata teile 5-fluorouratsiili koos kaltsiumfolinaadiga, see kombinatsioon võib muuta ravi
              efektiivsemaks. See võib põhjustada rohkem kõrvaltoimeid kui ravi 5-fluorouratsiiliga eraldi (eriti
              kõhulahtisus). Sama või juhtuda kui 5-fluorouratsiili määratakse koos teiste kasvajavastaste ravimitega
              (nt tsüklofosfamiid, vinkristiin, metotreksaat, tsisplatiin, doksorubitsiin) ja alfainterferooni või
              foliinhappega.
              Arst kohandab 5-fluorouratsiili annust, kui teid ravitakse samaaegselt ravimitega, mis mõjutavad
              luuüdi või kui te saate samaaegselt kiiritusravi.
              Kui te saate teatud tüüpi kasvajavastaseid ravimeid (antratsükliinid), võib suureneda
              südamekahjustuse oht.
              Te ei tohi kasutada aminofenasooni, fenüülbutasooni (võib sisalduda valuvaigistites) sisaldavaid
              ravimeid ja sulfoonamiide (võib sisalduda vettväljutavates ravimites, podagra ja migreeni raviks
              kasutatatavates ravimites) enne ravi ja ravi ajal. Kui te ei ole milleski kindel, pidage nõu oma arstiga.
              Kui te kasutate allopurinooli sisaldavaid ravimeid (kasutatakse podagra raviks), võivad need
              vähendada 5-fluorouratsiili efektiivsust ja toksilisust.
              5-fluorouratsiili toimet võivad tugevdada ravimid, mis sisaldavad kloordiasepoksiidi (võib sisalduda
              rahustites), disulfiraami (võib sisalduda alkoholist võõrutamiseks kasutatavates ravimites),
              griseofulviini (võib sisalduda seeninfektsioonide raviks kasutatavates ravimites) ja isoniasiidi (võib
              sisalduda tuberkuloosi raviks kasutatavates ravimites).
              Teid ei tohi vaktsineerida elusvaktsiniidega (nt kollapalaviku vastu). 5-fluorouratsiili pikaajalisel
              kasutamisel koos mitomütsiiniga võib ilmneda nn hemolüütilis-ureemiline sündroom (punaste
              vererakkude arvu vähenemine, vereliistakute arvu vähenemine ja neerufunktsiooni kahjustus).

              Rasedus ja imetamine
              Raseduse ajal, eriti esimesel trimestril, ei tohi teile 5-fluorouratsiili manustada. Igal individuaalsel
              juhul tuleb kaaluda võimalikku kasu emale ja kahju lapsele.
              Ravi ajal ja kuni 3 kuud pärast ravi lõppu peavad nii mehed kui naised kasutama tõhusaid
              rasestumisvastaseid meetmeid.
              Ravi ajal 5-fluorouratsiiliga ei tohi imetada.

              Autojuhtimine ja masinatega töötamine
              Kui te ei tunne ennast ravi ajal hästi, ärge juhtige autot või käsitsege masinaid või mehhanisme.


              3.   KUIDAS 5-FLUOROURACIL „EBEWE”’T KASUTADA

              5-fluorouratsiili manustab teile arst või meditsiinitöötaja. Seda ravimit ei tohi ise m,anustada.
              Kui teil on tunne, et 5-Fluorouracil „Ebewe“ toime on liiga tugev või liiga nõrk, pidage nõu oma
              arstiga.

              Kui te kasutate 5-Fluorouracil „Ebewe“’t rohkem kui ette nähtud
              Üleannustamise või väljendunud kõrvaltoimete esinemisel võtke koheselt ühendust oma arstiga.

              Sümptomid
              Äge: psühhootilised reaktsioonid, unisus, rahustite toime tugevnemine, alkoholi mürgisuse
              suurenemine. Rahustamiseks võidakse teile vajadusel manustada veeni väikeses annuses diasepaami
              (nt 5 mg), jälgides südame ja kopsude tegevust.
              Krooniline: luuüdi funktsiooni langus kuni agranulotsütoosi ja kriitilise trombotsütopeeniani (rakkude
              arvu langus ringlevas veres), kalduvus verejooksude tekkeks, seedetrakti haavandid, kõhulahtisus,
              juuste väljalangemine.

              Kui te unustate 5-Fluorouracil „Ebewe“’t kasutada
              Ärge võtke kahekordset annust, kui annus jäi eelmisel korral võtmata.


             4.VÕIMALIKUD KÕRVALTOIMED

              Nagu kõik ravimid, võib ka 5-Fluorouracil „Ebewe” põhjustada kõrvaltoimeid, kuigi kõigil neid ei
              teki.

              Teatatud on järgmistest 5-Fluorouracil „Ebewe“ kõrvaltoimetest:

              Väga sage: esineb rohkem kui 1 ravitud patsiendil 10-st;
              Sage: esineb rohkem kui 1 ravitud patsiendil 100-st
              Aeg-ajalt: esineb rohkem kui 1 ravitud patsiendil 1000-st
              Harv: esineb rohkem kui 1 ravitud patsiendil 10000-st
              Väga harv: esineb vähem kui 1 ravitud patsiendil 10000-st
              Teadmata: ei saa hinnata olemasolevate andmete alusel

              Infektsioonid
              Aeg-ajalt: palavik.
              Teadmata: mistahes infektsioon, sepsis (veremürgitus)

              Vere ja lümfisüsteemi häired.
              Väga sage: leukopeenia (valgete vererakkude arvu vähenemine),ja trombotsütopeenia (vereliistakute
              arvu vähenemine) on sagedased kõrvaltoimed; järgida tuleb ülalnimetatud ettevaatusabinõusid.
              Sage: agranulotsütoos (vererakkude arvu vähenemine), aneemia (punaste vererakkude arvu
              vähenemine) ja luuüdi supressioon (luuüdi alatalitlus).

              Immuunsüsteemi häired
              Aeg-ajalt:allergilised reaktsioonid.

              Ainevahetushäired
              Väga harv: dihüdropürimidiindehüdrogenaas (DPD) on ensüüm, mis omab olulist tähtsust
              fluorouratsiili ainevahetuses; DPD madala aktiivsusega patsientidel on suurim risk tõsiste ja kestvate
              kõrvaltoimete tekkeks vahetult pärast ravi alustamist5-fluorouratsiiliga. Seetõttu soovitatakse eelnevalt
              uurida DPD aktiivsuset.

              Närvisüsteemi häired
              Sage: võivad tekkida koordineerimata liigutused (ataksia), segasus ja tahtmatud ebaregulaarsed
              liigutused; need sümptomid kaovad tavaliselt pärast 5-fluorouratsiili manustamise lõpetamist.
              Aeg-ajalt: unisus (somnolentsus).
              Väga harv:on täheldatud leukoentsefalopaatiat (teatav ajukahjustus), mis möödub pärast ravi
              lõpetamist5-fluorouratsiiliga. DPD puudulikkusega patsiendid võivad olla enam ohustatud.
              Ajuinfarktist on teatatud kombineeritud keemiaravi korral (nt 5-fluorouratsiil kombinatsioonis
              mitomütsiin C või tsisplatiiniga).

              Silma häired
              Harv: teatatud on konjunktiviidist (põletik), pisaraerituse suurenemisest, pisarakanali ahenemine ,
              nägemishäiretest, fotofoobiast ja nägemisnärvi põletikust.

              Südame häired
              Aeg-ajalt: valu rindkeres, isheemia, EKG muutused, vasaku vatsakese talitlushäire.
              Harv: müokardiinfarkt.
              Väga harv: kardiogeenne šokk
              Teadmata: südame kahjustus ilma eelneva südamehaiguseta patsientidel

              Vaskulaarsed häired
              Aeg-ajalt: ninaverejooks, madal vererõhk, tromboos ja veenipõletik.

              Seedetrakti häired


             Väga sage: suu limaskesta haavandid ja põletik, haaratud ka magu, sooled ja pärak; võib põhjustada
              ka valulikkust kurgus.
              Sage: kõhulahtisus, iiveldus ja oksendamine tekivad sageli ja neid saab sümptomaatiliselt ravida;
              söögiisu kadumine.
              Aeg-ajalt: haavandid ja verejooks.
              Väga harv:maksarakkude kahjustus; surmaga lõppev maksakärbumine.

              Naha ja nahaluskoe kahjustused
              Sage: juuste väljalangemine, mis on pöörduv pärast ravi lõppu.
              Aeg-ajalt:nahapõletik, nahamuutused (nt kuiv nahk, fissuur, erosioon, erüteem, lööve, sügelus),
              fotosensitiivsus, allergilised nahareaktsioonid, pigementatsioon, pigmentatsiooni muutused veenide
              läheduses, küünte muutused või küünte irdumine.
              5-fluorouratsiili suurte boolusannustega või pideva püsiinfusioonravi korral on teatatud ebaharilikust
              tüsistusest – käte ja jalgade tuimus ja turse (palmo-plantaarne erütrodüsesteesia sündroom).

              Lihas-skeleti ja sidekoe kahjustused
              Aeg-ajalt:ninaluu nekroos.

              Neerude ja kuseteede häired
              Aeg-ajalt:neerupuudulikkus.

              Reproduktiivse süsteemi  häired
              Aeg-ajalt: spermatogeneesi (sperma moodustumine) ja ovulatsiooni häired.

              Üldised häired
              Aeg-ajalt: väsimus.

              Uuringud
              Väga harv: 5-fluorouratsiili ja varfariini koosmanustamisel on üksikjuhtudel tekkinud protrombiiniaja
              pikenemine. Gemtsitabiin võib suurendada 5-fluorouratsiili süsteemset toimet.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.   KUIDAS 5-FLUOROURACIL „EBEWE”-t SÄILITADA

              Hoida laste eest varjatud ja kättesaamatus kohas.
              Hoida temperatuuril kuni 25 °C. Mitte hoida külmkapis või sügavkülmas. Hoida välispakendis valguse
              eest kaitstult. Lahus eemaldada viaalist vahetult enne kasutamist.
              Kui madalal temperatuuril säilitamise tõttu on tekkinud sade, tuleb taaslahustamiseks soojendada
              temperatuurini 60 °Ci ja tugevalt loksutada. Enne kasutamist lasta lahusel jahtuda kehatemperatuurini.

              Ärge kasutage 5-Fluorouracil „Ebewe”-t pärast kõlblikkusaega, mis on märgitud karbil ja pudelil.
              Kõlblikkusaeg viitab kuu viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma aptekrilt,
              kuidas hävitatakse ravimeid, mida enam ei vajata. Need meetmed aitavad kaitsta keskkonda.


              6.   LISAINFO

              Mida 5-Fluorouracil „Ebewe” sisaldab

              -    Toimeaine on 5-fluorouratsiil.
              -    Abiained on naatriumhüdroksiid ja süstevesi.


             Kuidas 5-Fluorouracil „Ebewe” välja näeb ja pakendi sisu

              Selge, värvitu lahus.

              Viaalid on saadaval:
              5 ml viaal 1 tk pakendis.
              5 ml ampull, 5 tk pakendis.
              10 ml viaal, 1 tk pakendis.
              10 ml ampull, 5 tk pakendis.
              20 ml viaal 1 tk pakendis.
              20 ml ampull 5 tk pakendis.
              100 ml viaal, 1 tk pakendis.

              Müügiloa hoidja ja tootja
              EBEWE Pharma Ges.m.b.H. Nfg. KG
              Mondseestraße 11,
              A-4866 Unterach,
              Austria


              Infoleht on viimati kooskõlastatud oktoobris 2009

              __________________________________________________________________________________

              Järgnev informatsioon on mõeldud ainult meditsiinipersonalile või tervishoiutöötajale:

              Juhised kasutamiseks/ käsitsemiseks

              Calciumfolinat „Ebewe“
              5-Fluorouracil „Ebewe“ 5000 mg (50 mg/ml 100 ml) koos Calciumfolinat „Ebewe“ 1000 mg (100 ml
              Calciumfolinat „Ebewe“ 10 mg/ml) ja 40 ml füsioloogilise lahusega on infusioonipumbas (nt „Easy
              pump“ tüüpi) stabiilne toatemperatuuril kuni 48 tundi.

              Nagu kõigi tsütotoksiliste ravimite puhul, on ka 5-fluorouratsiili käsitsemisel vajalik ettevaatus. Kanda
              tuleb kaitsekindaid, näomaski ja kaitseriietust ja võimalusel kasutada selleks ettenähtud ruumi. Vältida
              kontakti naha ja limaskestadega. Kontakti korral pesta hoolikalt vee ja seebiga. Aine silma sattumisel
              loputada rohke veega ja pöörduda koheselt vastava abi saamiseks arsti poole. Rasedad ei tohi 5-
              fluorouratsiili käsitseda.

              Kasutamata ravim või jäätmematerjal tuleb hävitada vastavalt kohalikele seadustele.

              Sobimatus
              Seda ravimpreparaati ei tohi segada teiste ravimitega, välja arvatud nendega, mis on loetletud ülal.

              Manustamine
              5-fluorouratsiili võib manustasa intravenoosse süstina, intravenoosse infusioonina või intraarteriaalse
              infusioonina.
              Sobiva annuse valik ja raviskeem sõltuvad patsiendi seisundist, kartsinoomi tüübist ja sellest, kas 5-
              fluorouratsiili manustatakse üksi või kombinatsioonisravi osana.

              Säilitamine ja kõlblikkusaeg
              2 aastat.

              5-fluorouratsiili infusioonilahus kontsentratsioonis 0,35 mg/ml ja 15,0 mg/ml 24 vastavalt 5%
              glükoosi- ja 0,9% naatriumkloriidilahuses on stabiilne säilitamisel külmkapis, toatemperatuuril
              valguse eest kaitstult ja ka valguse käes 28 päeva.


             Sobimatust testitud ainetega ei esinenud.

              Vastavalt Euroopa Ravimimite Hindamise Ameti juhendile „Juhised – steriilsete ainete maksimaalne
              kõlblikkusaeg pärast esmast avamist või lahustamist“ ei tohi infusioonilahuseid mikrobioloogilisest
              aspektist säilitada kauem kui 24 tundi, välja arvatud juhul, kui lahjendamine on toimunud kontrollitud
              ja valideeritud aseptilistes tingimustes.

              Säilitamise eritingimused
              Hoida temperatuuril kuni 25 °C.
              Mitte hoida külmkapis või sügavkülmas.
              Hoida välispakendis valguse eest kaitstult.
              Lahus eemaldada viaalist vahetult enne kasutamist.

              Kui madalal temperatuuril säilitamise tõttu on tekkinud sade, tuleb taaslahustamiseks soojendada
              temperatuurini 60 °C ja tugevalt loksutada. Enne kasutamist lasta lahusel jahtuda kehatemperatuurini.
