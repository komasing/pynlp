

                             PAKENDI INFOLEHT: INFORMATSIOON KASUTAJALE

                                         TRAMAL, 100 mg rektaalsuposiidid
                                               Tramadoolvesinikkloriid

              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim  on  välja kirjutatud  teile.  Ärge  andke  seda  kellelegi  teisele.  Ravim  võib  olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on TRAMAL ja milleks seda kasutatakse
              2.   Mida on vaja teada enne TRAMAL ravimküünalde kasutamist
              3.   Kuidas TRAMAL ravimküünlaid kasutada
              4.   Võimalikud kõrvaltoimed
              5    Kuidas TRAMAL ravimküünlaid säilitada
              6.   Lisainfo



              1.   MIS   RAVIM     ON   TRAMAL      REKTAALSUPOSIIDID        JA   MILLEKS     SEDA
                   KASUTATAKSE

              Tramadool - TRAMAL ravimküünalde toimeaine - on valuvaigisti, kuuludes opioidide klassi, mis
              mõjutavad kesknärvisüsteemi. See leevendab valu tänu oma spetsiifilisele toimele pea- ja seljaaju
              närvirakkudele.

              TRAMAL’i ravimküünlaid kasutatakse mõõduka kuni ägeda valu raviks.


              2.   MIDA ON VAJA TEADA ENNE TRAMAL ravimküünalde KASUTAMIST

              Teavitage oma arsti  sellest,  kui teil  esineb  mõni krooniline  haigus, ainevahetushäire, teil  esineb
              ülitundlikkus või kui te kasutate mõnda teist ravimit.

              Ärge kasutage TRAMAL ravimküünlaid:
              -  kui te olete ülitundlik tramadooli või ravimi ükskõik millise abiaine suhtes,
              -  kui  teil  on  äge  mürgistus  alkoholi,  uinutite,  analgeetikumide,  opiaatide  või  psühhotroopsete
                 ravimitega (ravimid, mis mõjutavad meeleolu ja emotsioone),
              -  kui te võtate samaaegselt MAO inhibiitoreid (teatud kindel liik depressiooniravimeid) või olete
                 MAO-inhibiitoreid  kasutanud  eelneva  14  päeva  jooksul  enne  ravi  algust  TRAMAL
                 ravimküünaldega (vt lõik „Kasutamine koos teiste ravimitega“),
              -  kui teil on epilepsia ja teie haigus ei ole piisavalt ravile alluv,
              -  narkootilistest ainetest tingitud võõrutusnähtude raviks.

              Eriline ettevaatus on vajalik ravimiga TRAMAL ravimküünlad:
              -    kui te arvate et te olete sõltuvuses mõnest teisest valuvaigistist (opioidist),
              -    kui te kannatate teadvusekaotushäirete käes (tunnete, et hakkate minestama),
              -    kui te olete šokiseisundis (selle tunnuseks võib olla külm higi),
                   kui teil esineb koljusisese rõhu tõusu (nt pärast peavigastust või peaaju haigust),
              -    kui teil on hingamisraskusi,
              -    kui teil on kalduvus epilepsiale või krampidele, kuna krampide tekkerisk võib suureneda,


             - kui teil on neeru- või maksahaigus.
              Sellistel juhtudel palun konsulteerige enne ravimi kasutamist arstiga.

              Tramadooli soovitatud annuseid kasutavatel patsientidel on täheldatud epileptilisi krambihoogusid.
              Hoogude esinemise risk võib suureneda, kui tramadooli päevast maksimaalset annust (400 mg) on
              ületatud.

              Palun võtke arvesse, et TRAMAL ravimküünlad võivad tekitada füüsilist ja psüühilist sõltuvust. Kui
              TRAMAL  ravimküünlaid  kasutatakse pikka  aega,  võib  nende  toime  nõrgeneda  ja  seetõttu  tuleb
              kasutada  suuremaid  annuseid  (sõltuvalt  taluvusest).  Ravimite  liigtarvitamise  või  sõltuvusega
              patsientide puhul tuleb tramadooli ravi rakendada lühiaegselt ja range meditsiinilise kontrolli all.

              Palun informeerige oma arsti ka sellest, kui üks neist probleemidest ilmneb TRAMAL ravimküünalde
              ravi ajal või on ilmnenud teil minevikus.

              Kasutamine koos teiste ravimitega
              Palun informeerige oma arsti või apteekrit kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.

              TRAMAL  ravimküünlaid  ei  tohi  ei  tohi  kasutada  koos  MAO-inhibiitoritega  (teatud  rühm
              depressiooniravimeid).

              TRAMAL ravimküünalde valu leevendav toime võib nõrgeneda ja toime kestvusaeg lüheneda, kui te
              võtate ravimeid, mis sisaldavad:
              -     karbamasepiini (epileptiliste krampide vastu),
              -     pentasotsiini, nalbufiini või bufenorfiini (valuvaigistid),
              -     ondansetrooni (iiveldusevastane ravim).
              Arst ütleb teile kui tihti te peate TRAMAL ravimküünlaid kasutama ja millises annuses.

              Risk kõrvaltoimete tekkeks suureneb:
              -  kui te võtate rahusteid, unerohtu, teisi valuvaigisteid nagu morfiin ja kodeiin (nagu ka köharohud)
                 ja alkoholi samaaegselt TRAMAL ravimküünaldega. Sel juhul võite te kogeda pearinglust või
                 minestust. Kui see juhtub, informeerige sellest õde või arsti.
              -  kui te võtate ravimeid, mis võivad põhjustada krampe, nagu nt mõned teatud antidepressandid.
                 Krampide  saamise  risk  võib  veelgi  suureneda,  kui  te  kasutate  samaaegselt  TRAMAL
                 ravimküünlaid. Arst ütleb teile kas sellisel juhul on TRAMAL ravimküünlad teile sobilik ravim.
              -  kui  te  võtate  selektiivseid  serotoniini  tagasihaarde  inhibiitoreid  (ehk  SSRI’sid)  või  MAO-
                 inhibiitoreid  (depressiooni raviks). TRAMAL  ravimküünlad võivad tekitada nende ravimitega
                 koostoimeid  ja  te võite  kogeda  sümptomeid  nagu  nt  segadus,  rahutus,  palavik,  higistamine,
                 jäsemete ja silmade koordineerimatud liigutused, kontrollimatud lihastõmblused või kõhulahtisus.
              -  kui  te  võtate  kumariini-tüüpi  antikoagulante  (verevedeldajad),  nt  varfariini,  TRAMAL
                 ravimküünalde  ravi  ajal.  Nende ravimite  toime  verehüübimisele  võib  saada  häiritud ja  võib
                 ilmneda veritsus.

              Kasutamine koos toidu ja joogiga
              Ärge jooge ravi ajal TRAMAL ravimküünaldega alkoholi, kuna see võib ravimi toimet tugevdada.
              Toit ei mõjuta TRAMAL ravimküünalde toimet.


              Rasedus ja imetamine
              Enne ravimi kasutamist pidage nõu arsti või apteekriga.

              Tramadooli ohutuse kohta rasedatel naistel on vähe informatsiooni. Sellepärast ei ole TRAMAL´i
              ravimküünalde kasutamine raseduse ajal soovitatav.


             Pikaajaline kasutamine raseduse ajal võib põhjustada vastsündinul võõrutusnähtusid.

              Üldiselt  pole  soovitatav  tramadooli  kasutamine  rinnaga  toitmise  perioodil.  Väiksed  kogused
              tramadooli erituvad rinnapiima. Ühekordse TRAMAL ravimküünalde annuse võtmise tõttu ei ole
              rinnaga toitmist vaja katkestada.

              Autojuhtimine ja masinatega töötamine
              TRAMAL  ravimküünlad  võivad  põhjustada  uimasust,  pearinglust  ja  nägemise  hägustumist  sel
              põhjusel võib mõjutada reaktsioonikiirust. Kui te tunnete, et teie reaktsioonikiirus on häiritud, ärge
              juhtige autot ja ärge töötage liikuvate mehhanismidega või teiste tähelepanu nõudvate masinatega

              3.   KUIDAS TRAMAL REKTAALSUPOSIITE KASUTADA

              Kasutage TRAMAL ravimküünlaid alati täpselt nii nagu arst on teile määranud. Kui te ei ole milleski
              kindel, pidage nõu oma arsti või apteekriga.

              Annust  võidakse  kohandada  vastavalt  teie  valu  intensiivsusele  ja  individuaalsele  valutaluvusele.
              Üldiselt tuleb kasutada väiksemaid valuleevendavaid annuseid.
              Juhul kui arst pole määranud teisiti, on tavaline annus:

              Täiskasvanud ja üle 14-aastased noorukid:
              1 TRAMAL 100 mg ravimküünal (vastab 100 mg tramadoolvesinikkloriidile).
              Sõltuvalt valust kestab toime kuni 8 tundi.
              Ärge  kasutage  rohkem  kui   4  TRAMAL     100   mg   ravimküünalt  (vastab 400   mg
              tramadoolvesinikkloriidile) ööpäevas, välja arvatud juhul, kui arst on teisiti määranud.

              Lapsed:
              TRAMAL ravimküünlad ei sobi alla 14-aastastele lastele.

              Eakad patsiendid:
              Eakatel patsientidel (üle 75 eluaasta) võib tramadooli eritumine pikeneda. Kui see kehtib teie kohta,
              võib teie arst kaaluda annustamisintervalli pikendamist.

              Maksa- või neeruhaigusega (puudulikkus/dialüüs) patsiendid:
              Raske neeru ja/või maksapuudulikkusega patsientidel on tramadooli eritumine pikenenud. Teie arst
              võib kaaluda annustamisintervalli pikendamist.

              Kuidas ja millal tuleks TRAMAL ravimküünlaid kasutada
              Pärakusiseseks kasutamiseks.

              Sisestage  TRAMAL  100  mg  ravimküünal  pärakusse,  eelistatavalt  pärast  soolte  tühjendamist,
              kergemaks sisestamiseks võib ravimküünalt eelnevalt käes soojendada.

              Kui kaua tuleks TRAMAL ravimküünlaid kasutada
              Te ei tohi kasutada TRAMAL ravimküünlaid kauem kui vajalik. Kui osutub vajalikuks pikemaajaline
              ravi, kontrollib arst lühikeste regulaarsete intervallidega (kui vajalik siis ka ravi katkestamistega), kas
              te peate tramadooli ravi jätkama ja mis annusega.

              Kui teil on tunne, et TRAMAL ravimküünalde toime on liiga tugev või liiga nõrk, pidage nõu oma
              arsti või apteekriga.

              Kui te kasutate TRAMAL ravimküünlaid rohkem kui ette nähtud

              Kui  te  olete  kasutanud  kogemata  lisa-annuse, ei  anna  see  reeglina  negatiivset  toimet.  Kasutage
              järgmine annus nagu tavaliselt.


             Pärast väga suuri annuseid võivad ilmneda  „nööpnõela-taolised” pupillid, oksendamine, vererõhu
              langus, kiire südamerütm, kollaps, teadvusekaotus, mis võib tipneda koomaga (sügav teadvusetus),
              epileptilised  krambid  ja  hingamisraskused  kuni  hingamisseisakuni.  Sellistel  juhtudel  tuleb
              viivitamatult arstile teatada.

              Kui te unustate TRAMAL ravimküünlaid kasutada
              Kui te unustate ravimküünalt kasutamast, tuleb valu harilikult tagasi. Ärge  kasutage kahekordset
              annust, kui annus jäi eelmisel korral kasutamata, vaid jätkake nagu harilikult.

              Kui te lõpetate TRAMAL ravimküünalde kasutamise
              Kui  tramadoolravi  on  katkestatud  või  ka  lõpetatud,  tuleb  valu  tavaliselt  tagasi.  Kui  te  soovite
              katkestada ravi soovimatute kõrvaltoimete tõttu, öelge seda oma arstile.

              Üldiselt ei ole tramadooli ravi lõpetamise järgselt mingeid kõrvaltoimeid. Siiski, harvadel juhtudel on
              TRAMAL ravimküünaldega ravitud inimesed ravi järsu katkestamise järgselt tundnud end mõnda
              aega kehvasti. Võib esineda erutust, ängistust, närvilisust või värinaid. Patsiendid võivad olla
              hüperaktiivsed, magamisraskustega ja kogeda kõhu- või soolehäireid. Väga vähestel võivad tekkida
              paanikahood, hallutsinatsioonid, ebaloomulikud tajud nagu sügelemine, kipitus ja tuimus ning müra
              kõrvus (tinnitus). Väga harva on täheldatud ebatavalisi kesknärvisüsteemi sümptomeid nagu
              segasusseisund, hallutsinatsioonid, isiksustundekadu (depersonalisatsioon), ümbritseva keskkonna
              muutumine ebareaalseks (derealisatsioon), paranoia.
              Kui te kogete mõnda siinmainitud toimetest pärast ravi lõpetamist, pöörduge arsti poole.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võivad ka TRAMAL ravimküünlad põhjustada kõrvaltoimeid, kuigi kõigil neid ei
              teki.

              Kõrvaltoimete esinemissagedus on klassifitseeritud järgmiselt:
              Väga sage (enam kui 1 patsiendil 10st)
              Sage (enam kui 1 patsiendil 100st ja vähem kui ühel patsiendil 10st)
              Aeg-ajalt (enam kui 1 patsiendil 1000st ja vähem kui ühel patsiendil 100st)
              Harv (enam kui 1 patsiendil 10 000st ja vähem kui ühel patsiendil 1000st)
              Väga harv (vähem kui 1 patsiendil 10 000st)
              Teadmata (ei saa hinnata olemasolevate andmete alusel)

              Kõige sagedasemad kõrvaltoimed on iiveldus ja pearinglus, mõlemad ilmnevad rohkem kui 10%
              patsientidest.

              Südame ja vereringehäired:
              Aeg-ajalt:         toimed südamele ja tsirkulatsioonile (südamepekslemine, kiire südamerütm,
                                  nõrkus,  kollaps).  Need  kõrvaltoimed  tekivad  eelkõige  püstises  asendis  ja
                                  füüsilise stressi all kannatavatel patsientidel.
              Harv:              aeglane pulss, vererõhu tõus.

              Närvisüsteemi kahjustused:
              Väga sage:         pearinglus
              Sage:              peavalu, uimasus
              Harv:              söögiisu  muutused,  abnormal  sensations  (sügelemine,  kipitus  ja  tuimus),
                                  tõmblused,  aeglane  hingamine,  epileptilised  krambid,  lihaste  tõmblused,
                                  koordineerimatud liigutused, hetkeline teadvusekaotus (minestus). Hingamine


                                 võibaeglustuda,kui soovitatud annuseid ületatakse tunduvalt või
                                  manustatakse samaaegselt teisi ajufunktsiooni pärssivaid ravimeid.
              Teadmata:          kõnehäired.

                                  Epileptilised krambid ilmnevad peamiselt pärast tramadooli suurte annuste
                                  manustamist või pärast samaaegset ravi krambiläve alandavate ravimitega.

              Psühhiaatrilised häired:
              Harv:              hallutsinatsioonid, segadus, unehäired, ängistus ja hirmuunenäod.
                                  Psüühilised  kõrvaltoimed  võivad  ilmneda  pärast  tramadooli  manustamist.
                                  Nende intensiivsus ja olemus varieeruvad individuaalselt (sõltuvalt isiksusest
                                  ja ravi kestvusest). Need toimed võivad olla nt  meeleolu muutused (tavaliselt
                                  meeleolu  tõus,  vahetevahel  düsfooria),  aktiivsuse  muutused  (harilikult
                                  pärsitus,  harva  aktiivsuse  suurenemine)  ja  kognitiivse  (tunnetusliku)  ning
                                  sensoorse  tundlikkuse  (otsustusvõime  ja  taju,  mis  võivad  viia  valeotsuste
                                  langetamiseni) muutused.
                                  Võib ilmneda sõltuvus.

              Silma kahjustused:
              Harv:              nägemishäired.
              Teadmata:          pupillide laienemine.


              Respiratoorsed, rindkere ja mediastiinumi häired:
              Harv:              hingeldamine (düspnoe).
                                  Teatatud  on  astma  ägenemisest,  kuigi  pole  kindel  kas  seda  põhjustab
                                  tramadool.

              Seedetrakti häired:
              Väga sage:         iiveldus.
              Sage:              oksendamine, kõhukinnisus, suukuivus.
              Aeg-ajalt:         öökimine, seedetrakti ärritus (surutustunne kõhus, kõhugaasid), kõhulahtisus.

              Naha ja nahaaluskoe kahjustused:
              Sage:              higistamine.
              Aeg-ajalt:         nahareaktsioonid (nt sügelus, lööve).

              Lihas-skeleti ja sidekoe kahjustused:
              Harv:              lihasnõrkus.

              Maksa ja sapiteede häired:
              Väga harv:         maksaensüümide aktiivsuse suurenemine.

              Neerude ja kuseteede häired:
              Harv:              urineerimisraskused või valu urineerimisel, tavalisest vähem uriini.

              Üldised häired ja manustamiskoha reaktsioonid:
              Sage:              väsimus.
              Harv:              allergilised reaktsioonid (nt hingamisraskused, hingeldamine, nahatursed) ja
                                  šokk (ootamatud tsirkulatsioonihäired) on ilmnenud väga harvadel juhtudel.
                                  Pöörudge kohe arsti poole, kui teil esineb sümptomeid nagu turses nägu, keel
                                  ja/või  kõri  ja/või  on  teil  raske  neelatada  või  tekib  nõgestõbi  koos
                                  hingamisraskustega.


             Kui TRAMAL ravimküünlaid kasutatakse pikka aega, võib ilmneda sõltuvus, kuigi  risk  on väga
              madal.  Kui  ravi  peatatakse  ootamatult,  võivad  ilmneda  ärajätunähud  (vt  lõik  „Kui  te  lõpetate
              TRAMAL ravimküünalde kasutamise“).

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.    KUIDAS TRAMAL ravimküünlaid SÄILITADA

              TRAMAL ravimküünlaid tuleb alati hoida temperatuuril kuni 30°C.

              Hoida laste eest varjatud ja kättesaamatus kohas.

              Ärge kasutage TRAMAL ravimküünlaid pärast kõlblikkusaega, mis on märgitud karbil ja blistril.
              Kõlblikkusaeg viitab kuu viimasele päevale.

              Ravimeid  ei  tohi  ära  visata  kanalisatsiooni  kaudu  ega  koos  majapidamisprügiga.  Küsige  oma
              apteekrilt,  kuidas  hävitatakse  ravimeid,  mida  enam  ei  vajata.  Need  meetmed  aitavad  kaitsta
              keskkonda.


              6.   LISAINFO

              Mida TRAMAL ravimküünal sisaldab:

                 •  Toimeaine on tramadoolvesinikkloriid.

              TRAMAL 100 mg ravimküünal sisaldab 100 mg tramadoolvesinikkloriidi.
                 •  Abiaine: tahke rasv.

              Kuidas TRAMAL ravimküünlad välja näevad ja pakendi sisu

              TRAMAL ravimküünlad on valge kuni kahvatu kollaka välimusega.

              TRAMAL ravimküünlad on pakendatud 5,  10, 20 ja 120  (10 x 12) ravimküünalt  sisaldavatesse
              karpidesse. 120 ravimküünalt (10 x 12) sisaldavad pakendid on märgistatud kui ainult haiglapakendid.

              Müügiloa hoidja ja tootja:

              Grünenthal GmbH
              Zieglerstarsse 6, D-52078 Aachen
              Saksamaa


              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              Axellus OÜ
              Lõõtsa 2B,
              Tallinn, 11415
              Tel: +372 6181590

              Infoleht on viimati kooskõlastatud aprillis 2010.
