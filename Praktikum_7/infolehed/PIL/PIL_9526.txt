

                             PAKENDI INFOLEHT: INFORMATSIOON KASUTAJALE

                                          DIAZEPEKS, 5 mg/ml süstelahus
                                                     Diasepaam


              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim  on  välja kirjutatud  teile.  Ärge  andke  seda  kellelegi  teisele.  Ravim  võib  olla  neile
                   kahjulik, isegi kui haigussümptomid on sarnased.
              -   Kui ükskõik milline kõrvaltoimetest muutub tõsiseks või kui te märkate mõnda  kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1.   Mis ravim on Diazepeks ja milleks seda kasutatakse
              2.   Mida on vaja teada enne Diazepeks’i kasutamist
              3.   Kuidas Diazepeks’i kasutada
              4.   Võimalikud kõrvaltoimed
              5    Kuidas Diazepeks’i säilitada
              6.   Lisainfo


              1.   MIS RAVIM ON DIAZEPEKS JA MILLEKS SEDA KASUTATAKSE

              Diazepeks on bensodiasepiinide rühma kuuluv ravim, millele on iseloomulik rahustav, ärevusevastane,
              lihaseid lõõgastav ja krambivastane toime; omab ka uinutavat toimet.

              Näidustused
              Üldanesteesia  sissejuhatamine;  ärevusseisundid;  krambisündroom,  epileptiline  staatus,  febriilsed
              krambid; alkoholi võõrutusnähud.


               2.  MIDA ON VAJA TEADA ENNE DIAZEPEKS’I KASUTAMIST

               Ärge kasutage Diazepeks’i
                    •  kui te olete ülitundlik (allergiline) diasepaami, teiste bensodiasepiinide või Diazepeks’i
                       mõne koostisosa suhtes;
                    •  kui teil on äge kitsanurga glaukoom või lahtisenurga glaukoom, kui patsiendile ei ole
                       määratud vastavat ravi;
                    •  kui teil on raskekujuline lihasnõrkus (myasthenia gravis);
                    •  kui teil on hingamise depressioon, äge hingamispuudulikkus;
                    •  uneapnoe;
                    •  kui teil on raske maksahaigus;
                    • kui teil on porfüüria (pärilik ainevahetushäire, mille puhul on tegemist toksiliste vaheainete
                       kuhjumisega organismis, mis eelkõige kahjustavad nahka ja närvisüsteemi);
                    • kui teil on äge alkoholi või kesknärvisüsteemi pärssivate ravimite mürgistus.

              Diazepeksi  ei  kasutata  foobiate,  obsessiivsete  seisundite  (korduvad  ebameeldivad  mõtted  või
              tundmused, mis põhjustavad ärevust) ja krooniliste psühhooside korral.
              Kui teil esineb mõni ülalkirjeldatud seisunditest, palun rääkige sellest enne Diazepeks’i kasutamist
              oma arstile.


                                                                                                  2

              Eriline ettevaatus on vajalik ravimiga Diazepeks
              Bensodiasepiinide  kasutamisega  võivad  kaasneda  paradoksaalsed  reaktsioonid  nagu  ärevus,
              erutusseisund, ärrituvus,  agressiivsus,  luulud,  raev,  õudusunenäod,  hallutsinatsioonid,  psühhoosid,
              mitteadekvaatne käitumine jt. Nimetatud sümptomite ilmnemisel tuleb ravimi kasutamine lõpetada.
              Selliste sümptomite ilmnemise oht on suurem lastel ja eakatel patsientidel.
              Bensodiasepiinide  kasutamine  võib  tekitada  sõltuvust.  Risk  on  suurem  pikaajalise  ravi  ja/või
              suuremate  annuste  korral,  eriti  patsientidel,  kellel  on  eelsoodumus  alkoholi  või  ravimite
              kuritarvitamise tõttu.  Väljakujunenud füüsilise sõltuvuse korral võib ravi katkestamine esile kutsuda
              ärajätunähud.  Nendeks  võivad  olla peavalu, lihasvalu,  äärmine ärevus,  pinge,  segasus,  ärrituvus.
              Rasketel juhtudel võivad esineda järgmised sümptomid: derealisatsioon, depersonalisatsioon, jäsemete
              tuimus, suurenenud  tundlikkus valgusele,  helidele ja  füüsilisele  kontaktile,  hallutsinatsioonid  või
              epileptilised hood. Pärast pikemaajalist intravenoosset manustamist on soovitatav annust järk-järgult
              vähendada.
              Kasutamine koos teiste ravimitega
              Palun informeerige oma arsti või apteekrit kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.

              Diazepeks’i koosmanustamine järgmiste ravimite ja ainetega tugevdab tsentraalset pärssivat toimet:
              -  antipsühhootilised  ravimid,  antidepressandid,  nt  monoamiinoksüdaasi  (MAO)  inhibiitorid,
                 fenotiasiinid (kasutatakse vaimsete probleemide ravis),
              -  barbituraadid (epilepsia ravimid),
              -  narkootilised ained (tugevad valuvaigistid),
              -  antihistamiinikumid (allergia ravimid),
              -  müorelaksandid (baklofeen, tisanidiin),
              -  nabiloon (kasutatakse iivelduse ja oksendamise vastu),
              -  lofeksidiin (aitab leevendada tugevate valuvaigistite võtmise lõpetamise järgseid sümptomeid),
              -  tsimetidiin (kasutatakse haavandtõve raviks),
              -  disulfiraam (kasutatakse alkoholisõltuvuse raviks),
              -  alkohol.
              Tõuseb apnoe risk, võimalikud on hüpotensioon ja lihasnõrkus.

              -  Samaaegsel kasutamisel antihüpertensiivsete (vererõhku alandavate) ravimitega suureneb nende
              hüpotensiivne toime. Eakad patsiendid vajavad erilist jälgimist.
              -   Isoniasiid  (tuberkuloosiravim),  ritonaviir  või  amprenaviir  (viirusinfektsioonide  ravimid)
              suurendavad diasepaami kontsentratsiooni vereplasmas.
              -   Tsimetidiin,  fluvoksamiin  ja  fluoksetiin  (kasutatakse  vaimsete  probleemide  ravis),  võivad
              potentseerida Diazepeks’i toimet.
              -   Samas võivad sellised ravimid nagu rifampitsiin (põletike ravim) vähendada Diazepeks’i toimet.

              Diazepeks’i kasutamine koos toidu ja joogiga
              Diazepeks’i ei ole soovitatav kasutada koos alkoholiga sedatiivse toime suurenemise tõttu.

              Rasedus ja imetamine
              Enne ravimi kasutamist pidage nõu oma arsti või apteekriga.
              Raseduse  ajal  tuleks  ravimi  kasutamist  vältida,  eriti  raseduse  esimesel  ja  kolmandal  trimestril.
              Esimesel trimestril diasepaami kasutamisel võib olla väike risk suulae lõhe tekkeks vastsündinul.
              Kui te planeerite rasedust või arvate, et olete rase, võtke ühendust oma arstiga otsustamaks ravimi
              kasutamise lõpetamist.
              Diasepaam  läbib  platsentaarbarjäärija  eritub  rinnapiima.  Ravi  vajadusel tuleb rinnaga  toitmine
              katkestada.

              Autojuhtimine ja masinatega töötamine
              Nagu kõik seda tüüpi ravimid, võib Diazepeks vähendada reaktsioonikiirust.. Kuna ravimi põhjustatud
              unisus,  mälu  halvenemine,  koordinatsioonihäired  ja  lihaste  funktsiooni  häired  vähendavad
              autojuhtimise ja mehhanismide käsitsemise võimet, tuleb osavust nõudvaid tegevusi ravi ajal vältida.
              Mitteküllaldane uneaja kestuse  korral suureneb  tähelepanuvõime halvenemise  tõenäosus.  Alkohol
              võimendab eeltoodud toimeid.

                                                         2


                                                                                                  3

              Oluline teave mõningate Diazepeks’i koostisainete suhtes
              Diazepeks  süstelahus  sisaldab  bensüülalkoholi  15  mg/1  ml,  seetõttu  ei  tohi  seda  manustada
              enneaegsetele vastsündinutele ja imikutele. Võib põhjustada toksilisi ja allergilisi reaktsioone kuni 3-
              aastastel lastel.
              Süstelahuses sisalduv bensoehape (E 210) võib suurendada kollatõve riski vastsündinutel.
              Ravim sisaldab väikeses koguses ka etanooli (0,122 mg/1 ml).


              3.  KUIDAS DIAZEPEKS’I KASUTADA

              Kasutage Diazepeks’i alati täpselt nii nagu arst on teile rääkinud. Kui te ei ole milleski kindel, pidage
              nõu oma arsti või apteekriga.
              Diazepeks süstelahust võib manustada intravenoosselt või intramuskulaarselt.
              Annus määratakse individuaalselt olenevalt patsiendi vanusest ja haiguse raskusest.

              Täiskasvanud
              Üldanesteesiasissejuhatamine või sedatsioon enne  ebameeldivat  diagnostilist  protseduuri
              (premedikatsioon): 0,2 mg/kg kehakaalu kohta manustatakse intravenoosselt. Tavaannus täiskasvanule
              on  10...20  mg,  kuid  sõltuvalt  ravivastusest  võivad olla  vajalikud suuremad  annused.  Parim  viis
              individuaalsete annuste määramiseks: alguses süstida 5 mg (1 ml), seejärel korduvalt manustada 2,5
              mg-seid annuseid (0,5 ml). Patsiendi reaktsiooni tuleb jälgida pärast iga lisainjektsiooni 30 sekundi
              vältel, kuni märgatakse, et patsient suleb silmad. Maksimaalne annus peaks olema 0,35 mg/kg.
              Ägedate ärevusseisundite lühiajaline ravi: manustatakse 10 mg intravenoosselt või intramuskulaarselt,
              vajadusel võib manustamist korrata vähemalt 4 tunnise intervalliga.
              Ägedate  lihasspasmide  sümptomaatiline  ravi:  manustatakse  10  mg  aeglaselt  intravenoosselt  või
              intramuskulaarselt, vajadusel võib manustamist korrata vähemalt 8 tunnise intervalliga. Ravi tuleb
              jätkata suukaudse raviga.
              Teetanus: algannus on 0,1...0,3 mg/kg kehakaalu kohta, mida korratakse iga 1...4 tunni järel. Annus
              tuleb  valida  sõltuvalt  haigusjuhu  raskusest;  äärmiselt  rasketel  juhtudel tuleb  kasutada  suuremaid
              annuseid.
              Epileptiline  staatus:  manustatakse10...20mg diasepaami  intravenoosselt(5mg/min) või
              intramuskulaarselt, vajadusel võib korrata 30...60 minutit hiljem. Status epilepticus´e ravimisel tuleb
              arvestada  diasepaami  lühiajalise  toimega  intravenoossel  manustamisel  ja  sellest  tulenevalt
              krambihoogude  taastekke  võimalusega:patsientituleb  jälgida  ja  olla  valmis  korduvaks
              manustamiseks.
              Alkoholi võõrutusnähud: soovitatav annus on 10...20 mg intravenoosselt või intramuskulaarselt.

              Eakad ja nõrgestatud patsiendid
              Annused ei tohi olla suuremad kui pool tavaannusest.

              Lapsed
              Epileptilise staatuse ja febriilsete krampide ravi: 0,2...0,3 mg/kg kehakaalu kohta (või 1 mg eluaasta
              kohta) manustatakse intravenoosselt või intramuskulaarselt, vajadusel korratakse 30...60 minuti järel.
              Teetanus: sama kui täiskasvanutel.
              Premedikatsioon: kuni 0,2 mg/kg kehakaalu kohta. Manustada tuleb aeglaselt (0,5 ml/min).
              Diazepeks’i  tuleb  süstida  küünraaugu  suurde  veeni,  hüpotensiooni  või  apnoe  tekkeriski
              vähendamiseks peab patsient kogu protseduuri vältel olema selili liikumatus asendis.

              Kui te kasutate Diazepeks’i rohkem kui ette nähtud
              Bensodiasepiinide üleannustamise tulemusena tekib  harilikult  kesknärvisüsteemi pärssumine,  mis
              võib väljenduda unisusest koomani. Kergematel juhtudel on sümptomiteks unisus, segasus, reflekside
              pärssumine ja letargia. Raskematel juhtudel võivad sümptomiteks olla liigutuste koordinatsioonihäire,
              lihasnõrkus, vererõhu langus, hingamisdepressioon, kooma (harva) ja surm (väga harva).
              Üleannustamise korral võtke viivitamatult ühendust oma arstiga!


                                                         3


                                                                                                  4

              4. VÕIMALIKUD KÕRVALTOIMED

              Nagu kõik ravimid, võib ka Diazepeks põhjustada kõrvaltoimeid, kuigi kõigil neid ei teki.

              Kõrvaltoimed on esitatud vastavalt alljärgnevale esinemissageduse konventsioonile:
              Sage (esineb vähem kui 1 isikul 10-st),
              Aeg-ajalt (esineb vähem kui 1 isikul 100-st),
              Harv (esineb vähem kui 1 isikul 1000-st),
              Väga harv (esineb vähem kui 1 isikul 10000-st).

              Sageli tekkivad kõrvaltoimed on väsimus, unisus, ataksia, ravimsõltumus, lihasnõrkus; tavaliselt on
              need annusest  sõltuvad. Valdavalt tekivad need nähud  ravi  alguses ja mööduvad  pikemaajalisel
              kasutamisel. Intravenoosne manustamine  võib põhjustada süstekohal paikseid reaktsioone, samuti
              tromboflebiiti (trombidega kulgev veenipõletik) ja  tromboosi (veresoone ummistus, mis on tingitud
              veresoonesisesest  verehüübimisest).  Intramuskulaarne  manustamine  võib  põhjustada  lokaalset
              valutunnet, mõnel juhul võib tekkida süstekohal nahapunetus.

              Aeg-ajalt esinevad kõrvaltoimed
              Närvisüsteemi häired: segasus, amneesia, närvilisus, düsartria, peavalu, hüpokineesia, peapööritus,
              treemor, minestamine, apnoe.
              Psühhiaatrilised häired: depressioon, paranoia (ülemäärane ärevus või hirm).
              Paradoksaalsed  reaktsioonid (sh  äge  ärevusseisund,  hirmuseisund,  hallutsinatsioonid,  lihastoonuse
              tõus, unetus või unehäired, õudusunenäod, agressiivsus, ebaadekvaatne käitumine).
              Südamehäired: südamerütmi aeglustumine, äge vereringe puudulikkus.
              Veresoonkonna häired: vererõhu langus.
              Seedetrakti häired: kõhukinnisus, iiveldus.
              Hingamishäired: apnoe.
              Neerude- ja kuseteede häired: kusepidamatus või kusepeetus.
              Reproduktiivse süsteemi ja rinnanäärme häired: suguvõime muutus.
              Nägemishäired: nägemisteravuse langus, kahelinägemine, kiired tahtmatud silmatõmblused..
              Nahareaktsioonid: nõgestõbi, nahalööbed.

              Väga harva esinevad kõrvaltoimed
              Maksa ja sapiteede häired: maksaensüümide aktiivsuse tõus (transaminaasid ja alkaalsed fosfataasid),
              kollatõbi.
              Südamehäired: südameseiskus.
              Vere- ja lümfisüsteemi häired: vere valgeliblede arvu vähenemine.

              Teised  kõrvaltoimed: luksumine, süljenäärmete talitluse häired

              Eakad  ja maksafunktsiooni häiretega patsiendid võivad  olla ülaltoodud kõrvaltoimetele
              vastuvõtlikumad. Soovitatav on ravi regulaarselt jälgida ja vajadusel lõpetada see niipea kui võimalik.

              Kui ükskõik milline kõrvaltoimetest muutub tõsiseks või kui märkate mõnda kõrvaltoimet, mida selles
              infolehes ei ole nimetatud, palun rääkige sellest oma arstile või apteekrile.


              5. KUIDAS DIAZEPEKS’i SÄILITADA

              Hoida külmkapis (2 o C...8 o C).

              Hoida originaalpakendis, valguse eest kaitstult.
              Hoida laste eest varjatud ja kättesaamatus kohas.

              Mitte kasutada pärast pakendile märgitud kõlblikkusaja lõppu. Kõlblikkusaeg viitab kuu viimasele
              päevale.


                                                         4


                                                                                                  5
              Ravimeid  ei  tohi  ära  visata  kanalisatsiooni  kaudu  ega  koos  majapidamisprügiga.  Küsige  oma
              apteekrilt,  kuidas  hävitatakse  ravimeid,  mida  enam  ei  vajata.  Need  meetmed  aitavad  kaitsta
              keskkonda.


              6. LISAINFO

              Mida Diazepeks sisaldab
              -  Toimeaine on diasepaam (Diazepamum).
              1 ml süstelahust sisaldab 5 mg diasepaami.
              - Abiained on bensüülalkohol, bensoehape (E 210), propüleenglükool, naatriumbensoaat (E 211), 96%
              etüülalkohol ja süstevesi.

              Kuidas Diazepeks välja näeb ja pakendi sisu
              Värvitu või nõrgalt kollakas rohelise tooniga läbipaistev lahus.

              Pakendis 10 ampulli 0,5% lahusega, 2 ml süstelahust ampullis.
              Pakendis 330 ampulli 0,5% lahusega, 2 ml süstelahust ampullis (raviasutustele).

              Müügiloa hoidja ja tootja
              AS GRINDEKS.
              Krustpils 53, Rīga, LV-1057, Läti.
              Tel.: +371 67083205
              Faks: +371 67083505
              e-mail: grindeks@grindeks.lv

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:
              AS Grindeks Eesti filiaal,
              Tondi 33,11316 Tallinn.
              Telefon: 612 02 24

              Infoleht on viimati kooskõlastatud aprillis 2011






















                                                         5
