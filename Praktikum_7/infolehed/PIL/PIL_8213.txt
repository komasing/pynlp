

                             PAKENDI INFOLEHT: INFORMATSIOON KASUTAJALE

                                        Patentex oval N, 75 mg vaginaalsuposiit
                                                    Nonoksinool

                 Lugege infolehte hoolikalt, sest siin on teile vajalikku teavet.
                 Ehkki seda ravimit on võimalik osta ilma retseptita, peate parima ravitulemuse saamiseks
                 kasutama Patentex oval N’i täpselt juhistele vastavalt.
                 -    Hoidke infoleht alles, et seda vajadusel uuesti lugeda.
                 -    Lisainformatsiooni saamiseks pidage nõu oma arsti või apteekriga.
                 -    Kui ükskõik milline kõrvaltoimetest muutub tõsiseks või kui te märkate mõnda
                      kõrvaltoimet, mida selles infolehes ei ole nimetatud, palun rääkige sellest oma arstile või
                      apteekrile.


                 Infolehes antakse ülevaade:
                 1.   Mis ravim on Patentex oval N ja milleks seda kasutatakse
                 2.   Mida on vaja teada enne Patentex oval N’i kasutamist
                 3.   Kuidas Patentex oval N’i kasutada
                 4.   Võimalikud kõrvaltoimed
                 5    Kuidas Patentex oval N’i säilitada
                 6.   Lisainfo


                 1.   MIS RAVIM ON PATENTEX OVAL N JA MILLEKS SEDA KASUTATAKSE

                 Patentex oval N on tupekaudne rasestumisvastane vahend.

                 Toimeaine nonoksinool hävitab spermatosoidid koheselt. Rasestumisvastast toimet iseloomustav
                 Pearli indeks on uuringute põhjal 0,3...1,6. Pearli indeks näitab soovimatute raseduste arvu 100
                 naise kohta, kes kasutavad antud meetodit ühe aasta.


                 2.   MIDA ON VAJA TEADA ENNE PATENTEX OVAL N’I KASUTAMIST

                 Ärge kasutage Patentex oval N’i
                 -    kui te olete allergiline (ülitundlik) nonoksinooli või Patentex oval N’i mõne koostisosa
                      suhtes;
                 -    kui teil on tupe verejooks;
                 -    kui teil on tupepõletik;
                 -    kui teil on emakakaelapõletik.

                 Eriline ettevaatus on vajalik ravimiga Patentex oval N
                 Arvestada tuleks ebaõige paigaldamise tagajärjel tekkida võiva rasestumisega.
                 Sugulisel teel levivate haiguste ära hoidmiseks tuleks Patentex oval N’i kasutada ainult koos
                 kondoomiga

                 Kasutamine koos teiste ravimitega
                 Palun informeerige oma arsti või apteekrit kui te kasutate või olete hiljuti kasutanud mingeid
                 muid ravimeid, kaasa arvatud ilma retseptita ostetud ravimeid.


                Koostoimeid teiste ravimitega pole teada.
                 Teiste tupesiseselt manustatavate ravimite samaaegne kasutamine pole soovitatav.
                 Patentex oval N’i võib kasutada koos kondoomiga.

                 Patentex oval N kasutamine koos toidu ja joogiga
                 Pole asjakohane

                 Rasedus ja imetamine
                 Enne ravimi kasutamist pidage nõu oma arsti või apteekriga.

                 Patentex oval N’i kasutamine pole raseduse ajal näidustatud. Ohutuse mõttes ei tohi Patentex oval
                 N’i kasutada lohhiate (sünnitusjärgsete vooluste) ajal.
                 Patentex oval N’i toime rinnaga toidetavale imikule pole teada, seetõttu ei tohi Patentex oval N’i
                 imetamise ajal kasutada.

                 Autojuhtimine ja masinatega töötamine
                 Pole teada.


                 3.   KUIDAS PATENTEX OVAL N’i KASUTADA

                 Kasutage Patentex oval N’i alati täpselt nii nagu arst on teile rääkinud. Kui te ei ole milleski
                 kindel, pidage nõu oma arsti või apteekriga.

                 Tavaliselt kasutatakse Patentex oval N`i järgmiselt:
                 1.           Sisestada vaginaalsuposiit ühe sõrme pikkuselt tuppe vähemalt kümme minutit
                 enne vahekorda.
                 2.           Kui ejakulatsiooni (seemnepurset) ei ole tunni aja jooksul toimunud, on
                 soovitatav asetada lisaks teine vaginaalsuposiit vaatamata sellele, et tupeküünla toime kestab kuni
                 kaks tundi.
                 3.           Enne järgmist vahekorda tuleb olenemata vahepealse aja pikkusest sisestada uus
                 vaginaalsuposiit. Oodata jälle kümme minutit.

                 Kui teil on tunne, et Patentex oval N toime on liiga tugev või liiga nõrk, pidage nõu oma arsti või
                 apteekriga.

                 Kui teil on lisaküsimusi selle ravimi kasutamise kohta, pidage nõu oma arsti või apteekriga.


                 4.   VÕIMALIKUD KÕRVALTOIMED

                 Nagu kõik ravimid, võib ka Patentex oval N põhjustada kõrvaltoimeid, kuigi kõigil neid ei teki.

                 Patentex oval N’i kasutamisel võib ilmneda tupe või peenise soojatunne; lokaalne ärritus nagu
                 näiteks valulikkus, voolus, kuivus või põletustunne tupes, valulik urineerimine

                 Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                 mida selles infolehes ei ole nimetatud, palun rääkige sellest oma arstile või apteekrile.


                 5.    KUIDAS PATENTEX OVAL N’I SÄILITADA


                Hoida laste eest varjatud ja kättesaamatus kohas.
                 Säilitada temperatuuril kuni 25 °C.

                 Ärge kasutage Patentex oval N’i pärast kõlblikkusaega, mis on märgitud pakendil. Kõlblikkusaeg
                 viitab kuu viimasele päevale.

                 Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                 apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                 keskkonda.


                 6.   LISAINFO

                 Mida Patentex oval N sisaldab

                 -    Toimeaine on nonoksinool. Üks 3,15 g vaginaalsuposiit sisaldab 75 mg nonoksinooli.
                 -    Abiained on polüetüleenglükool (makrogool) 1500, polüetüleenglükool (makrogool) 1000,
                      naatriumvesinikkarbonaat, naatriumlaurüülsulfaat, viinhape

                 Kuidas Patentex oval N välja näeb ja pakendi sisu

                 Valged vaginaalsuposiidid. Pakendis vastavalt 6 või 12 vaginaalsuposiiti blisterribal.

                 Müügiloa hoidja ja tootja

                 Merz Pharmaceuticals GmbH
                 Eckenheimer Landstrasse 100
                 60318 Frankfurt am Main
                 Saksamaa


                 Lisaküsimuste tekkimisel selle ravimi kohta pöörduge palun müügiloa hoidja kohaliku esindaja
                 poole.

                 H.Abbe Pharma GmbH
                 Pirita tee 20T
                 10127 Tallinn
                 Tel. 646 0980


                 Infoleht on viimati kooskõlastatud augustis 2007.
