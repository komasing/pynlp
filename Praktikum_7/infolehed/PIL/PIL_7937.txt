

                              PAKENDI INFOLEHT: INFORMATSIOON KASUTAJALE

                                           Cyklokapron 100 mg/ml süstelahus
                                                   Traneksaamhape

                Enne ravimi kasutamist lugege hoolikalt infolehte.
                -   Hoidke infoleht alles, et seda vajadusel uuesti lugeda.
                -   Kui teil on lisaküsimusi, pidage nõu oma arsti või apteekriga.
                -   Ravim on välja kirjutatud teile. Ärge andke seda kellelegi teisele. Ravim võib olla neile
                     kahjulik, isegi kui haigussümptomid on sarnased.
                -   Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                     mida selles infolehes ei ole nimetatud, palun rääkige sellest oma arstile.

                Infolehes antakse ülevaade:
                1.  Mis ravim on Cyklokapron ja milleks seda kasutatakse
                2.  Mida on vaja teada enne Cyklokaproni kasutamist
                3.  Kuidas Cyklokapron kasutada
                4.  Võimalikud kõrvaltoimed
                5   Kuidas Cyklokaproni säilitada
                6.  Lisainfo


                1.  MIS RAVIM ON CYKLOKAPRON JA MILLEKS SEDA KASUTATAKSE

                Cyklokapron on ravim, mis sisaldab toimeainena traneksaamhapet.
                Cyklokaproni süstelahust kasutatakse vere kiudaine fibriini suurenenud lagunemisest e. fibrinolüüsist
                tingitud verejooksu või veritsuse raviks.


                2.  MIDA ON VAJA TEADA ENNE CYKLOKAPRONI KASUTAMIST

                Ärge kasutage Cyklokaproni
                -   kui te olete allergiline (ülitundlik) traneksaamhappe või Cyklokaproni mõne koostisosa suhtes.
                -   kui teil on diagnoositud neerupuudulikkus
                -   kui teil on elu jooksul diagnoositud tromboos (verehüübe e trombi moodustumine veresoones
                     või südames) või esinenud selle tekke oht.
                -   kui te olete rase või arvate, et võiksite rase olla; toidate last rinnapiimaga.

                Eriline ettevaatus on vajalik ravimiga Cyklokapron
                -   kui teil on varem esinenud tromboos või oht selle tekkimiseks.

                Kasutamine koos teiste ravimitega
                Palun informeerige oma arsti kui te kasutate või olete hiljuti kasutanud mingeid muid ravimeid, kaasa
                arvatud ilma retseptita ostetud ravimeid.

                Rasedus ja imetamine
                Enne ravimi kasutamist pidage nõu oma arstiga.


                3.  KUIDAS CYKLOKAPRONI KASUTADA

                Kasutage Cyklokaproni alati täpselt nii nagu arst on teile rääkinud. Kui te ei ole milleski kindel,
                pidage nõu oma arstiga.Tavaline annus on 500...1000 mg traneksaamhapet e 5...10 ml süstelahust
                veenisisese süstena kiirusega 1 ml/min.
                Arst määrab ravimi annuse vastavalt iga patsiendi individuaalsetele vajadustele. Arvestage, et arst on
                võinud Teile ravimit määrata muul eesmärgil ja/või teistes annustes, kui selles juhendis on mainitud.
                Järgige alati täpselt oma arsti korraldusi ning pakendi infolehes olevaid juhiseid.


               Cyklokaproni süstelahuse veenisisene manustamine on vajalik ainult siis, kui ravimi suu kaudu
                sissevõtmine on raskendatud.
                Tavalised annused
                Alljärgnevalt on toodud tavalised annused sagedasemate näidustuste korral:
                Generaliseerunud fibrinolüüs (fibriinide suurenenud lagunemine kogu organismis): 1000 mg (kaks
                5 ml ampulli) süstina aeglaselt veeni iga 6...8 tunni järel.
                Prostatektoomia (eesnäärme eemaldamine): 1000 mg (kaks 5 ml ampulli) süstina aeglaselt veeni iga 8
                tunni järel (esimene annus süstitakse operatsiooni ajal) 3 päeva vältel pärast operatsiooni. Pärast seda
                jätkatakse suukaudse raviga.
                Ninaverejooks: Süstelahust võib ninaverejooksu korral manustada lokaalselt nina limaskestale. Seda
                saab teha kas pihusti abil või niisutades tampooni lahuses ning seejärel sellega ninaõõnt
                tamponeerides.
                Hamba eemaldamine koagulopaatia (vere hüübimishäire) korral: vahetult enne protseduuri
                manustatakse traneksaamhapet 10 mg/kg intravenoosselt. Pärast protseduuri 25 mg/kg suukaudu
                3...4 korda ööpäevas 6...8 päeva kestel.
                Kui Teil on diagnoositud neerupuudulikkus, tuleb ravimi kasutamisel olla ettevaatlik, sest esineb
                ravimi kuhjumisoht. Neerupuudulikkuse korral on soovitatavad alljärgnevad annused:
                 Kreatiniin seerumis   Annus i/v       Annustamise sagedus
                 (µmol/l)              (mg/kg)
                 120...249             10              2 korda ööpäevas
                 250...500             10              1 kord ööpäevas
                 >500                  5               1 kord ööpäevas

                Kui teil on tunne, et Cyklokaproni toime on liiga tugev või liiga nõrk, pidage nõu oma arsti või
                apteekriga.

                Kui te kasutate Cyklokaproni rohkem kui ette nähtud
                Üleannustamise sümptomiteks võivad olla iiveldus, oksendamine, vererõhu langus asendi muutmisel
                ja müopaatia (nägemishäire). Vastava eelsoodumusega inimestel võib üleannustamise korral
                suureneda trombi moodustumise risk.
                Kui ravimit on tarvitatud liiga suures annuses, tuleb esile kutsuda oksendamine, teha maoloputus
                aktiivsöega, tagada neerude adekvaatne töö.
                Kui olete võtnud liiga suure annuse ravimit, võtke alati ühendust arsti või lähima haiglaga.

                Kui te unustate Cyklokaproni kasutada
                Ärge kasutage kahekordset annust, kui annus jäi eelmisel korral kasutamata.

                Kui te lõpetate Cyklokaproni kasutamise
                Kui teil on lisaküsimusi selle ravimi kasutamise kohta, pidage nõu oma arstiga.


                4.  VÕIMALIKUD KÕRVALTOIMED

                Nagu kõik ravimid, võib ka Cyklokapron põhjustada kõrvaltoimeid, kuigi kõigil neid ei teki.
                6-mg päevase annuse korral võivad seedetrakti vaevused esineda 30% patsientidest. Sagedasemad
                kõrvaltoimed on iiveldus, oksendamine, kõhulahtisus. Annuse vähendamisel vaevused vähenevad.
                Harva (kiirel süstimisel) võib esineda pearinglus ja vererõhu langus, värvusnägemise häired.
                Harvadel juhtudel on teatatud trombembooliast.

                Kui Teil tekib mõni nendest kõrvaltoimetest ning nad on püsivad või häirivad Teid, konsulteerige oma
                arstiga.
                Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
                selles infolehes ei ole nimetatud, palun rääkige sellest oma arstile.


                5.    KUIDAS CYKLOKAPRONI SÄILITADA


               Hoida temperatuuril kuni 25°C.
                Pärast esmast avamist: süstelahus on mõeldud ainult ühekordseks kasutamiseks. Kasutamata
                süstelahus tuleb hävitada.

                Hoida laste eest varjatud ja kättesaamatus kohas.

                Ärge kasutage Cyklokaproni pärast kõlblikkusaega, mis on märgitud karbil pärast „Kõlblik kuni:“.
                Kõlblikkusaeg viitab kuu viimasele päevale.
                Ärge kasutage Cyklokaproni, kui pakend on varem avatud või vigastatud.

                Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                keskkonda.


                6.  LISAINFO

                Mida Cyklokapron sisaldab:

                -   Toimeaine on traneksaamhape. 1 ml sisaldab 100 mg traneksaamhapet. Iga 5 ml ampull
                     sisaldab 500 mg traneksaamhapet.
                -   Abiaine on süstevesi

                Kuidas Cyklokapron välja näeb ja pakendi sisu

                Cyklokapron on selge värvitu lahus.
                Süstelahus (100 mg/ml) on pakendatud 5 ml ampulli, mille kaelal on ühe valge täpiga tähistatud
                murdepunkt. Pakendis 10 ampulli.

                Müügiloa hoidja ja tootja

                Müügiloa hoidja:
                Pfizer Enterprises SARL
                Rond-Point du Kirchberg, 51, Avenue
                J.F Kennedy, L-1855 Luxembourg
                Luksemburg

                Tootja:
                Pfizer Manufacturing Belgium N.V.
                Rijksweg 12.
                B-2870 Puurs
                Belgia

                Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

                Pfizer Luxembourg SARL Eesti filiaal
                Pirita tee 20
                10127 Tallinn
                Tel. 6 405 328
                Faks 6 405 327

                Infoleht on viimati kooskõlastatud detsembris 2011.
