

                                              PAKENDI INFOLEHT


              Enne ravimi võtmist lugege hoolikalt infolehte.
              -  Hoidke infoleht alles, et seda vajadusel uuesti lugeda.
              -  Kui teil on lisaküsimusi, pidage palun nõu arsti või apteekriga.
              -  Ravim on välja kirjutatud isiklikult teile ja seda ei tohi anda kellelegi teisele. Ravim võib olla neile
              kahjulik isegi kui haigussümptomid on sarnased.

              Infolehes antakse ülevaade:
              1.    Mis ravim on RANIBERL 150 ja milleks seda kasutatakse
              2.    Mida on vaja teada enne RANIBERL 150 võtmist
              3.    Kuidas RANIBERL 150 võtta
              4.    Võimalikud kõrvaltoimed
              5     RANIBERL 150 säilitamine
              6.    Lisainfo

              RANIBERL 150, 150 mg õhukese polümeerikattega tabletid
              Ranitidiin

              -  1 tablett sisaldab 167 mg ranitidiinvesinikkloriidi, mis vastab 150 mg ranitidiinile.
              -  Abiained on mikrokristalne tselluloos, kopovidoon, kolloidne veevaba ränidioksiid,
              magneesiumstearaat, hüpromelloos, polü[butüülmetakrülaat, (2-dimetüülaminoetüül)-metakrülaat,
              metüülmetakrülaat] (1:2:1), titaandioksiid E 171, kollane raudoksiid E 172, talk, makrogool 6000.

              Müügiloa hoidja/tootja:
              Berlin-Chemie AG (Menarini Group)
              Glienicker Weg 125
              D-12489 Berliin
              Saksamaa


              1.    MIS RAVIM ON RANIBERL 150 JA MILLEKS SEDA KASUTATAKSE

              Mao- või kaksteistsõrmikuhaavandid.
              Refluksösofagiit.
              Gastroösofageaalse reflukshaigusega seotud ülihappesuse ja düspepsia sümptomaatiline ravi.
              Zollinger-Ellisoni sündroom.
              Maosisaldise aspiratsiooni profülaktika üldanesteesia ajal suurenenud riskiga patsientidel.


              2.    MIDA ON VAJA TEADA ENNE RANIBERL 150 VÕTMIST

              Ärge võtke Raniberl 150:
              - kui te olete ülitundlik (allergiline) ranitidiini või RANIBERL 150 mõne koostisosa suhtes.
              -  ravi üle 10-aastastel lastel ja kuni 14-aastastel noorukitel peab toimuma rangetel näidustustel.
              Noorematele lastele on ravim vastunäidustatud.
              -  ei tohi manustada patsientidele, kellel on olnud ainevahetushaigus porfüüria.

              Eriline ettevaatus on vajalik ravimiga Raniberl 150:

              -  Kahjustatud neerutalitluse puhul tuleb ravimi annust vähendada.

              Enne maohaavandi ravi algust tuleb kontrollida, et patsiendil ei ole pahaloomulist kasvajat. Ravi
              ranitidiiniga võib maskeerida maovähi sümptomeid.

              Rasedus ja imetamine


             Raniberl 150 tohib raseduse ajal kasutada ainult äärmisel vajadusel. Ravim eritub rinnapiima. Lapsel
              võivad esineda maomahla sekretsioonihäired.

              Autojuhtimine ja masinatega töötamine:
              Raniberl 150 manustamine võib tugevdada alkoholi toimet.
              Raniberl 150 kõrvaltoimed võivad mõjutada ka kontsentratsioonivõimet ja reaktsioonikiirust.

              Võtmine koos teiste ravimitega:
              Ravimid võivad mõjutada üksteise toimet ja kõrvalnähte.
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.
              See kehtib eriti seedetrakti ravimite ja teofülliini kohta. Kui raviks kasutatakse koos nii ranitidiini kui
              ka glipisiidi, võib glipisiidi veresuhkrut alandav toime tugevneda. Lokaalanesteetikumide (nt
              Novokaiini e prokaiini) eritumine võib väheneda. Teiste ravimite verre imendumine võib maomahla
              vähenenud happesuse tõttu muutuda (näiteks ketokonasool).


              3.    KUIDAS RANIBERL 150 VÕTTA

              Võtke RANIBERL 150 alati vastavalt arstilt saadud juhistele. Kui te ei ole milleski kindel, pidage nõu
              arsti või apteekriga.
              Kui arst ei ole teisiti määranud, kehtivad normaalse neerutalitlusega täiskasvanute ravimisel Raniberl
              150-ga järgnevad soovitused.

              Kaksteistsõrmikuhaavandite, healoomuliste maohaavandite või söögitoru põletiku puhul on tavaliseks
              päevaseks annuseks 2 Raniberl 150 tabletti kord päevas pärast õhtusööki või enne magamaminekut või
              1 Raniberl 150 tablett 2 korda päevas (hommikul ja õhtul).

              Tablett neelatakse alla katki närimata koos piisava koguse vedelikuga.

              Haavandid paranevad tavaliselt 4 nädala jooksul. Kui seda ei juhtu, tuleb ravi jätkata veel nelja nädala
              jooksul samas annuses. Vaevuste taastekke vältimiseks võib ravi jätkata kuni 12 kuu jooksul, võttes
              ühe Raniberl 150 tableti enne magama minekut ka juhul, kui lühiajaline ravi on andnud juba tulemusi.

              Maomahla tagasivoolu tõttu tekkinud söögitoru põletiku ravi kestab kuni 8 nädalat, vajadusel isegi 12
              nädalat.
              Väga rohke maohappe sekretsiooni puhul, näiteks Zollinger-Ellisoni sündroomi korral, alustatakse ravi
              ühe Raniberl 150 tabletiga kolm korda päevas ja suurendatakse annust vajadusel 4…6 Raniberl 150
              tabletini. Rasketel juhtudel võib manustada veelgi suuremaid annuseid. Tablette võib võtta
              söögikordadest sõltumatult.

              Maosisaldise aspiratsiooni (hingamisteedesse tõmbamise) vältimiseks üldanesteesia ajal manustatakse
              riskigrupi patsientidele üks Raniberl 150 tablett 2 tundi enne anesteesiat ning võimalusel ka eelmisel
              õhtul. Vajadusel võib annust enne anesteesiat korrata 6 tunniste intervallide järel.
              Pärast ravi ranitidiini süstelahusega ja vajalike abinõude kasutuselevõttu (mao- ning
              kaksteistsõrmiksoole verejooksu korral) ning niipea kui patsient saab jälle süüa, tuleks manustada 1
              Raniberl 150 tablett kaks korda päevas.

              Annustamine vanusegrupis 10…14 eluaastat

              Ravi Raniberl 150-ga ei ole selles patsientidegrupis üldiselt sobiv. Ravi peab toimuma ainult äärmisel
              vajadusel ja lühiajaliselt. Päevane annus peptilise haavandi raviks on 2 mg kehakaalu kilogrammi
              kohta maksimaalselt kuni kaks 150 mg  tabletti päevas.

              Ravi kestuse üle otsustab teie arst.

              Annustamisjuhised kahjustatud neerutalitlusega patsientidele


             Neerutalitluse häirete korral tuleb vajalik annus väga hoolikalt välja arvestada ja seda vajadusel muuta.
              Randitiin on dialüüsitav. Dialüüsi saavad patsiendid peavad ravimit manustama pärast dialüüsi.


              4.    VÕIMALIKUD KÕRVALTOIMED

              Nagu kõik ravimid, võib ka Raniberl 150 põhjustada kõrvaltoimeid.

              Raniberl 150 on üldiselt hästi talutav, ravimi õigel kasutamisel on kõrvaltoimed ebatõenäolised. Siiski
              võivad mõnikord tekkida peavalu, väsimus, uimasus, seedetrakti-poolsed kõrvalnähud, nahalööve ja
              sügelus, mis tavaliselt ravi jätkumisel kaovad.

              Harva või väga harva on esinenud liiges- ja lihasvalusid, südame rütmihäireid, samuti maksatalitluse
              ajutisi muutusi. Erandjuhtudel on täheldatud juuste väljalangemist, seksuaalkäitumise häireid ja
              rindade suurenemist meestel.
              Kesknärvisüsteemi häireid on täheldatud enamasti eakatel või raskesti haigetel patsientidel ning need
              kaovad pärast Raniberl 150-ga ravi katkestamist.
              Mõningatel juhtudel tekivad kõrvalekalded verepildis või teistes laboratoorsetes analüüsides, mis on
              üldjuhul mööduvad.
              Väga harva esineb neeru ja kuseteede häireid (äge interstitsiaarne nefriit) või veresoontehäired
              (vaskuliit).
              Üksikjuhtudel võivad Raniberl 150-ravi ajal ilmneda ägedad ülitundlikkusreaktsioonid.

              Kui täheldate endal mistahes kõrvaltoimeid, mida ei ole loetletud selles infolehes, informeerige sellest
              oma arsti või apteekrit.


              5.    RANIBERL 150 SÄILITAMINE

              Hoida temperatuuril kuni 25°C!

              Mitte kasutada pärast pakendil märgitud kõlblikkusaja lõppu.

              Hoida laste eest varjatud ja kättesaamatus kohas!


              6.    LISAINFO

              Müügiloa hoidja esindaja Eestis:

              OÜ Berlin-Chemie Menarini Eesti
              Paldiski mnt. 27/29
              10612 Tallinn
              Eesti
              Tel: +372 667 5001

              Infoleht viimati kaasajastatud: detsembris 2004
              Infoleht on viimati kooskõlastatud: september 2006.
