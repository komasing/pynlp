

                             PAKENDI INFOLEHT: INFORMATSIOON KASUTAJALE
                                       VARILRIX, süstelahuse pulber ja lahusti
                                         Tuulerõugete nõrgestatud elusvaktsiin


              Enne vaktsineerimist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage palun nõu arsti või apteekriga.
              -    Vaktsiin on välja kirjutatud isiklikult teile/teie lapsele. Ärge andke seda kellelegi teisele.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on VARILRIX ja milleks seda kasutatakse
              2.   Mida on vaja teada enne VARILRIX’i saamist
              3.   Kuidas VARILRIX’i manustatakse
              4.   Võimalikud kõrvaltoimed
              5    Kuidas VARILRIX’i säilitada
              6.   Lisainfo


              1.   MIS RAVIM ON VARILRIX JA MILLEKS SEDA KASUTATAKSE

              VARILRIX on vaktsiin, milles sisaldub Varicella zoster-viirus (Oka tüvi), mis põhjustab tuulerõugeid.
              Viirus vaktsiinis on nõrgestatud, nii et see ei põhjusta tuulerõugeid normaalsetel tervetel inimestel.

              Vaktsiini toimel tekib organismis kaitse (immuunsus) viiruse vastu, mis põhjustab tuulerõugeid.

              Paljud inimesed põevad tuulerõugeid lapsena, kuid mõned võivad haigestuda alles teismeliseeas või
              täiskasvanuna, mil see võib olla isegi tervetel inimestel palju raskemini kulgev haigus.


              2.   MIDA ON VAJA TEADA ENNE VARILRIX’I SAAMIST

              Ärge kasutage VARILRIX’i
              -  kui teie olete/teie laps on allergiline (ülitundlik) toimeaine või VARILRIX’i mõne koostisosa
                 suhtes;
              -  kui teil/teie lapsel on mõni haigus, mis nõrgestab immuunsüsteemi (näiteks verehaigused, vähk või
                 infektsioonid e nakkused);
              -  kui teie olete/teie laps on hiljuti saanud või saab ravi, mis nõrgestab immuunsüsteemi (kaasa
                 arvatud suures annuses kortikosteroide);
              -  kui teil/teie lapsel on olnud allergiline reaktsioon neomütsiinile (antibiootikum). Siiski, kui
                 teil/teie lapsel oli peale neomütsiiniga ravimist nahalööve (dermatiit), võib teid VARILRIX’iga
                 vaktsineerida;
              -  kui te olete rase.

              Eriline ettevaatus on vajalik vaktsiiniga VARILRIX
              Raske kuluga palavikulise haiguse korral tuleb VARILRIX´i manustamine edasi lükata. Kerge
              infektsiooni (nt külmetushaigus) esinemine muidu tervel isikul ei ole vastunäidustuseks.

              Nagu teiste vaktsiinidegi puhul ei anna VARILRIX täielikku kaitset tuulerõugete suhtes. Siiski, inimesed
              keda on vaktsineeritud ja kes nakatuvad tuulerõugetesse, neil kulgeb haigus tavaliselt väga kergelt,
              võrreldes inimestega, keda pole vaktsineeritud.

              Harvadel juhtudel võib nõrgestatud viirus vaktsineeritud isikult üle kanduda teistele. Seda on juhtunud
              ainult siis, kui vaktsineeritud isikul olid mõned täpid või villid. Tervetel inimestel, kes saavad sellisel
              viisil nakkuse, tekib ainult kerge lööve, mis ei ole kahjulik.


                                                        1


             Peale süstimist (või juba enne süstimist) võib esineda minestamist, rääkige palun oma arstile
              või õele, kui teie laps on eelnevalt süstimise ajal minestanud.

              Kasutamine koos teiste ravimitega
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid, või olete hiljuti saanud teisi vaktsiine.

              Rääkige oma arstile, kui teil/teie lapsel on hiljuti olnud vereülekanne või on manustatud inimese
              immuunoglobuliine. Sellisel juhul peab vaktsineerimise edasi lükkama vähemalt 3 kuud.

              Teie/teie laps ei tohi võtta aspiriini või aspiriinilaadseid ravimeid (tuntud ka salitsülaatidena) 6 nädala
              jooksul peale VARILRIX’iga vaktsineerimist, kuna see võib põhjustada raske haiguse, mida nimetatakse
              Reye sündroomiks. See haigus võib kahjustada kõiki teie keha organeid.

              Kui samal ajal VARILRIX’iga plaanitakse manustada mõnda teist vaktsiini, annab teie arst või õde nõu,
              kas seda tohib teha või tuleb vaktsineerimine edasi lükata.

              Rasedus ja imetamine
              Raseduse ajal ei tohi VARILRIX’i manustada.

              Kui te olete rase, arvate, et võite olla rase või planeerite rasedust rääkige sellest oma arstile või
              meditsiiniõele enne vaktsineerimist. On samuti oluline, et te ei rasestuks kolme kuu jooksul pärast
              vaktsineerimist. Rääkige oma arsti või meditsiiniõega efektiivsetest rasestumisvastastest vahenditest.

              Rinnaga toitmise kohta küsige oma arstilt nõu enne VARILRIX’i kasutamist.

              Oluline teave mõningate VARILRIX’i koostisainete suhtes
              Vaktsiin sisaldab abiainena laktoosi. Kui arst on teile öelnud, et te ei talu teatud suhkruid, peate te enne
              vaktsineerimist konsulteerima arstiga.

              Autojuhtimine ja masinatega töötamine
              Vaktsiin ei oma märkimisväärset toimet autojuhtimise ja masinate käsitsemise võimele.


              3.    KUIDAS VARILRIX’I MANUSTATAKSE

              VARILRIX’i süstitakse naha alla, tavaliselt õlavarde.

              Lastel vanuses 12 kuud kuni 12 aastat määrab arst vajaliku vaktsineerimise aja ja annuste arvu, vastavalt
              kohalikele vaktsineerimisjuhistele.
              Noorukid ja täiskasvanud alates 13. eluaastast peavad saama kaks annust.

              Annuste vahele peab jääma vähemalt 6 nädalat. Aeg esimese ja teise annuse vahel ei tohi olla väiksem
              kui 4 nädalat.

              Inimestel, kellel on oht nakatuda raskelt tuulerõugetesse (näiteks vähivastast ravi saavad patsiendid),
              võib olla vajalik lisaannuse manustamine.

              VARILRIX’i ei tohi manustada nahasiseselt. VARILRIX’i ei tohi mitte kunagi manustada veeni.

              Kui te kasutate VARILRIX´i rohkem kui ette nähtud
              Kuna vaktsiin on üheannuselistes viaalides ning seda valmistab ja süstib arst või meditsiiniõde, on
              üleannustamine väga ebatõenäoline. On teatatud juhtudest, kus VARILRIX´i on manustatud rohkem, kui
              soovitatav. Üleannustamisjärgseteks kõrvaltoimeteks on olnud letargia (tugev unisus) ja krambid. Teistel
              üleannustamisjuhtudel ei ole teatatud üleannustamisega seotud kõrvaltoimete tekkest.


                                                        2


             Kui te unustate VARILRIX´i kasutada
              Kui te unustate kokkulepitud ajal vaktsineerimisele minna, kontakteeruge oma arstiga. Arst otsustab,
              millal manustada unustatud annus.


              4.    VÕIMALIKUD KÕRVALTOIMED

              Nagu kõik ravimid (sh vaktsiinid), võib ka VARILRIX põhjustada kõrvaltoimeid, kuigi kõigil neid ei
              teki.
              Nagu kõigi süstitavate vaktsiinide puhul, on väike oht allergiliste reaktsioonide tekkeks. Allergilise
              reaktsiooni nähtudeks võivad olla lokaalne (paikne) või laialt levinud nahalööve, mis võib olla sügelev
              või villiline, näo või silmade turse, hingamis- või neelamisraskused, mis võivad viia minestamiseni.
              Need reaktsioonid ilmnevad tavaliselt enne arsti juurest lahkumist. Siiski, kui teil või teie lapsel
              ilmnevad ükskõik millised eelloetletud sümptomid, võtke koheselt ühendust oma arstiga.

              Kõrvaltoimed, mis ilmnesid VARILRIX'iga läbiviidud kliiniliste uuringute ajal:

              ♦  Väga sage (võivad ilmneda rohkem kui 1-l inimesel 10-st vaktsineeritust):
                 •  valu ja punetus süstekohal

              ♦  Sage (võivad ilmneda kuni 1-l inimesel 10-st vaktsineeritust):
                 •  nahalööve (täpid ja/või villid)
                 •  süstekoha turse
                 •  palavik 38°C või rohkem (rektaalne e päraku kaudu)

              ♦  Aeg-ajalt (võivad ilmneda kuni 1-l inimesel 100-st vaktsineeritust):
                 •  ülemiste hingamisteede infektsioonid (põletikud)
                 •  kurguvalu ja ebamugavus neelamisel
                 •  tursunud lümfisõlmed kaelal, kaenlaalustes või kubemes
                 •  ärrituvus
                 •  peavalu
                 •  unisus
                 •  köha
                 •  nohu (riniit) või ninakinnisus, aevastamine
                 •  iiveldus
                 •  oksendamine
                 •  tuulerõugete sarnane lööve
                 •  sügelus
                 •  valulikud, tursunud liigesed
                 •  valulikud lihased, lihaste hellus või nõrkus, mis pole põhjustatud sportimisest
                 •  palavik kõrgem kui 39,5°C (rektaalne)
                 •  väsimus (kurnatus)
                 •  üldine halb enesetunne

              ♦  Harv (võivad ilmneda kuni 1-l inimesel 1000-e vaktsineeritu kohta):
                 •  limane eritis koos kihelusega silmades ja rähmased silmalaud (konjunktiviit)
                 •  kõhuvalu või ebamugavustunne kõhus
                 •  kõhulahtisus
                 •  nahalööve (nõgestõbi)

              VARILRIX'i turustamise järgselt on teatatud järgmiste kõrvaltoimete vähesest esinemisest:
                 •  herpes zoster (vöötohatis)
                 •  tõmblused või krambid
                 •  peapööritus, kõndimisel tasakaaluhäired


                                                        3


             Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida selles
              infolehes ei ole nimetatud, palun rääkige sellest oma arstile või apteekrile.


              5.    VARILRIX’I SÄILITAMINE

              Hoida laste eest varjatud ja kättesaamatus kohas.
              Hoida külmkapis (2°C...8°C).

              Ärge kasutage VARILRIX'i pärast kõlblikkusaega, mis on märgitud karbil. Kõlblikkusaeg viitab kuu
              viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma apteekrilt,
              kuidas hävitatakse ravimeid, mida enam ei vajata. Need meetmed aitavad kaitsta keskkonda.


              6.    LISAINFO

              Mida VARILRIX sisaldab
              -  Toimeaine on Varicella zoster-viirus : vaktsiini 1 annus (0,5 ml) sisaldab vähemalt 10 3,3 lüüsilaike

                  moodustavat ühikut (PFU) Varicella zoster-viirust.
              -  Abiained on:
                 •  Vaktsiin: aminohapped, inimalbumiin, veevaba laktoos, neomütsiinsulfaat, polüalkoholid.
                 •  Lahusti: süstevesi.

              Kuidas VARILRIX välja näeb ja pakendi sisu
              VARILRIX on pisut kreemikat kuni kollakat värvi või roosakat värvi pulber üheannuselises klaasviaalis.
              Steriilne lahusti on läbipaistev ja värvitu süstevesi ampullis või süstlis.

              Enne vaktsineerimist peab pulbri ja lahusti omavahel segama.

              Ampullid ja süstlid on valmistatud I tüüpi neutraalklaasist.

              Müügiloa hoidja ja tootja
              GlaxoSmithKline Biologicals s.a.
              Rue de l’Institut 89
              1330 Rixensart
              Belgia

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:
              GlaxoSmithKline Eesti OÜ
              Lõõtsa 2
              11415 Tallinn
              Tel: +372 6676900


              Infoleht on viimati kooskõlastatud detsembris 2011
              ------------------------------------------------------------------------------------------------------------------------------

              Järgnev informatsioon on mõeldud ainult meditsiinipersonalile või tervishoiutöötajale:

              Sõltuvalt pH-st võib lahustatud vaktsiini värvus varieeruda heleroosast roosani. Enne manustamist tuleb
              lahustit ja lahustatud vaktsiini visuaalselt kontrollida tahkete osakeste esinemise ja/või füüsikaliste
              omaduste muutuse suhtes. Nimetatud muutuste esinemisel on lahusti või vaktsiin kõlbmatu.

              VARILRIX’i lahustamiseks tuleb lahusti lisada vaktsiini viaali. Seejärel tuleb viaali korralikult
              loksutada, et pulber täielikult lahustuks.

                                                        4


             Enne vaktsiini süstimist peab laskma alkoholil või muul desinfitseerival vahendil nahalt aurustuda, kuna
              nad võivad viirust inaktiveerida.

              VARILRIX’i on soovitav manustada kohe pärast lahustamist nii ruttu kui võimalik.
              Kuid siiski on tõestatud, et lahustatud vaktsiini võib hoida kuni 90 minutit toatemperatuuril (25 0 C) ja

              kuni 8 tundi külmikus (2 0 C...8 0 C).

              Kui lahustatud vaktsiini ei kasutata ära nendes ajapiirides, tuleb see hävitada vastavalt kohalikele
              nõuetele.










































                                                        5
