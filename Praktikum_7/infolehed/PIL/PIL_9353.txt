

                            PAKENDI INFOLEHT: INFORMATSIOON KASUTAJALE

                 MENINGOCOCCAL POLYSACCHARIDE VACCINE A+C, süstesuspensiooni pulber
                                                       ja lahusti

                                Vaccinum meningococcale polysaccharidicum classis A et C

                       Vaktsiin A- või C-serogrupi meningokokkide poolt põhjustatud haiguste profülaktikaks.


                Enne ravimi kasutamist lugege hoolikalt infolehte
                -Hoidke infoleht alles, et seda vajadusel uuesti lugeda.
                -Kui teil on lisaküsimusi, pidage nõu oma arsti või apteekriga.
                -Kui ükskõik milline kõrvaltoimetest muutub tõsiseks, või kui te märkate mõnda
                kõrvaltoimet, mida selles infolehes ei ole nimetatud, palun rääkige sellest oma arstile või
                apteekrile.

                Infolehes antakse ülevaade:
                    1.  Mis on MENINGOCOCCAL POLYSACCHARIDE VACCINE A+C ja milleks seda
                       kasutatakse
                    2.  Mida on vaja teada enne MENINGOCOCCAL POLYSACCHARIDE VACCINE
                       A+C kasutamist
                    3.  Kuidas MENINGOCOCCAL POLYSACCHARIDE VACCINE A+C kasutada
                    4.  Võimalikud kõrvaltoimed
                    5.  Kuidas MENINGOCOCCAL POLYSACCHARIDE VACCINE A+C säilitada
                    6.  Lisainfo


                1. MIS RAVIM ON MENINGOCOCCAL POLYSACCHARIDE VACCINE A+C JA
                MILLEKS SEDA KASUTATAKSE

                MENINGOCOCCAL POLYSACCHARIDE VACCINE A+C on vaktsiin A-või C-grupi
                meningokokkide (bakter Neisseria meningitidis) poolt põhjustatud haiguste vältimiseks
                täiskasvanutel ja lastel alates 2 aasta vanusest. Vaktsiin aitab organismil luua kaitset
                (antikehad) nende bakterite vastu.

                A- või C-grupi meningokokid võivad põhjustada tõsiseid ja vahel surmaga lõppevaid
                infektsioone (nakkusi), nagu meningiit või sepsis (üldine infektsioon).

                See vaktsiin kaitseb ainult A- või C-grupi meningokokkide vastu. See ei kaitse teiste
                meningokokkide gruppide või teiste organismide vastu, mis põhjustavad meningiiti või
                sepsist.

                2. MIDA ON VAJA TEADA ENNE MENINGOCOCCAL POLYSACCHARIDE
                VACCINE A+C KASUTAMIST

                Ärge kasutage MENINGOCOCCAL POLYSACCHARIDE VACCINE A+C kui Teil või
                Teie lapsel
                -on ülitundlikus vaktsiini toimeaine või mõne muu komponendi suhtes
                -esines eelneva vaktsineerimise järgselt raske reaktsioon
                -on raske äge haigus kõrge palavikuga. Sellisel juhul tuleb vaktsineerimine edasi lükata.


               Eriline ettevaatus on vajalik MENINGOCOCCAL POLYSACCHARIDE VACCINE
                A+C-ga
                    - Serogrupp A epideemia või epideemia riski korral võib vaktsiini manustada 6 kuu
                       vanustele ja vanematele lastele, kui kaitse serogrupp A meningiidi vastu on vajalik.
                    - Serogrupp C puhul on eelistatav kasutada konjugeeritud meningokokk C vaktsiini alla
                       2 aasta vanustel lastel.

                Kasutamine koos teiste ravimitega
                MENINGOCOCCAL POLYSACCHARIDE VACCINE A+C vaktsiini võib manustada
                samaaegselt, kasutades erinevaid süstlaid ja süstekohti (eelistatult erinevatesse jäsemetesse),
                teetanuse, difteeria, inaktiveeritud poliomüeliidi, kõhutüüfuse või BCG vaktsiiniga.

                Palun informeerige oma arsti või apteekrit kui te kasutate või olete hiljuti kasutanud mingeid
                muid ravimeid, kaasa arvatud ilma retseptita ostetud ravimeid.

                Rasedus ja imetamine
                Enne ravimi kasutamist pidage nõu oma arsti või apteekriga.
                Rasedus
                Andmed vaktsiini kasutamise kohta rasedatel puuduvad.
                Sellest  hoolimata,  arvestades  meningokokk  C  haiguse  tõsidust,  ei  ole  rasedus  vastunäidustuseks
                vaktsineerimisele, kui esineb risk epideemiaks.
                Imetamine
                Andmed vaktsiini kasutamise kohta imetamise ajal puuduvad.
                Enne vaktsineerimist imetamise ajal tuleb hinnata kasu ja riski suhet.

                Autojuhtimine ja masinatega töötamine
                Mõned punktis 4 kirjeldatud kõrvaltoimed (nagu krambid) võivad ajutiselt mõjutada võimet
                juhtida autot või töötada masinatel.


                3. KUIDAS MENINGOCOCCAL POLYSACCHARIDE VACCINE A+C KASUTADA

                Annustamine
                Täiskasvanutele ja lastele alates 2 aasta vanusest üks (0,5ml) annus valmis vaktsiini.
                Revaktsineerimine on näidustatud vastavalt patsiendi eale 2 kuni 4 aasta jooksul pärast
                esimest annust, epideemia riski ja sellega seotud serogrupi korral.

                Manustamisviis
                Manustada naha alla või lihasesse.
                Üldiselt manustatakse lastele kuni 12 kuu vanustele reie anterolateraalsesse osasse ja vanematele
                õlalihasesse.

                Seda vaktsiini ei või ühelgi juhul segada teiste vaktsiinide või teiste ravimitega.

                Samaaegsel süstimisel tuleb kasutada erinevaid süstlaid ja erinevaid süstekohti.


                4. VÕIMALIKUD KÕRVALTOIMED


               Nagu kõik ravimid, võib ka MENINGOCOCCAL POLYSACCHARIDE VACCINE A+C
                põhjustada kõrvaltoimeid, kuigi kõigil neid ei teki.
                           o  Järgmisi kõrvaltoimeid täheldati kliiniliste uuringute käigus:
                                 o  Väga  sage (teatati rohkem  kui  ühel  inimesel  10-st):  peavalu  (tsefalalgia),
                                     süstekoha reaktsioonid nagu mööduv valu, vahel kaasnevad turse (ödeem),
                                     punetus, väga suur väsimus (asteenia), ärrituvus.
                                 o  Sage (teatati rohkem kui ühel inimesel 100-st): kõhulahtisus, palavik (≥38ºC)
                                     (hüpertermia).
                           o  Turustamisjärgse järelevalve käigus täheldati järgmisi kõrvaltoimeid väga harva
                           (teatati vähem kui ühel inimesel 10000-st). Täpset esinemissagedust ei saakalkuleerida:
                                 o  allergiasarnased reaktsioonid (ulatuslik nahalööve, nõgestõbi
                                     (urtikaaria), naha punetus (erüteem)) või anafülaktilised reaktsioonid.
                                 o  Isu kaotus (anoreksia).
                                 o  Oksendamine.
                                 o  Nõeltega torkimistunne (paresteesia), meningism (sümptomid nagu
                                     peavalu, palavik, valgustundlikkus, kaela kangus), krambid.
                                 o  Valu lihastes (müalgia) või liigestes (artralgia).
                Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                mida selles infolehes ei ole nimetatud, palun rääkige sellest oma arstile või apteekrile.


                5. KUIDAS MENINGOCOCCAL POLYSACCHARIDE VACCINE A+C SÄILITADA

                Hoida laste eest varjatud ja kättesaamatus kohas.
                Hoida külmkapis (2°C …8°C).
                Mitte lasta külmuda.
                Hoida välispakendis, valguse eest kaitstult.
                Pärast lahuse valmistamist kasutada koheselt.
                Ärge kasutage pärast kõlblikkusaega, mis on märgitud karbile. Kõlblikkusaeg viitab kuu
                viimasele päevale.

                Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                keskkonda.


                6. LISAINFO

                Mida MENINGOCOCCAL POLYSACCHARIDE VACCINE A+C sisaldab
                Toimeained on (ühe 0,5 ml annuse kohta):
                - Neisseria meningitidis’e A-grupi puhastatud polüsahhariidi: 50 mikrogrammi
                - Neisseria meningitidis’e C-grupi puhastatud polüsahhariidi: 50 mikrogrammi
                Abiained on:
                Pulber: laktoosmonohüdraat.
                Lahusti: naatriumkloriid, dinaatriumvesinikfosfaatdihüdraat, naatriumdivesinikfosfaat,
                süstevesi.

                Kuidas  MENINGOCOCCAL  POLYSACCHARIDE  VACCINE  A+C  välja  näeb  ja
                pakendi sisu
                Süstelahuse pulber klaasviaalis ja lahusti süstlis. Üks annus sisaldab 0,5 ml vaktsiini valmis
                süstelahust.


               Müügiloa hoidja
                Sanofi Pasteur S.A.
                2, avenue Pont Pasteur
                69007 Lyon
                Prantsusmaa

                Tootja
                Sanofi Pasteur SA
                2, avenue Pont Pasteur
                69007 Lyon
                Prantsusmaa

                Või

                SANOFI-AVENTIS Zrt.
                1225 Budapest,
                Campona u.1. (Harbor Park)
                Hungary

                Lisaküsimuste tekkimisel selle ravimi kohta pöörduge palun müügiloa hoidja kohaliku
                esindaja poole.
                Sanofi Pasteur
                Pärnu mnt 139 E/2
                11317 Tallinn

                Infoleht on viimati kooskõlastatud mais 2010



                .......................................................................................................................................................

                Järgnev informatsioon on mõeldud ainult meditsiinipersonalile või tervishoiutöötajale.
                Lahustage vaktsiin ainult kaasasoleva lahustiga:
                - lahustage viaalis sisalduv pulber kasutades kaasasolevat lahustit. Lahustub koheselt.
                - peale lahustamist on vaktsiin värvitu, selge või kergelt opalestseeruv lahus.
                - soovitatakse kasutada kohe peale lahustamist
                Kasutamata ravim või jäätmematerjal tuleb hävitada vastavalt kohalikele seadustele.
