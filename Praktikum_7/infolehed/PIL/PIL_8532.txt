

                             PAKENDI INFOLEHT: INFORMATSIOON KASUTAJALE

                           Pulmicort Turbuhaler 100 mikrogrammi/annuses, sissehingatav pulber
                           Pulmicort Turbuhaler 200 mikrogrammi/annuses, sissehingatav pulber
                                                    Budesoniid


                 Enne ravimi kasutamist lugege hoolikalt infolehte.
                 - Hoidke infoleht alles, et seda vajadusel uuesti lugeda.
                 - Kui teil on lisaküsimusi, pidage palun nõu arsti või apteekriga.
                 - Ravim on välja kirjutatud isiklikult teile ja seda ei tohi anda kellelegi teisele. Ravim võib
                 olla neile kahjulik, isegi kui haigussümptomid on sarnased.
                 - Kui ükskõik milline kõrvaltoimetest muutub tõsiseks või kui te märkate mõnda
                 kõrvaltoimet, mida selles infolehes ei ole nimetatud, palun rääkige sellest oma arstile või
                 apteekrile.


                 Infolehes antakse ülevaade:
                 1.  Mis ravim on Pulmicort Turbuhaler ja milleks seda kasutatakse
                 2.  Mida on vaja teada enne Pulmicort Turbuhaleri kasutamist
                 3.  Kuidas Pulmicort Turbuhalerit kasutada
                 4.  Võimalikud kõrvaltoimed
                 5.  Pulmicort Turbuhaleri säilitamine
                 6.  Lisainfo
                 7.  JUHEND ”Kuidas kasutada Turbuhalerit”



                 1.    MIS RAVIM ON PULMICORT TURBUHALER JA MILLEKS SEDA
                 KASUTATAKSE

                 Pulmicort Turbuhaler kuulub ravimite gruppi, mida nimetatakse glükokortikosteroidideks ning
                 mis vähendavad põletikku.

                 Astmat põhjustab põletikuline protsess hingamisteedes. Pulmicort Turbuhaler vähendab
                 põletikku ja hoiab ära selle tekkimise. Inhalaatori huuliku kaudu sisse hingamisel kandub ravim
                 koos sissehingatava õhuga teie kopsudesse.

                 Pulmicort Turbuhalerit kasutatakse astma korral esineva põletiku raviks. Ravimit tuleb kasutada
                 regulaarselt vastavalt arsti korraldustele. Pulmicort Turbuhaler ei sobi juba alanud astmahoo
                 kupeerimiseks.

                 2.    MIDA ON VAJA TEADA ENNE PULMICORT TURBUHALER’I
                 KASUTAMIST

                 -   Rääkige oma arstile, kui teil on esinenud ebatavalisi reaktsioone Pulmicort Turbuhaleri
                 (budesoniidi) või teiste ravimite kasutamisel.

                 -   Mõningatel juhtudel tuleks Pulmicort Turbuhalerit kasutada erilise ettevaatlikkusega. Te
                 peate alati arstile rääkima kõikidest tervisehäiretest, eriti kui olete põdenud hiljuti mõnda
                 infektsiooni või maksahaigusi.

                 -   Te peate oma arstile rääkima kõikidest ravimitest, mida manustate, eriti ravimitest, mida
                 kasutate seennakkuste raviks. Samuti informeerige oma arsti nendest ravimitest, mida olete
                 ostnud ilma retseptita.


                 Versioon 6
                 Ravimiametis kinnitatud 4.08.2011
                                                                                               1/6


                -Pulmicort Turbuhaler on teile määratud ainult astma raviks. Ärge kasutage ravimit
                 iseseisvalt  teiste haiguste raviks, kui arst ei ole seda soovitanud. Ärge mitte kunagi andke oma
                 ravimit teistele.

                 Kasutamine koos teiste ravimitega
                 Te peaksite arstile rääkima ka nendest ravimitest, mida olete hiljuti kasutanud.

                 Palun informeerige oma arsti/apteekrit, kui te kasutate või olete hiljuti kasutanud mingeid muid
                 ravimeid, ka neid, mida pole eelnevalt mainitud.

                 Rasedus ja imetamine
                 Kui olete rase või imetate last, peate alati ravimite kasutamisse suhtuma äärmise ettevaatusega.
                 Budesoniid eritub rinnapiima, kuid ei ole tõendeid, et Pulmicort Turbuhaleri kasutamine
                 raseduse või imetamise ajal mõjutaks halvasti ema või lapse tervist. Sellele vaatamata, kui te
                 rasestute Pulmicort Turbuhaleri kasutamise ajal, peate sellest oma arstile esimesel võimalusel
                 teatama.

                 3.    KUIDAS PULMICORT TURBUHALERIT KASUTADA

                 Annustamine ja manustamine
                 Annuse suurus määratakse individuaalselt. Järgige hoolikalt oma arsti ettekirjutusi. Need
                 korraldused võivad erineda informatsioonist, mis on kirjas antud infolehel.

                 On oluline, et enne Pulmicort Turbuhaleri esmakordset kasutamist loeksite läbi juhise ”Kuidas
                 kasutada Turbuhalerit” ning järgiksite juhist hoolikalt.

                 Väikestel lastel võib esineda raskusi Turbuhaleri kasutamisel. Seetõttu tuleks veenduda, et
                 lapsed oleksid võimelised järgima kasutamisjuhiseid.

                 Tavaline annus täiskasvanutele: 200...1600 mcg päevas, jagatuna 2...4 manustamiskorraks.

                 Patsiendid, kellele on määratud ravimit väikeses annuses (200...400 mcg päevas), võivad kogu
                 annuse manustada ühekorraga (hommikul või õhtul).

                 Tavaline annus lastele vanuses üle 6 eluaasta: 200...800 mcg päevas, jagatuna 2...4
                 manustamiskorraks.

                 Tähelepanu! Pärast ravimi manustamist tuleb alati suud veega loputada!

                 Te võite täheldada oma tervisliku seisundi paranemist juba esimesel Pulmicort Turbuhaleri
                 kasutamise päeval. Tavaliselt kulub täieliku raviefekti ilmnemiseks 1...2 nädalat või rohkem.
                 Ärge unustage ravimit kasutamast ka siis, kui tunnete end tervena.

                 Kui teile määrati raviks Pulmicort Turbuhaler ja te kasutasite siiani kortisooni tablette, võib teie
                 arst järk-järgult (nädalate kuni kuude jooksul) tablettide hulka vähendada. Võimalik, et lõpuks
                 võite tablettidest täielikult loobuda.

                 Märkus: Kui teie ravis vahetati kortisooni tabletid Pulmicort Turbuhaleri vastu, võivad ajutiselt
                 taastuda teid varem vaevanud sümptomid, nt nõrkus ja valu lihastes ning liigestes. Kui mõni
                 kirjeldatud sümptomitest teid vaevab, või kui teil tekivad peavalud, väsimus, iiveldus või
                 oksendamine, pöörduge oma arsti poole.

                 Üleannustamine
                 Kui Pulmicort Turbuhalerit kasutada ühekordselt liiga suures koguses, ei ilmne mingeid
                 ebasoovitavaid kõrvalmõjusid. Kui Pulmicort Turbuhalerit kasutatakse liigses annuses pikema
                 aja jooksul, on võimalik kõrvaltoimete esinemine. Kui kahtlustate, et selline asi on teiega

                 Versioon 6
                 Ravimiametis kinnitatud 4.08.2011
                                                                                               2/6


                juhtunud, pöörduge oma arsti poole.

                 Kui te kasutate Pulmicort Turbuhalerit rohkem kui määratud
                 On oluline, et te kasutate Pulmicort Turbuhalerit nii nagu arst on teile määranud või nagu
                 pakendi infolehes kirjutatud. Ärge suurendage või vähendage oma ravimi annust enne, kui te
                 olete selles suhtes arstilt nõu küsinud.

                 Mida teha kui unustasite ravimit inhaleerida?
                 Kui unustasite ühe manustamiskorra, ei ole vajalik seda hiljem tagantjärele teha. Järgmise
                 manustamiskorra ajal jätkake lihtsalt ravimi kasutamist teile määratud skeemi järgi.


                 4.    VÕIMALIKUD KÕRVALTOIMED

                 Nagu kõigil ravimitel, võib ka Pulmicort Turbuhaleril esineda kõrvaltoimeid, kuigi kõigil neid
                 ei teki.

                 Sellest hoolimata teatage kindlasti oma arstile, kui teil esineb ja ei möödu mõni järgnevatest
                 nähtudest:

                 Sagedased kõrvaltoimed (> 1/100, < 1/10):
                 -  kerge kurgu kipitus;
                 -  köha;
                 -  häälekähedus;
                 -  soor (suuõõne ja kurgu seennakkus).

                 Harva esinevad kõrvaltoimed (> 1/10000, < 1/1000):
                 - verevalumid nahal;
                 - nahalööve;
                 - unehäired, depressioon või meeleoluhäired, rahutus, närvilisus või ärevus (peamiselt lastel);
                 - väga harva võivad inhaleeritavad ravimid põhjustada bronhospasmi (hingamisteede
                    ahenemist - krampi);
                 - rasked allergilised reaktsioonid.
                 Harvadel juhtudel võivad inhaleeritavad kortikosteroidid põhjustada üldisemaid (süsteemseid)
                 toimeid. Nende peale tuleks mõelda, kui tunnete end väsinuna või tekivad peavalud, iiveldus või
                 oksendamine. Võimalike süsteemsete toimete hulka kuuluvad neerupealiste talitluse
                 pärssumine, kasvupeetus lastel ja noorukitel, osteoporoos, katarakti või glaukoomi teke. Toime
                 sõltub annusest, ravi kestusest, kaasnevast ja eelnevast steroidravist ja individuaalsest
                 tundlikkusest. Siiski on glükokortikosteroidi suukaudse manustamisega võrreldes inhalatsiooni
                 teel manustamisel nimetatud kõrvaltoimete tekkeoht väiksem.

                 Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                 mida selles infolehes ei ole nimetatud, palun rääkige sellest oma arstile või apteekrile.


                 5.  PULMICORT TURBUHALERI SÄILITAMINE

                 Hoida laste eest varjatud ja kättesaamatus kohas!

                 Hoida temperatuuril kuni 30 ºC.

                 Ärge kasutage Pulmicort Turbuhalerit pärast inhalaatorile ja ümbriskarbile märgitud
                 kõlblikkusaja möödumist.

                 Pärast kasutamist asetage Turbuhaleri ümbris alati oma kohale tagasi.


                 Versioon 6
                 Ravimiametis kinnitatud 4.08.2011
                                                                                               3/6


                6. LISAINFO

                 Mida Pulmicort Turbuhaler sisaldab:

                 - Toimeaine on budesoniid.
                 - Abiaineid ei sisalda.

                 Kuidas Pulmicort Turbuhaler välja näeb ja pakendi sisu

                 Pulmicort Turbuhaler on  pulberinhalaator,  mis  sisaldab  valge värvusega inhaleeritavat  ehk
                 sissehingatavat pulbrit. Pulber on ravim - budesoniid.
                 Pulmicort Turbuhaler 100 mikrogrammi/annuses ja 200 mikrogrammi/annuses sisaldab 100 või
                 200 valmismõõdetud annust (vaata täpsustuseks pakendilt).

                 Pulmicort Turbuhaler 100 mcg/annuses: üks annus (1 inhalatsioon e sissehingamine) sisaldab
                 100 mikrogrammi budesoniidi.

                 Pulmicort Turbuhaler 200 mcg/annuses: üks annus (1 inhalatsioon) sisaldab
                 200 mikrogrammi budesoniidi.

                 Inhalaator on valmistatud plastikosadest.

                 Müügiloa hoidja:

                 AstraZeneca AB, S-151 85 Södertälje, Rootsi

                 Ravimipartii vabastamise eest vastutavad tootjad:

                 AstraZeneca AB, Kvarnbergagatan 12, S-151 85 Södertälje, Rootsi

                 Lisaküsimuste tekkimisel selle ravimi kohta pöörduge palun müügiloa hoidja kohaliku esindaja
                 poole.

                 AstraZeneca Eesti OÜ, Järvevana tee 9, 11314 Tallinn
                 Tel: +372 6549 600


                 Infoleht viimati kooskõlastatud augustis 2011


                 Kuidas kasutada Pulmicort Turbuhalerit

                 Palun lugege kogu juhis hoolikalt läbi enne, kui te hakkate ravimit võtma

                 Turbuhaler on mitmeannuseline inhalaator, mille abil on võimalik väga väikesi pulbriannuseid
                 manustada (Joonis 1). Kui te hingate läbi inhalaatori huuliku, satub pulber teie kopsudesse.
                 Seetõttu on oluline, et hingaksite läbi huuliku jõuliselt ja sügavalt.








                 Versioon 6
                 Ravimiametis kinnitatud 4.08.2011
                                                                                               4/6


                Joonis 1



                         Huulik

                  Annuse näidik




                       Käepide


                 Uue Turbuhaleri ettevalmistamine esimeseks kasutamiseks.

                 Enne uue Turbuhaleri esmakordset kasutamist on vaja see ette valmistada.
                 1.    Keerake lahti ja eemaldage kate. Lahtikeeramise ajal on kuulda krõgisevat heli.
                 2.    Hoidke inhalaatorit püstiasendis, punane käepide allpool (joonis 2) .

                 Joonis 2








                 Keerake käepidet mõlemale poole nii kaugele kui annab. Korrake seda. Ei ole tähtis,
                 kummale poole te seda esimesena keerate. Selle tegevuse ajal kuulete te klõpsatust. Korrake
                 keeramist veel üks kord. Huulikut mitte puutuda.
                 3.    Jätkake alates alltoodud 2. punktist
                 Inhalaator on nüüd kasutamiseks valmis ning käepidet ei tohi enam keerata. Inhalatsiooni
                 tegemiseks järgige alljärgnevaid juhiseid.

                 Inhalaatori kasutamine
                 Annuse manustamiseks järgige alljärgnevaid juhiseid

                 1.  Keerake lahti ja eemaldage kate. On kuulda krõgisevat heli.
                 2.  Hoidke inhalaatorit püstiasendis, punane käepide allpool. (Joonis 2). Huulikut inhalaatori
                 laadimise ajal mitte katsuda. Inhalaatori laadimiseks vajaliku annusega pöörake käepidet
                 mõlemale poole nii kaugele kui annab. Ei ole tähtis, kummale poole te seda esimesena
                 keerate. Selle tegevuse ajal kuulete te klõpsatust.
                 3.  Hingake välja. Ärge hingake välja läbi huuliku.
                 4.  Asetage huulik õrnalt hammaste vahele, sulgege selle ümber huuled ja hingake jõuliselt ja
                 sügavalt sisse läbi suu (Joonis 3). Huulikut mitte närida ega hammustada.






                 Joonis 3

                 Versioon 6
                 Ravimiametis kinnitatud 4.08.2011
                                                                                               5/6


                5.  Enne väljahingamist eemaldage huulik suust.
                 6.  Kui on vaja rohkem kui ühte inhalatsiooni, korrake punkte 2…5.
                 7.  Pange kate peale tagasi ning keerake see kõvasti kinni.
                 8.  Pärast hommikust ja õhtust annust loputage oma suud veega. Ärge seda vett alla neelake.

                 TÄHELEPANU! Ärge proovige huulikut ära sikutada või kuidagi väänata, see on
                 kinnitatud inhalaatori külge ega ole eemaldatav. Huulikut saab pöörata, kuid mitte
                 tarbetult väänata.

                 Kuna väljutatava pulbri kogus on nii väike, ei pruugi selle maitset pärast manustamist tunda. Te
                 võite siiski kindel olla, et kõikide juhiste järgimisel on vajalik ravimiannus manustatud.

                 Kui te eksikombel laadite inhalaatorit enam kui üks kord, saate te inhaleerimisel siiski ainult
                 ühe annuse ravimit. Kuid annuse näidik registreerib kõik laaditud annused.
                 Inhalaatori raputamisel kuulduv heli ei tulene ravimist, vaid kuivatusainest.

                 Millal peab uue inhalaatori võtma?
                 Kui näidiku aknasse ilmub punane märk, on inhalaatorisse jäänud ligikaudu 20 annust. Te peate
                 minema arsti vastuvõtule, kes annab teile uue retsepti. Kui punane märk ulatub näidiku akna
                 alaservani, ei ole inhalaatoris enam ravimit alles. Seejärel te peate hakkama uut Turbuhalerit
                 kasutama.

                 TÄHELEPANU! Käepidet saab pöörata ja klõpsatust on kuulda ka siis, kui inhalaator on
                 tühi.

                 Puhastamine
                 Puhastage huulikut hoolikalt väljast (vähemalt kord nädalas) kuiva lapiga. Huuliku
                 puhastamiseks ei tohi kasutada vett ega muid vedelikke.

















                 Versioon 6
                 Ravimiametis kinnitatud 4.08.2011
                                                                                               6/6
