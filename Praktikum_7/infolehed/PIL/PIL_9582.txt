

                             PAKENDI INFOLEHT: INFORMATSIOON KASUTAJALE

                                     CEFAZOLIN ACTAVIS, 1 g süste- ja infusioonilahuse pulber
                                                     Tsefasoliin

                 Enne ravimi kasutamist lugege hoolikalt infolehte.
                 -    Hoidke infoleht alles, et seda vajadusel uuesti lugeda.
                 -    Kui teil on lisaküsimusi, pidage nõu oma arstiga.
                 -    Ravim on välja kirjutatud teile. Ärge andke seda kellelegi teisele. Ravim võib olla neile
                      kahjulik, isegi kui haigussümptomid on sarnased.
                 -    Kui ükskõik milline kõrvaltoimetest muutub tõsiseks või kui te märkate mõnda
                      kõrvaltoimet, mida selles infolehes ei ole nimetatud, palun rääkige sellest oma arstile.


                 Infolehes antakse ülevaade:
                 1.   Mis ravim on CEFAZOLIN ACTAVIS ja milleks seda kasutatakse
                 2.   Mida on vaja teada enne CEFAZOLIN ACTAVIS’e kasutamist
                 3.   Kuidas CEFAZOLIN ACTAVIS’t kasutada
                 4.   Võimalikud kõrvaltoimed
                 5    Kuidas CEFAZOLIN ACTAVIS’t säilitada
                 6.   Lisainfo


                 1.   MIS RAVIM ON CEFAZOLIN ACTAVIS JA MILLEKS SEDA KASUTATAKSE

                 Tsefasoliin on laia toimespektriga poolsünteetiline esimese põlvkonna tsefalosporiin, β-
                 laktaamantibiootikum. Toimib bakteritsiidselt, pärssides bakteri rakuseina sünteesi. Tsefasoliini
                 antibakteriaalne toime on sarnane bensüülpenitsilliini toimega, kuid tsefasoliin toimib
                 penitsillinaasi produtseerivatesse stafülokokkidesse.

                 Näidustus:
                 Tsefasoliinile tundlike mikroorganismide poolt põhjustatud infektsioonid: luude ja liigeste
                 infektsioon, naha- ja pehmete kudede infektsioon, kuseteede infektsioon; koos
                 aminoglükosiididega: endokardiit ja sepsis. Operatsiooniprofülaktika (välja arvatud
                 apendektoomia, kolorektaalkirurgia puhul).

                 Kliiniliselt oluline toimespekter: Staphylococcus (välja arvatud metitsilliinresistentne
                 Staphylococcus aureus ja metitsilliinresistentne Staphylococcus epidermidis), Streptococcus
                 (välja arvatud penitsilliinresistentne Streptococcus pneumoniae); uriinis saavutatavate
                 kontsentratsioonide korral: Escherichia coli, Klebsiella, Proteus mirabilis.


                 2.   MIDA ON VAJA TEADA ENNE CEFAZOLIN ACTAVIS’E KASUTAMIST

                 Ärge kasutage CEFAZOLIN ACTAVIS’t
                 -    kui olete ülitundlik toimeaine või ravimi ükskõik millise abiaine suhtes.
                 -    kui te olete allergiline (ülitundlik) tsefalosporiinide suhtes.

                 Eriline ettevaatus on vajalik ravimiga CEFAZOLIN ACTAVIS


                -enne iga uut tsefasoliinravi kuuri tuleb teid põhjalikult uurida, et avastada eelnevad
                     ülitundlikkusreaktsioonid tsefalosporiinide, penitsilliinide või teiste ravimite suhtes, sest
                     umbes 10% patsientidest, kes on ülitundlikud penitsilliini suhtes, on allergilised ka
                     tsefalosporiinidele.
                 -  kui teil on neerupuudulikkus, tuleb annust ja manustamisintervalli korrigeerida vastavalt
                 kreatiniini kliirensile. Neerufunktsiooni häiretega patsientidele suurte annuste manustamisel
                 võivad tekkida krambid.
                 -  kui teil tekib ravi ajal püsiv raskekujuline kõhulahtisus. Võimaliku tüsistusena võib tekkida
                 pseudomembranoosne koliit. Kergematel pseudomembranoosse koliidi juhtudel piisab ravi
                 ärajätmisest. Raskel juhul on vajalik kohene vedelike, elektrolüütide ja valkude infusioon ning
                 vajadusel suukaudsete antibiootikumide manustamine. Peristaltikat pärssivad ravimid on
                 keelatud.
                 -  kui te lähete andma teatud analüüse. Tsefasoliin võib mõjutada laboratoorsete analüüside
                 tulemusi – valepositiivne reaktsioon glükoosisisalduse määramisel uriinis (reduktsioonimeetodite
                 kasutamisel), positiivne otsene ja kaudne Coombsi test.
                 -  kui te olete varem põdenud seedetrakti haigusi, eriti jämesoole põletikku. Tsefasoliini (nagu
                 ka teisi laia toimespektriga antibiootikume) tuleb manustada väga ettevaatlikult patsientidele,
                 kellel on anamneesis seedetrakti häired, eriti koliit.
                 -  kui te olete piiratud soolasisaldusega dieedil. Preparaadi naatriumisisaldust (48,3 mg/g) tuleb
                 arvestada piiratud naatriumi tarbimisega patsientide ravimisel.
                 -  kui te olete eakas. Eakatel patsientidel sõltuvad annus ja manustamisintervall kreatiniini
                 kliirensist.

                 Ravimi ohutus enneaegsetel ja vastsündinud lastel (alla 1 elukuu) ei ole tõestatud.


                 Kasutamine koos teiste ravimitega
                 Palun informeerige oma arsti, kui te kasutate või olete hiljuti kasutanud mingeid muid ravimeid,
                 kaasa arvatud ilma retseptita ostetud ravimeid.

                 Probenetsiid pärsib tsefasoliini eritumist neerude kaudu ning nende ravimite koosmanustamisel
                 püsib antibiootikumi maksimaalne kontsentratsioon seerumis kauem.

                 Tsefasoliini kasutamisel koos potentsiaalselt nefrotoksiliste ravimite ja tugevatoimeliste
                 diureetikumidega (furosemiid ja etakrüünhape) on oht neerupuudulikkuse tekkeks.

                 Antibiootikum võib vähendada protrombiini indeksit ja sellega potentseerida antikoagulantide
                 toimet.

                 Rasedus ja imetamine
                 Enne ravimi kasutamist pidage nõu oma arstiga.
                 Tsefasoliini ohutus raseduse ajal ei ole kindlaks tehtud, seetõttu tohib seda ravimit raseduse ajal
                 kasutada vaid elulistel näidustustel. Ettevaatlik peab olema tsefasoliini manustamisel
                 imetamisperioodil, kuna ravim eritub väikestes kogustes rinnapiima.

                 Autojuhtimine ja masinatega töötamine
                 Ei ole täheldatud mõju autojuhtimise või masinate käsitsemise võimele.


                 3.   KUIDAS CEFAZOLIN ACTAVIS’T KASUTADA


                Preparaati manustatakse teile sügavale lihasesse või veeni injektsiooni või infusiooni teel.
                 Täiskasvanud: tavaline annus on 0,5...1 g iga 6...8 tunni järel. Maksimaalne annus on 6 g
                 ööpäevas.
                 Üle 1-kuustele lastele on annus 25...50 mg/kg ööpäevas, jagatuna 3...4 võrdseks annuseks
                 intervalliga 6...8 tundi. Raskete infektsioonhaiguste korral on ööpäevane annus kuni 100 mg/kg.
                 Operatsiooniprofülaktikaks manustatakse 1 g tsefasoliini ½...1 tund enne operatsiooni algust. Üle
                 2 tunni kestvate operatsioonide puhul manustatakse teine annus (0,5...1 g) operatsiooni ajal. Kui
                 esineb oht infektsioossete komplikatsioonide tekkeks, manustatakse postoperatiivselt 0,5...1 g iga
                 6...8 tunni järel esimese 24 tunni jooksul või isegi 3...5 päeva vältel pärast operatsiooni.
                 Preparaati ei manustata alla 1-kuustele imikutele, sest ravimi ohutus neil ei ole kindel. Kerge
                 neerupuudulikkusega lastele (kreatiniini kliirens 40...70 ml/min) manustatakse 60% ettenähtud
                 annusest iga 12 tunni järel.
                 Neerupuudulikkusega patsientidel sõltub esialgne annus infektsiooni raskusest ning seejärel
                 korrigeeritakse annust ja manustamisintervalli vastavalt kreatiniini kliirensile.

                 Annustamine täiskasvanutel:
                 -  kreatiniini kliirens 34...54 ml/min – tavaline annus mitte sagedamini kui 8-tunnise
                 intervalliga.
                 -  kreatiniini kliirens 11...34 ml/min – 50% ettenähtud annusest 12-tunnise intervalliga.
                 -  kreatiniini kliirens alla 10 ml/min – 50% ettenähtud annusest 18...24-tunnise intervalliga.

                 Annustamine lastel:
                 -  kreatiniini kliirens 70...40 ml/min – 60% ettenähtud annusest 12-tunnise intervalliga.
                 -  kreatiniini kliirens 40...20 ml/min – 25% ettenähtud annusest 24-tunnise intervalliga.
                 -  kreatiniini kliirens 20...5 ml/min – 10% ettenähtud annusest 24-tunnise intervalliga.

                 Kui teile manustatakse CEFAZOLIN ACTAVIS’t rohkem kui ette nähtud
                 Mõned tsefalosporiinid võivad põhjustada krampe, eeskätt suurte annuste manustamisel
                 neerufunktsiooni häiretega patsientidele. Üleannustamise korral tuleb ravimi kasutamine
                 lõpetada. Vajadusel määrata krambivastane ravi. Tsefasoliin on elimineeritav hemodialüüsi ja
                 vähemal määral peritoneaaldialüüsi teel.

                 Kui teil on lisaküsimusi selle ravimi kasutamise kohta, pidage nõu oma arstiga.


                 4.   VÕIMALIKUD KÕRVALTOIMED

                 Nagu kõik ravimid, võib ka CEFAZOLIN ACTAVIS põhjustada kõrvaltoimeid, kuigi kõigil neid
                 ei teki.

                 Immuunsüsteemi häired: palavik, eosinofiilia, sügelus, nahalööbed, harv: anafülaksia
                 ülitundlikel patsientidel.
                 Vere ja lümfisüsteemi häired: neutropeenia, leukopeenia, trombotsütopeenia, positiivne otsene
                 ja kaudne Coombsi test, harv: verejooks.
                 Neerude ja kuseteede häired: vere uureasisalduse mööduv suurenemine, harv: interstitsiaalne
                 nefriit.
                 Maksa ja sapiteede häired: harv: maksaensüümide ja alkaalse fosfataasi aktiivsuse mööduv
                 suurenemine.
                 Seedetrakti häired: harv: iiveldus, oksendamine, isutus, kõhulahtisus, suuõõne kandidoos,
                 pseudomembranoosne koliit.


                Närvisüsteemi häired: entsefalopaatia suurte annuste manustamisel, eriti neerupuudulikkusega
                 patsientidel.
                 Üldised häired ja manustamiskoha reaktsioonid: valu ja induratsioon süstekohas, flebiit pärast
                 veenisisest manustamist, sügelus genitaal- ja anaalpiirkonnas, vaginiit, tupekandidoos.

                 Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                 mida selles infolehes ei ole nimetatud, palun rääkige sellest oma arstile.


                 5.    KUIDAS CEFAZOLIN ACTAVIS’T SÄILITADA

                 Hoida laste eest varjatud ja kättesaamatus kohas.

                 Avamata ampull
                 Hoida temperatuuril kuni 25 o C, originaalpakendis, valguse ja niiskuse eest kaitstult.


                 Valmistatud lahus kasutada ära koheselt pärast lahustamist. Mitte hoida sügavkülmas.

                 Pärast lahustamist süsteveega on lahus keemiliselt ja füüsikaliselt stabiilne 24 tundi temperatuuril
                 2…8°C. Mikrobioloogilisest vaatepunktist lähtudes tuleb valmistatud süstelahus otsekohe ära
                 kasutada. Kui lahust otsekohe ei  kasutata, on kõlblikkusaeg ja säilitamistingimused kasutaja
                 vastutusel ega tohiks ületada 24 tundi temperatuuril 2...8°C.


                 Ärge kasutage CEFAZOLIN ACTAVIS’t pärast kõlblikkusaega, mis on märgitud karbile.
                 Kõlblikkusaeg viitab kuu viimasele päevale.

                 Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                 apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                 keskkonda.


                 6.   LISAINFO

                 Mida CEFAZOLIN ACTAVIS sisaldab:

                 -     Toimeained on tsefasoliin. Süste- ja infusioonilahuse pulber viaalis sisaldab
                 tsefasoliinnaatriumi koguses, mis on ekvivalentne 1 g tsefasoliiniga. Naatriumi sisaldus on 48,3
                 mg/g.
                 -    Abiained puuduvad.

                 Kuidas CEFAZOLIN ACTAVIS välja näeb ja pakendi sisu
                 1 g injektsioonisubstants viaalis, 10 tk pakendis.


                 Müügiloa hoidja

                 Actavis Nordic A/S
                 Ørnegårdsvej 16,
                 DK-2820 Gentofte,
                 Taani


                Tootja

                 Balkanpharma – Razgrad AD
                 68, Aprilsko Vastanie Blvd.,
                 7200 Razgrad
                 Bulgaaria


                 Lisaküsimuste tekkimisel selle ravimi kohta pöörduge palun müügiloa hoidja kohaliku esindaja
                 poole.

                 UAB „Actavis Baltics” Eesti Filiaal
                 Tiigi 28/ Kesk tee 23a,
                 Rae vald, 75301 Harjumaa
                 Tel: 6100 565


                 Infoleht viimati kooskõlastatud: juunis 2008


                 ----------------------------------------------------------------------------------------------------------------------------
                 Järgnev informatsioon on mõeldud ainult meditsiinipersonalile või tervishoiutöötajale:

                 Enne iga uut tsefasoliinravi kuuri tuleb patsienti põhjalikult uurida, et avastada eelnevad
                 ülitundlikkusreaktsioonid tsefalosporiinide, penitsilliinide või teiste ravimite suhtes. Umbes 10%
                 patsientidest, kes on ülitundlikud penitsilliini suhtes, on allergilised ka tsefalosporiinidele.
                 Allergiaanamneesi puudumisel tehakse skarifikatsioonitest ravimilahusega ning kui anamneesis
                 esineb allergia, tuleb esialgu teha epikutaanne test ning kui see on negatiivne, siis
                 skarifikatsioonitest. Vastust loetakse umbes 30 minuti pärast. Raskekujulise ägeda
                 ülitundlikkusreaktsiooni ilmnemisel tuleb viivitamatult alustada vastava raviga.
                 Neerupuudulikkusega patsientidel tuleb annust ja manustamisintervalli korrigeerida vastavalt
                 kreatiniini kliirensile.
                 Tsefasoliini intratekaalne ja intraventrikulaarne manustamine ei ole soovitatav toksilise toime ohu
                 tõttu kesknärvisüsteemile.
                 Ureemiaga patsientidel võib tekkida koagulopaatia.
                 Tsefasoliini (nagu ka teiste antibakteriaalsete ravimite) pikaajaline kasutamine võib põhjustada
                 resistentsete mikroorganismide vohamist. Superinfektsiooni korral tuleb patsiendi seisundit uuesti
                 hinnata ja rakendada sobivaid meetmeid.
                 Võimaliku tüsistusena võib tekkida pseudomembranoosne koliit, seetõttu tuleb jälgida patsiente,
                 kellel tekib tsefasoliinravi ajal kõhulahtisus. Raske kõhulahtisuse juhtudel on soovitatav
                 endoskoopiline uuring.
                 Kergematel pseudomembranoosse koliidi juhtudel piisab ravi ärajätmisest. Raskel juhul on
                 vajalik kohene vedelike, elektrolüütide ja valkude infusioon ning vajadusel suukaudsete
                 antibiootikumide manustamine. Peristaltikat pärssivad ravimid on keelatud.
                 Ravimi ohutus enneaegsetel ja vastsündinud lastel (alla 1 elukuu) ei ole tõestatud.
                 Tsefasoliin võib mõjutada laboratoorsete analüüside tulemusi – valepositiivne reaktsioon
                 glükoosisisalduse määramisel uriinis (reduktsioonimeetodite kasutamisel), positiivne otsene ja
                 kaudne Coombsi test.
                 Tsefasoliini (nagu ka teisi laia toimespektriga antibiootikume) tuleb manustada väga ettevaatlikult
                 patsientidele, kellel on anamneesis seedetrakti häired, eriti koliit.


                Preparaadi naatriumisisaldust (48,3 mg/g) tuleb arvestada piiratud naatriumi tarbimisega
                 patsientide ravimisel.
