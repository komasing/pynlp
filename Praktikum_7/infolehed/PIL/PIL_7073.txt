

                             PAKENDI INFOLEHT: INFORMATSIOON KASUTAJALE

                                Rytmonorm, 150 mg õhukese polümeerikattega tabletid
                                Rytmonorm, 300 mg õhukese polümeerikattega tabletid
                                              Propafenoonvesinikkloriid

              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim on välja kirjutatud teile ja seda ei tohi anda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Rytmonorm ja milleks seda kasutatakse
              2.   Mida on vaja teada enne Rytmonorm’i võtmist
              3.   Kuidas Rytmonorm’i võtta
              4.   Võimalikud kõrvaltoimed
              5.   Kuidas Rytmonorm’i säilitada
              6.   Lisainfo

              1.   MIS RAVIM ON RYTMONORM JA MILLEKS SEDA KASUTATAKSE

              Rytmonorm’i kasutatakse südame löögisageduse reguleerimiseks ja südame löögikiiruse
              aeglustamiseks. See kuulub ravimite rühma, mida nimetatakse antiarütmikumideks ning mida
              kasutatakse südame löögikiiruse/südamerütmi normaliseerimiseks.

              Rytmonorm’i tabletid sisaldavad toimeainena propafenoonvesinikkloriidi.

              Rytmonorm’i kasutatakse tahhüarütmia (südame rütmihäire) erinevate vormide raviks:
              - paroksüsmaalsed supraventrikulaarsed tahhüarütmiad, sealhulgas kodade virvendus.
              - mitteisheemilise tekkega ventrikulaarsed tahhüarütmiad.

              2.   MIDA ON VAJA TEADA ENNE RYTMONORM’I VÕTMIST

              Ärge võtke Rytmonorm’i
              -    kui te olete ülitundlik (allergiline) propafenoonvesinikkloriidi või Rytmonorm’i mõne
                   koostisosa suhtes (vt lõik 6);
              -    kui teil on südamepuudulikkus või mõni muu südameprobleem, peale südame rütmi või
                   löögisageduse häire;
              -    kui teil on südamehaigus, mida nimetatakse Brugada sündroomiks, mille korral teil võivad
                   tekkida potentsiaalselt eluohtlikud südame rütmihäired;
              -    kolme kuu jooksul pärast müokardi infarkti või siis, kui südame väljutusfunktsioon on
                   vähenenud (vasaku vatsakese väljutusfraktsioon on alla 35%), erandiks on patsiendid, kellel
                   esineb eluohtlik ventrikulaarne arütmia;
              -    kui teil on ebatavaliselt aeglane südame löögisagedus või madal vererõhk (hüpotensioon);
              -    kui teil on hingamisprobleemid, nt krooniline bronhiit või emfüseem (mõnikord nimetatakse
                   KOK)
              -    kui teile on öeldud, et teie veres on kaaliumi või naatriumi tasakaalu häire;
              -    kui teil on diagnoositud seisund nimega myasthenia gravis (lihasnõrkus);
              -    kui te võtate ritonaviiri.

              Eriline ettevaatus on vajalik ravimiga Rytmonorm
              Rääkige oma arstile, ENNE kui võtate seda ravimit:
              -    kui te olete rase või arvate, et võite olla rase;
              -    kui te toidate last rinnaga;


                                                        1


             - kui teil on ükskõik milline hingamisprobleem, nt astma;
              -    kui teil on maksa- või neeruhaigus;
              -    kui teil on südamestimulaator, võib olla vajalik seda kohandada.
              -    kui teil on südamehaigus, mida nimetatakse Brugada sündroomiks; see võib teil põhjustada
                   potentsiaalselt eluohtlikku südame rütmihäiret;
              -    kui teil on tulemas operatsioon, rääkige oma kirurgile või hambaarstile, et te võtate seda ravimit.
                   See võib mõjutada kasutatava anesteetikumi valikut;
              -    kui teil on tõsine strukturaalne südamehaigus, siis võib teil olla soodumus raskete kõrvaltoimete
                   tekkeks.

              Rytmonorm’i ei ole katsetatud lastel ega noorukitel.

              Võtmine koos teiste ravimitega
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid või taimseid ravimeid.

              Rääkige oma arstile, kui te kasutate või olete hiljuti kasutanud:
              -    mistahes teisi südamehaiguste, stenokardia või kõrgvererõhutõve ravimeid või ravimeid, mis
                   võivad mõjutada südamerütmi, sh
                   -    beetablokaatoreid (propranolooli, metoprolooli);
                   -    digoksiini;
                   -    kinidiini;
                   -    amiodarooni:
              -    ravimeid, mida kasutatakse depressiooni raviks (nt amitriptüliini, dotiepiini, desipramiini,
                   venlafaksiini, fluoksetiini, paroksetiini);
              -    antibiootikume ja seentevastaseid ravimeid (nt erütromütsiini, rifampitsiini, ketokonasooli);
              -    ravimeid, mida kasutatakse siiratud organi äratõukereaktsiooni ärahoidmiseks (tsüklosporiini);
              -    hambaravis või muu pisikirurgia puhul kasutatavaid lokaalanesteetikume (nt lidokaiini);
              -    ravimeid, mida kasutatakse vere vedeldamiseks (antikoagulante, nt fenprokumooni, varfariini);
              -    teisi maohaavandi ravimeid (nt tsimetidiini);
              -    astma ravimeid (nt teofülliini);
              -    epilepsia või krampide ravimeid (nt fenobarbitaali).

              Rytmonorm’i võtmine koos toidu ja joogiga
              Seda ravimit võib võtta koos toiduga või ilma.
              Siiski ei tohiks te selle ravimi võtmise ajal juua greibimahla, sest see suurendab teie kehasse imenduva
              ravimi kogust.

              Rasedus ja imetamine
              Kui te olete rase või plaanite rasestuda, rääkige sellest oma arstile enne selle ravimi võtmist.

              Toimeaine propafenoon võib jõuda inimese rinnapiima. Enne selle ravimi võtmist peate rääkima
              arstile, kui te toidate või plaanite toita last rinnaga.

              Enne ükskõik millise ravimi kasutamist pidage nõu arsti või apteekriga.

              Autojuhtimine ja masinatega töötamine
              Rytmonorm võib mõnel inimesel põhjustada hägust nägemist, pearinglust, väsimust ja madalat
              vererõhku. Need võivad mõjutada teie reaktsioonikiirust. Ärge juhtige sõidukeid, käsitsege masinaid
              ega tehke midagi, mis nõuab täit tähelepanu, kuni te ei tea, kuidas need tabletid teile mõjuvad.


              3.   KUIDAS RYTMONORM’I VÕTTA

              Võtke Rytmonorm’i alati nii, nagu arst on teile rääkinud. Kui te ei ole milleski kindel, pidage nõu arsti
              või apteekriga. Propafenoonvesinikkloriidi tavaline algannus on 450…600 mg, mis on jaotatud 2…3


                                                        2


             annuseks ööpäevas. Vajadusel võib teie arst otsustada suurendada teie annust järk-järgult kuni
              propafenoonvesinikkloriidi maksimaalse annuseni 900 mg ööpäevas.

              Teie arst võib teile määrata väiksema Rytmonorm’i annuse, kui te olete eakas või kui teil on
              probleeme neerude või maksaga.

              Rytmonorm’i võetakse veega, kas koos toiduga või ilma.

              Kuna propafenoon toimib pindmise anesteetikumina ning tabletid on mõru maitsega, tuleks need
              pärast sööki alla neelata tervelt (ilma närimata ja imemata) koos mõningase koguse vedelikuga.

              Kui te võtate Rytmonorm’i rohkem kui ette nähtud
              Kui teie või keegi teine võtab kogemata palju rohkem kui ettenähtud annus (üleannuse), peate
              otsekohe pöörduma arsti poole või minema lähima haigla erakorralise meditsiini osakonda; võimalusel
              võtke endaga kaasa ravim või tühi ravimipakend.

              Kui te unustate Rytmonorm’i võtta
              Ärge võtke kahekordset annust, kui ravim jäi eelmisel korral võtmata.

              Kui te lõpetate Rytmonom’i võtmise
              On tähtis, et jätkaksite tablettide võtmist, kuni arst soovitab teil selle lõpetada. Ärge lõpetage ravi
              ainult sellepärast, et tunnete ennast paremini. Kui te lõpetate tablettide võtmise, ehkki arst ei ole seda
              soovitanud, võib teie seisund halveneda.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka Rytmonorm põhjustada kõrvaltoimeid, kuigi kõigil neid ei teki.

              Rääkige oma arstile otsekohe, kui teil tekib mõni järgmistest seisunditest:
              -    lööve, sügelus või nahapunetus või teised allergilise reaktsiooni nähud, nt hingamisraskus. Kuigi
                   seda juhtub harva, võivad need nähud olla tõsised.
              -    naha ja/või silmavalgete muutumine kollaseks, sest need võivad olla maksaprobleemide nähud.
              -    kui teil tekivad kergesti verevalumid või kui teie kurk muutub väga valusaks ja teil tõuseb kõrge
                   palavik, sest väga harvadel juhtudel võib ravi mõjutada valgete vereliblede ja vereliistakute
                   hulka veres.

              Teiste Rytmonormi’i kõrvaltoimete hulka võivad kuuluda:

              Sage (vähem kui 1-l 10-st): kõhukinnisus, valu kõhuõõnes, kõhuvalu, iiveldus, väsimus- või
              nõrkustunne, pearinglus, kibe maitse, ebaregulaarne (aeglane või kiire) südame löögisagedus, peavalu
              ja hingeldus.

              Teised võimalikud kõrvaltoimed: hägune nägemine, ataksia (koordinatsiooniprobleemid), ärevus,
              segasus, söögiisu kaotus, oksendamine, kõhulahtisus, kõhupuhitus ja röhitsused, suukuivus, valu
              rinnus, maksahäired, minestamine, impotentsus, madal vererõhk, krambid, rahutus, tuimus, unehäired,
              hirmu-unenäod, vertiigo (pöörlemistunne), flatulents (kõhugaaside väljutamine), palavik, treemor
              (värisemistunne), rigiidsus (jäikus), nahapunetus, sügelev nahk, surina- ja torkimistunne nahal.

              Mõnikord on Rytmonorm’i suurte annuste puhul teatatud pöörduvast spermatosoidide arvukuse
              langusest.
              Samuti on teatatud süsteemsest erütematoossest luupusest.
              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


                                                        3


             5.KUIDAS RYTMONORM’I SÄILITADA

              Hoida laste eest varjatud ja kättesaamatus kohas.
              Hoida temperatuuril kuni 30ºC.
              Ärge kasutage Rytmonorm’i pärast kõlblikkusaega, mis on märgitud sildil. Kõlblikkusaeg viitab kuu
              viimasele päevale.
              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO

              Mida Rytmonorm sisaldab
              -    Toimeaine on propafenoonvesinikkloriid. Üks tablett sisaldab kas 150 mg või 300 mg
                   propafenoonvesinikkloriidi.
              -    Abiained on: mikrokristalliline tselluloos, kroskarmelloosnaatrium, maisitärklis, hüpromelloos,
                   magneesiumstearaat. Kate: makrogool 400, makrogool 6000, hüpromelloos, titaandioksiid
                   (E171).

              Kuidas Rytmonorm välja näeb ja pakendi sisu:
              Rytmonorm tabletid on valged ja kaksikkumerad ning saadaval kahes tugevuses, mis sisaldavad kas
              150 mg või 300 mg propafenoonvesinikkloriidi.

              Rytmonorm, 150 mg õhukese polümeerikattega tablettidel on märgistus „150”.
              Rytmonorm, 300 mg õhukese polümeerikattega tablettidel on märgistus „300”.

              Iga Rytmonorm’i pakend sisaldab 50 õhukese polümeerikattega tabletti.


              Müügiloa hoidja:
              Abbott GmbH & Co. KG
              Vertriebslinie Knoll
              Max- Planck- Ring 2, 65205 Wiesbaden
              Saksamaa

              Tootja:
              Abbott GmbH & Co. KG,
              Knollstrasse 50, 67061 Ludwigshafen
              Saksamaa


              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              Abbott Laboratories S.A Eesti Filiaal
              Liivalaia 13/15
              10118 Tallinn
              Tel: + 372 6363 052


              Infoleht on viimati kooskõlastatud oktoobris 2011






                                                        4
