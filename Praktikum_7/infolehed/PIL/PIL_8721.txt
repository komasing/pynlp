

                             PAKENDI INFOLEHT: INFORMATSIOON KASUTAJALE

                                        Cardace Comp 2,5 mg/12,5 mg tabletid
                                          Cardace Plus 5 mg/25 mg tabletid
                                              Ramipriil/hüdroklorotiasiid

              Enne ravimi võtmist lugege hoolikalt infolehte
              •    Hoidke infoleht alles, et seda vajadusel uuesti lugeda.
              •    Kui teil on lisaküsimusi, pidage palun nõu arsti või apteekriga.
              •    Ravim on välja kirjutatud isiklikult teile ja seda ei tohi anda kellelegi teisele. Ravim võib olla
                   neile kahjulik isegi kui haigussümptomid on sarnased.
              •    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade
              1.    Mis ravim on Cardace Comp või Cardace Plus ja milleks seda kasutatakse
              2.    Mida on vaja teada enne Cardace Comp’i või Cardace Plus’i võtmist
              3.    Kuidas Cardace Comp’i või Cardace Plus’i võtta.
              4.    Võimalikud kõrvaltoimed
              5     Kuidas Cardace Comp’i või Cardace Plus’i säilitada
              6.    Lisainfo


              1.   MIS RAVIM ON CARDACE COMP VÕI CARDACE PLUS JA MILLEKS SEDA
                   KASUTATAKSE

              Cardace Comp või Cardace Plus on kahe ravimi - ramipriil-nimelise ja hüdroklorotiasiid-nimelise –
              kombinatsioon.

              Ramipriil kuulub AKE (angiotensiini konverteeriva ensüümi) inhibiitoriteks kutsutavate ravimite
              rühma. See mõjub:
              •    vähendades teie organismis ainete tootmist, mis võivad tõsta teie vererõhku,
              •    lõõgastades ja laiendades teie veresooni,
              •    hõlbustades teie südame tööd vere pumpamisel organismis.

              Hüdroklorotiasiid kuulub tiasiid-diureetikumiteks või vett väljutavateks tablettideks kutsutavate
              ravimite rühma. See suurendab vee (uriini) teket. See alandab teie vererõhku.

              •    Cardace Comp’i või Cardace Plus’i kasutatakse kõrgenenud vererõhu raviks. Kaks toimeainet
                   koos kasutatuna aitavad alandada teie vererõhku. Neid kasutatakse koos juhul kui nende
                   kasutamine üksikult osutus ebapiisavaks.


              2.   MIDA ON VAJA TEADA ENNE CARDACE COMP’i VÕI CARDACE PLUS’i
                   VÕTMIST

              Ärge võtke Cardace Comp’i või Cardace Plus’i
              •    Kui te olete allergiline (ülitundlik) ramipriili, hüdroklorotiasiidi või Cardace Comp’i või
                   Cardace Plus’i mõne koostisosa suhtes (vt lõik 6).
              •    Kui te olete allergiline (ülitundlik) Cardace Comp’ile või Cardace Plus’ile sarnaste ravimite
                   suhtes (teised AKE inhibiitorid või sulfoonamiidi derivaadid).
                   Allergianähtude hulka võivad kuuluda lööve, neelamis- või hingamisprobleemid, teie huulte,
                   näo, kõri või keele turse.


             • Kui teil on kunagi olnud tõsine allergiline reaktsioon, mille nimetus on „angioödeem“. Selle
                   ilminguteks on sügelus, nõgestõbi (urtikaaria), punased märgid kätel, jalgadel ja kõris, kõri ja
                   keele turse, turse silmade ja huulte ümber, hingamis- ja neelamisraskus.
              •    Kui te saate dialüüsi või muulaadset vere filtratsioonravi. Sõltuvalt kasutatavast masinast ei
                   pruugi Cardace Comp või Cardace Plus teile sobida.
              •    Kui teil on maksaprobleemid.
              •    Kui teil on veres sisaldub ebatavaline kogus soolaineid (kaltsium, kaalium, naatrium).
              •    Kui teil on neeruprobleemid, mille puhul neerude verevarustus on vähenenud (neeruarteri
                   stenoos).
              •    Viimasel 6 raseduskuul (vt allolev lõik „Rasedus ja imetamine“).
              •    Kui te imetate rinnaga (vt allolev lõik „Rasedus ja imetamine).

              Kui mistahes ülalloetletust kehtib teie puhul, siis ärge võtke Cardace Comp’i või Cardace Plus’i. Kui
              te ei ole milleski kindel, pidage enne Cardace Comp’i või Cardace Plus’i võtmist nõu oma arstiga.

              Eriline ettevaatus on vajalik ravimiga Cardace Comp või Cardace Plus
              Enne oma ravimi võtmist pidage nõu oma arsti või apteekriga
              •    Kui teil on südame, maksa või neeruprobleemid.
              •    Kui te olete kaotanud rohkesti sooli või kehavedelikku (olles haige (oksendades),
                   kõhulahtisusega, higistades tavalisest rohkem, olles madala soolasisaldusega dieedil, võttes
                   diureetikume (vee väljutajaid) pikka aega või dialüüsraviga).
              •    Kui teil on kavas ravida mesilase või herilase nõelamisest tingitud allergiat (desensitisatsioon).
              •    Kui teile on plaanis manustada anesteetikumi. Seda võidakse manustada operatsiooni tegemise
                   või hambaravi jaoks. Võib osutuda vajalikuks katkestada ravi Cardace Comp’i või Cardace
                   Plus’iga üks päev enne seda; küsige arstilt nõu.
              •    Kui teie veres on rohkesti kaaliumi (nähtub vereanalüüsist).
              •    Kui teil on veresoonte kollageenhaigus nagu skleroderma või süsteemne erütematoosne luupus.
              •    Te peate informeerima oma arsti, kui te arvate et olete rase (või arvate et võite jääda). Cardace
                   Comp’i või Cardace Plus’i ei soovitata võtta esimesel 3 raseduskuul ning pärast esimest 3
                   raseduskuud võib see tõsiselt kahjustada teie beebit, vt lõik „Rasedus ja imetamine“.

              Lapsed
              Cardace Comp’i või Cardace Plus’i ei soovitata laste ja alla 18-aastaste noorukite raviks, sest selle
              populatsiooni ravi kohta ei ole andmeid.

              Kui mistahes ülalloetletust kehtib teie kohta (või te ei ole selles kindel), pidage nõu oma arstiga enne
              Cardace Comp’i või Cardace Plus’i võtmist.

              Cardace Comp’i või Cardace Plus’i võtmine koos teiste ravimitega
              Palun informeerige oma arsti või apteekrit, kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid (sh taimseid ravimeid), sest Cardace Comp
              või Cardace Plus võib mõjutada mõnede teiste ravimite toimet. Mõned teised ravimid võivad samuti
              mõjutada Cardace Comp’i või Cardace Plus’i toimet.

              Öelge oma arstile, kui kui te võtate mistahes alljärgnevat ravimit. Need võivad Cardace Comp’i või
              Cardace Plus’i toimet nõrgendada:
              •    Ravimid, mida kasutatakse valu ja palaviku leevendamiseks (nt mittesteroidsed põletikuvastased
                   ravimid (MSPVR) nagu ibuprofeen, indometatsiin ja aspiriin).
              •    Kõrgenenud vererõhu, šoki, südamepuudulikkuse, astma või allergia raviks kasutatavad ravimid
                   nagu efedriin, noradrenaliin või adrenaliin. Teie arst peab kontrollima teie vererõhku.

              Öelge oma arstile, kui te võtate mistahes alljärgnevat ravimit. Need võivad suurendada kõrvaltoimete
              tekke võimalust, kui te võtate Cardace Comp’i või Cardace Plus’i:


             • Ravimid, mida kasutatakse valu ja palaviku leevendamiseks (nt mittesteroidsed põletikuvastased
                   ravimid (MSPVR) nagu ibuprofeen, indometatsiin ja aspiriin)
              •    Ravimid, mis võivad vähendada teie vere kaaliumisisaldust. Sinna hulka kuuluvad
                   kõhukinnisuse vastased ravimid, diureetikumid (vett väljutavad tabletid), amfoteritsiin B
                   (kasutatakse seeninfektsioonide vastu) ja AKTH (kasutatakse neerupealsete näärmete
                   funktsiooni kontrolliks)
              •    Vähivastased ravimid (keemiaravi)
              •    Ravimid, mida kasutatakse südameprobleemide ravis, sh südame rütmihäirete ravimid
              •    Siirdatud elundi äratõukereaktsiooni vastu võetavad ravimid nagu tsüklosporiin
              •    Diureetikumid (vett väljutavad ravimid) nagu furosemiid
              •    Ravimid, mis võivad suurendada teie vere kaaliumisisaldust, nt spironolaktoon, triamtereen,
                   amiloriid, kaaliumisoolad ja hepariin (verevedeldaja)
              •    Steroidravimid põletiku vastu, nt prednisoloon
              •    Kaltsiumilisandid
              •    Allopurinool (kasutatakse vere kusihappesisalduse vähendamiseks)
              •    Prokaiinamiid (südame rütmihäirete ravim)
              •    Kolestüramiin (kasutatakse vere rasvasisalduse vähendamiseks)
              •    Karbamasepiin (epilepsiavastane ravim).

              Palun öelge oma arstile, kui te võtate mistahes alljärgnevat ravimit. Cardace Comp või Cardace Plus
              võib neid mõjutada:
              •    Suhkurtõve ravimid nagu suukaudsed veresuhkrut langetavad ravimid ja insuliin. Cardace
                   Comp või Cardace Plus võib langetada teie vere suhkrusisaldust. Cardace Comp’i või Cardace
                   Plus’i võttes peab hoolikalt kontrollima vere suhkrusisaldust.
              •    Liitium (vaimse tervise häirete raviks). Cardace Comp või Cardace Plus võib suurendada teie
                   vere liitiumisisaldust. Arst peab teie vere liitiumisisaldust hoolikalt kontrollima.
              •    Ravimid, mis lõõgastavad teie lihaseid
              •    Kiniin (malaariavastane ravim)
              •    Ravimid, mis sisaldavad joodi, mida võidakse haiglas kasutada skaneerimisel või röntgeniga
                   läbivaatusel
              •    Penitsilliin (põletikuvastane ravim)
              •    Suukaudselt (suukaudsed antikoagulandid) manustatavad verd vedeldavad ravimid, nt varfariin

              Kui mistahes ülaloetletust kehtib teie kohta (või te ei ole selles kindel), pidage nõu oma arstiga enne
              Cardace Comp’i või Cardace Plus’i võtmist.

              Analüüsid
              Enne ravimi kasutamist pidage nõu oma arsti või apteekriga:
              •   Kui kontrollitakse teie kõrvalkilpnäärme funktsiooni. Cardace Comp või Cardace Plus võib
                   mõjutada selle analüüsi tulemust.
              •   Kui te olete tegevsportlane ja teile teostatakse antidopingu analüüsi. Cardace Comp või Cardace
                   Plus võib anda positiivse tulemuse.

              Cardace Comp’i või Cardace Plus’i võtmine koos toidu ja alkoholiga
              •    Alkoholi tarvitamine koos Cardace Comp’i või cardace Plus’iga võib põhjustada pearinglust või
                   joovet. Kui te tunnete muret selle üle, kui palju te võite juua ravi ajal Cardace Comp’i või
                   Cardace Plus’iga, arutage seda oma arstiga, sest vererõhku langetavate ravimite ja alkoholi
                   toimed võivad liituda.
              •    Cardace Comp’i või Cardace Plus’i võib võtta koos toiduga või ilma.

              Rasedus ja imetamine
              Te peate ütlema oma arstile, kui te arvate, et olete rase (või võite jääda rasedaks).


             Te ei peaks Cardace Comp’i või Cardace Plus’i võtma esimesel 12 rasedusnädalal ning alates 13.
              rasedusnädalast ei tohi te seda üldse võtta, sest selle kasutamine raseduse ajal võib kahjustada beebit.
              Kui te rasestute ravi ajal Cardace Comp’i või Cardace Plus’iga, öelge otsekohe oma arstile.
              Planeeritava raseduse korral on ennetavalt vaja üle minna sobivale alternatiivsele ravile.
              Kui te toidate last rinnaga, ei tohi te Cardace Comp’i või Cardace Plus’i võtta.
              Enne mistahes ravimi võtmist pidage nõu oma arsti või apteekriga.

              Autojuhtimine ja masinatega töötamine
              Kui te võtate Cardace Comp’i või Cardace Plus’i, võib teil tekkida pearinglus. Selle teke on
              tõenäolisem, kui te alustate Cardace Comp’i või Cardace Plus’i võtmist või pärast annuse
              suurendamist. Kui nii juhtub, siis ärge juhtige autot ega kasutage masinaid või mehhanisme.


              3.   KUIDAS CARDACE COMP’i VÕI CARDACE PLUS’i VÕTTA

              Võtke Cardace Comp’i või Cardace Plus’i alati täpselt nii, nagu arst on teile rääkinud. Kui te ei ole
              milleski kindel, pidage nõu oma arsti või apteekriga.

              Selle ravimi võtmine
              -    Võtke seda ravimit suu kaudu iga päev samal ajal, tavaliselt hommikuti.
              -    Neelake tabletid tervelt alla koos vedelikuga.
              -    Ärge purustage ega närige tablette.

              Kui palju võtta

              Kõrgenenud vererõhu ravi
              Teie arst kohandab teile vajaliku annuse võtmiseks kuni vererõhk on kontrolli all.

              Eakad
              Teie arst vähendab algannust ja kohandab teie annust järk-järgult.

              Kui te võtate Cardace Comp’i või Cardace Plus’i rohkem kui ette nähtud
              Öelge oma arstile või minge otsekohe lähima haigla esmaabi osakonda. Ärge ise juhtige autot teel
              haiglasse, vaid paluge kellelgi teisel teid viia või kutsuge kiirabi. Võtke ravimipakend endaga kaasa.
              Siis teab arst, mida te olete võtnud.

              Kui te unustate Cardace Comp’i või Cardace Plus’i võtta
              •    Kui teil jääb annus vahele, siis võtke järgmine annus selleks ette nähtud ajal.
              •    Ärge võtke kahekordset annust, kui tablett jäi eelmisel korral võtmata.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka Cardace Comp või Cardace Plus põhjustada kõrvaltoimeid, kuigi kõigil
              neid ei teki.

              Lõpetage Cardace Comp’i või Cardace Plus’i võtmine ja pöörduge otsekohe arsti poole, kui te
              märkate mistahes alljärgnevat tõsist kõrvaltoimet – te võite vajada kiiresti ravi:
              •    Näo, huulte või kõri turse, mis raskendab neelamist ja hingamist, samuti sügelus ja lööve. Need
                   võivad olla märgid tõsisest allergilisest reaktsioonist Cardace Comp’ile või Cardace Plus’ile.
              •    Tõsised nahareaktsioonid, kaasaarvatud lööve, haavandid teie suus, olemasoleva nahahaiguse
                   halvenemine, punetus, villid või naha irdumine (Stevans-Johnsoni sündroom, toksiline
                   epidermise nekrolüüs või multiformne erüteem).


             Öelge otsekohe arstile, kui teil tekivad:
              •    Südame löögisageduse kiirenemine, ebakorrapärased või jõulised südamelöögid
                    (palpitatsioonid), valu rindekeres, pitsitustunne rindkeres või tõsisemad häired, kaasa arvatud
                    südameatakk ja insult.
              •    Hingamisraskus, köha, palavik kestusega 2...3 päeva ja näljatunde vähenemine. Need võivad
                    olla kopsukahjustuse ilmingud, sh põletik.
              •    Verevalumid tavalisest kergemini, kestvam veritsus, mistahes märk verejooksust (nt igemete
                    veritsus), violetsed laigud nahal või infektsioonid tavalisest lihtsamini, kurgu valulikkus ja
                    palavik, väsimustunne, minestamine, pearinglus või kahvatu nahk. Need võivad olla vere või
                    luuüdi kahjustuse ilmingud.
              •    Tugev valu maos, mis võib kiirguda selga. See võib olla pankreatiidi (kõhunäärme põletiku)
                    ilming.
              •    Palavik, külmavärinad, väsimus, isukaotus, maovalu, halb enesetunne, naha või silmade
                    värvumine kollaseks (ikterus). Need võivad olla maksakahjustuse, nt hepatiidi (maksapõletiku)
                    ilmingud.

              Teiste kõrvaltoimete hulka kuuluvad:
              Palun öelge oma arstile, kui mistahes alljärgnevate hulgast muutub tõsiseks või kestab mõnest
              päevast kauem.
              Sage (avaldub vähem kui 1 inimesel 10-st):
              •    Peavalu, nõrkustunne või väsimustunne
              •    Pearinglus. See on tõenäolisem, kui te alustate Cardace Comp’i või Cardace Plus’i võtmist või
                   pärast annuse suurendamist
              •    Kuiv ärritusköha või bronhiit
              •    Kõrgenenud veresuhkrusisaldus teie vereanalüüsis. Kui teil on diabeet, võib diabeet süveneda
              •    Kõrgenenud kusihappesisaldus või tavalisest kõrgem rasvasisaldus teie vereanalüüsis
              •    Valulikud, punetavad ja tursunud liigesed

              Aeg-ajalt (avaldub vähem kui 1 inimesel 100-st)
              •    Nahalööve koos tursega või ilma
              •    Kuumahood, minestamine, hüpotensioon (ebatavaliselt madal vererõhk), eriti püsti tõustes või
                   järsult istudes
              •    Tasakaaluhäired (vertigo)
              •    Sügelus ja ebatavalised nahaaistingud nagu tuimus, torkimine, põletus või judin nahal
                   (paresteesia)
              •    Asjade maitse kadumine või muutus
              •    Unehäired
              •    Depressioonitunne, ärevus, tavalisest närvilisem tunne või rahutus
              •    Ninakinnisus, nina kõrvalurgete põletik (sinusiit), hingamisraskus
              •    Igemete põletik (gingiviit), suuturse
              •    Punetavad, sügelevad, tursunud või vesised silmad
              •    Helin kõrvades
              •    Hägune nägemine
              •    Juuste väljalangemine
              •    Valu rindkeres
              •    Lihasvalu
              •    Kõhukinnisus, mao- või soolevalu
              •    Seedehäired või halb enesetunne
              •    Päevase vedeliku erituse (uriini) koguse suurenemine
              •    Higistamine tavalisest rohkem
              •    Isu vähenemine või kaotus (anoreksia), näljatunde vähenemine
              •    Südame löögisageduse suurenemine või ebaregulaarseks muutumine


             • Tursunud käed ja jalad. See võib viidata ülemäärasele vedelikupeetusele teie organismis.
              •    Palavik
              •    Seksuaalne võimetus meestel
              •    Punaste vererakkude, valgete vererakkude või trombotsüütide arvu või hemoglobiini hulga
                   muutus vereanalüüsis
              •    Muutused vereanalüüsides, mis näitavad muutusi maksa, pankrease või neerude töös
              •    Kaaliumi  tavalisest väiksem sisaldus teie vereanalüüsis.

              Väga harv (avaldub vähem kui 1 inimesel 10000-st)
              •    Halb enesetunne, kõhulahtisuse teke või kõrvetised
              •    Punetav tursunud keel või suukuivus
              •    Kaaliumi  tavalisest väiksem sisaldus teie vereanalüüsis.

              Teised teatatud kõrvaltoimed
              Öelge oma arstile, kui mistahes alljärgnevate hulgast muutub tõsiseks või kestab mõnest päevast
              kauem.
              •    Kontsentreerumisraskus, rahutus või segasus
              •    Sõrmed ja varbad muudavad külma tundes värvi ja pärast ülessoojenemist torgivad või
                   tunduvad valulikud. See võib olla Raynaud’ fenomen.
              •    Rindade suurenemine meestel
              •    Veretrombid
              •    Kuulmise langus
              •    Tavalisest kuivemad silmad
              •    Asjad paistavad kollastena
              •    Veetustumine
              •    Turse, valulikkus ja punetus põses (süljenäärmete põletik)
              •    Sooleturse, mida kutsutakse soole angioödeemiks, mille korral ilmnevad sümptomid nagu valu
                   sooles, oksendamine ja kõhulahtisus
              •    Tavalisest suurem tundlikkus päikesevalguse suhtes
              •    Naha raskekujuline ketendus või irdumine, sügelus, koldeline lööve või muud nahareaktsioonid
                   nagu punetav lööve näol või otsaesisel
              •    Nahalööve või verevalumite teke
              •    Laigud nahal ja külmad jäsemed
              •    Küüne probleemid (nt küüne kadumine või irdumine küünevallist)
              •    Lihas-skeleti jäikus või võimetus liigutada lõuga (teetanus)
              •    Lihasnõrkus või lihaskrambid
              •    Seksuaalse iha vähenemine meestel või naistel
              •    Veri uriinis. See võib olla neeruprobleemi (interstitsiaalne nefriit) ilming.
              •    Tavalisest suurem suhkrusisaldus teie uriinianalüüsis
              •    Teatavate valgete vererakkude (eosinofiilia) arvu suurenemine teie vereanalüüsis
              •    Vererakkude arvu vähenemine teie vereanalüüsis (pantsütopeenia)
              •    Soolade nagu naatrium, kaltsium, magneesium ja kloriid sisalduse muutus teie vereanalüüsis
              •    Aeglustunud või puudulikud reaktsioonid
              •    Asjade lõhna muutus
              •    Hingamisraskus või astma süvenemine

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.   KUIDAS CARDACE COMP’i VÕI CARDACE PLUS’i SÄILITADA

              Hoida laste eest varjatud ja kättesaamatus kohas!


             Ärge kasutage Cardace Comp’i või Cardace Plus’i pärast kõlblikkusaega, mis on märgitud karbil ja
              blistril. Kõlblikkusaeg viitab kuu viimasele päevale.

              See ravimpreparaat ei vaja säilitamisel eritingimusi.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO

              Mida Cardace Comp või Cardace Plus sisaldavad
              Iga tablett sisaldab 2,5 mg ramipriili ja 12,5 mg hüdroklorotiasiidi.
              Iga tablett sisaldab 5 mg ramipriili ja 25 mg hüdroklorotiasiidi.

              Abiained on hüpromelloos, eelželatiniseeritud maistärklis, mikrokristalne tselluloos,
              naatriumstearüülfumaraat.

              Kuidas Cardace Comp või Cardace Plus välja näeb ja pakendi sisu
              2,5 mg/ 12,5 mg: valge või peaaegu valge piklik poolitusjoonega tablett, mille mõlemal küljel on
              sissepressitud märgistus HNV ja logo. Tableti saab jagada kaheks võrdseks osaks..
              2,5 mg/12,5 mg tabletid on pakendatud PVC/Alu blisterpakendisse 10, 14, 18, 20 28, 30, 45, 50, 56,
              60 98, 99, 100, 300 tabletti karbis.

              5 mg/25 mg: valge või peaaegu valge piklik poolitusjoonega tablett, mille mõlemal küljel on
              sissepressitud märgistus HNW ja logo. Tableti saab jagada kaheks võrdseks osaks.
              5 mg/25 mg tabletid on pakendatud PVC/Alu blisterpakendisse 10, 14, 18, 20, 28, 30, 45, 50, 56, 98,
              99, 100, 300 tabletti karbis.

              Kõik pakendi suurused ei pruugi olla müügil.

              Müügiloa hoidja ja tootja
              Müügiloa hoidja
              sanofi-aventis Estonia OÜ
              Pärnu mnt. 139 E/2
              11317 Tallinn
              Eesti

              Tootja
              Sanofi-Aventis Deutschland GmbH
              D-65926 Frankfurt am Main
              Saksamaa

              ja/või

              sanofi-aventis S.p.A.
              Strada Statale 17, Km 22
              67019 Scoppito (L’Aquila)
              Itaalia


              See ravimpreparaat on saanud müügiloa Euroopa Majanduspiirkonna liikmesriikides järgmiste
              nimetustega:
