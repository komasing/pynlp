

                             PAKENDI INFOLEHT: INFORMATSIOON KASUTAJALE

                                      MEZYM 20000, gastroresistentsed tabletid
                                                  Pankrease pulber


              Enne ravimi võtmist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on MEZYM 20000 ja milleks seda kasutatakse
              2.   Mida on vaja teada enne MEZYM 20000`e võtmist
              3.   Kuidas MEZYM 20000`t võtta
              4.   Võimalikud kõrvaltoimed
              5    Kuidas MEZYM 20000`t säilitada
              6.   Lisainfo


              1.   MIS RAVIM ON MEZYM 20000 JA MILLEKS SEDA KASUTATAKSE

              Kui pankreas ei tooda piisavalt rasvade, suhkrute ja valkude seedimiseks vajalikke ensüüme (seisundit
              nimetatakse: pankrease eksokriinne alatalitlus) võivad tekkida seedehäired.

              Mezym 20000 kasutatakse seedeensüümide asendamiseks seedehäirete korral (toit ei seedu täielikult)
              kui pankrease talitlus on häiritud või lakanud täielikult (pankrease eksokriinne puudulikkus) ja
              tsüstilise fibroosi (mukovistsidoos) korral.


              2.   MIDA ON VAJA TEADA ENNE MEZYM 20000 VÕTMIST

              Ärge võtke Mezym 20000`t
              - kui teil esineb ülitundlikkus seavalgu või Mezym 20000 mõne koostisosa suhtes
              - kui teil esineb äge kõhunäärmepõletik (pankreatiit) või kroonilise pankreatiidi äge faas.

              Kroonilise pankreatiidi ägeda faasi möödumisel, võib arst otsustada mõnel juhul Mezym 20000`t
              kasutada.
              Eriline ettevaatus on vajalik ravimiga Mezym 20000
              - Kui teil on tsüstiline fibroos, informeerib arst teid kõigist soolesulgusega kaasnevatest sümptomitest
              (sooleobstruktsioon). Kui te täheldate selliste sümptomite esinemist lõpetage Mezym 20000`e
              kasutamine ja kontakteeruge kohe oma arstiga.
              - Ärge närige Mezym 20000 tabletti katki vaid neelake alla tervelt. Mezym 20000 sisaldab
              ensüüme, mis võivad suu limaskestale sattudes seda kahjustada (haavandi teke).



              Võtmine koos teiste ravimitega
              Palun informeerige oma arsti või apteekrit kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.
              Mezym 20000 kasutamisel võib väheneda foolhappe (vitamiin) imendumine, mistõttu võib olla
              vajalik kasutada lisaks foolhapet.



                                                        1


             Vere suhkrusisalduse reguleerimiseks kasutatavate ravimite (suukaudsed antidiabeetilised
              ravimid), mis sisaldavad toimeainetena akarboosi või miglitooli, toime võib Mezym 20000 samaaegsel
              kasutamisel väheneda.

              Mezym 20000 võtmine koos toidu ja joogiga
              Mezym 20000 kasutamisel võib väheneda foolhappe (vitamiin) imendumine toidust, mistõttu võib teie
              arst soovitada lisaks kasutada foolhapet.


              Rasedus ja imetamine
              Enne ravimi kasutamist pidage nõu oma arsti või apteekriga.
              Andmed ravimi kasutamise kohta rasedatel puuduvad. Võimalik risk inimesele pole teada. Seega ei
              tohi Mezym 20000`t raseduse ajal ilma arsti loata kasutada.

              Autojuhtimine ja masinatega töötamine
              Mezym 20000 ei oma toimet autojuhtimisele või masinate käsitlemise võimele.

              Oluline teave mõningate Mezym 20000 koostisainete suhtes
              Ravim sisaldab abiainena laktoosi. Kui teie arst on teile öelnud, et te ei talu teatud suhkruid, pidage
              enne ravimi kasutamist nõu oma arstiga.


              3.   KUIDAS MEZYM 20000`t VÕTTA

              Kasutage Mezym 20000`t alati vastavalt infolehes toodud juhistele. Kui Te pole milleski kindel,
              pidage nõu oma arsti või apteekriga.
              Annustamine:
              Kui arst ei ole teisiti määranud, manustatakse 1...2 tabletti söögikorra ajal (võrdne 20000 – 40000
              lipaasiühikuga toidukorra kohta).
              Mezym 20000 annus sõltub seedehäirete raskusest. Sobiv annus määratakse individuaalselt. Sõltuvalt
              toidust ja seedehäire raskusest võib vajalik raviannus olla ka suurem.

              Eelkõige tsüstilise fibroosiga patsientidel tuleb annuse määramisel silmas pidada  toidu kogust ja
              koostist, et mitte ületada rasvade seedimiseks vajaminevat ensüümi kogust. Annust tohib suurendada
              ainult  arsti  järelvalve  all  ja  see  oleneb  sümptomite  (nt  steatorröa  ja  kõhuvalud)  taandumisest.
              Ööpäevane annus ei tohi ületada 15000...20000 ühikut lipaasi/kg kehakaalu kohta.
              Lastele määrab raviannuse arst.

              Manustamisviis:
              Tabletid neelatakse alla tervelt söögikorra ajal (vt. lõik 2 “Eriline ettevaatus on vajalik ravimiga
              Mezym 20000”). Peale juua piisavas koguses vedelikku.

              Ravi kestus:
              Ravi kestus sõltub haiguse kulgemisest ja selle üle otsustab teie arst.

              Kui sümptomid süvenevad või ei leevendu pärast 7…14 päeva, peate pöörduma arsti poole.


              Kui te võtate Mezym 20000`t rohkem kui ette nähtud
              Üleannustamisel pole kahjulikke toimeid kirjeldatud. Järgmise annustamise korra ajal tuleb võtta
              ettenähtud kogus.

              Kui Te unustate Mezym 20000 annuse võtmata
              Ärge võtke kahekordset annust, kui olete unustanud annuse võtta.

              Kui te lõpetate Mezym 20000 kasutamise
              Kui te katkestate Mezym 20000 kasutamise võivad seedehäired tekkida uuesti.


                                                        2


             Kui teil on ravimi kohta lisaküsimusi pöörduge arsti või apteekri poole.

              4.   VÕIMALIKUD KÕRVALTOIMED

              Nagu kõik ravimid, võib ka Mezym 20000 põhjustada kõrvaltoimeid, kuigi kõigil neid ei teki.

              Tähelepanu: kui teil tekib mõni alljärgnev kõrvaltoime, lõpetage Mezym 20000 kasutamine ja
              pöörduge esimesel võimalusel arsti poole.

              Väga harv (vähem kui 1 kasutajal 10000-st):
              Seedetrakti häired:
              Pankrease pulbri (Mezym 20000 toimeaine) suurte koguste kasutamise korral on tsüstilise fibroosiga
              patsientidel täheldatud soolte kitsenemust peensoole alaosas.
              Pärast pankrease pulbri võtmist on kirjeldatud maovaevusi, iiveldust, diarröad.

              Immuunsüsteemi häired:
              Ülitundlikkusreaktsioone (nahalööve, aevastamine, pisaravool ja astma) on kirjeldatud pankrease
              pulbri kasutamisel.

              Teadmata sagedusega kõrvaltoimed (pole võimalik olemasolevate andmete põhjal hinnata).
              Neerude ja kuseteede häired:
              Tsüstilise fibroosi patsientidel, eriti juhul kui ravimit kasutatakse väga suurtes annustes, on esinenud
              suurenenud kusihappe eritumist uriiniga. Kusihappe sisaldust uriinis tuleb kontrollida võimalike
              kivide moodustumise vältimiseks.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
              mida selles infolehes ei ole nimetatud, palun rääkige sellest oma arstile või apteekrile.


              5.    KUIDAS MEZYM 20000`t SÄILITADA

              Hoida laste eest varjatud ja kättesaamatus kohas.
              Ärge kasutage Mezym 20000`t pärast kõlblikkusaega, mis on märgitud karbil. Kõlblikkusaeg viitab
              kuu viimasele päevale.
              Säilitamine:
              See ravim ei vaja säilitamisel erinõudeid.
              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO

              Mida Mezym 20000 sisaldab:
              Üks tablett sisaldab 200…266,67mg pankrease pulbrit järgmise minimaalse aktiivsusega:
              20000 ühikut lipaasi, 12000 ühikut amülaasi, 900 ühikut proteaase.

              Abiained on:
              Tableti sisu: laktoosmonohüdraat, mikrokristalliline tselluloos, kolloidne veevaba ränidioksiid,
              krospovidoon, magneesiumstearaat.
              Tableti kate: hüpromelloos, metakrüülhappe ja etüülakrülaadi kopolümeer, trietüültsitraat, talk,
              simetikoonemulsioon, makrogool 6000, karmelloosnaatrium, polüsorbaat 80, värvaine E 171
              (titaandioksiid), vanilliini lõhnaaine, pergamoti lõhnaaine.

              Kuidas Mezym 20000 välja näeb ja pakendi sisu:
              Valge kuni kergelt hallikas siledapinnaline kaldservadega õhukese polümeerikattega tablett.


                                                        3


             Pakendis 50, 100 või 200 tabletti.

              Kõik pakendisuurused ei pruugi olla müügil.

              Müügiloa hoidja ja tootja
              BERLIN-CHEMIE AG (MENARINI GROUP)
              Glienicker Weg 125
              D-12489 Berlin
              Saksamaa

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja
              poole
              OÜ Berlin-Chemie Menarini Eesti
              Paldiski mnt 27/29
              Tallinn 10612

              Infoleht on viimati kooskõlastatud mais 2010.




































                                                        4
