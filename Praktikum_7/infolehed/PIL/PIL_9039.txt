

                             PAKENDI INFOLEHT: INFORMATSIOON KASUTAJALE

                                           TRAMAL, 50 mg kõvakapslid,
                                               Tramadoolvesinikkloriid

              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim  on  välja kirjutatud  teile.  Ärge  andke  seda  kellelegi  teisele.  Ravim  võib  olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on TRAMAL kõvakapslid ja milleks neid kasutatakse
              2.   Mida on vaja teada enne TRAMAL kõvakapslite kasutamist
              3.   Kuidas TRAMAL kõvakapsleid kasutada
              4.   Võimalikud kõrvaltoimed
              5    Kuidas TRAMAL kõvakapsleid säilitada
              6.   Lisainfo



              1.   MIS RAVIM ON TRAMAL  KÕVAKAPSLID JA MILLEKS NEID KASUTATAKSE

              Tramadool - TRAMAL kapslite toimeaine - on valuvaigisti, kuuludes opioidide klassi, mis mõjutavad
              kesknärvisüsteemi. See leevendab valu tänu oma spetsiifilisele toimele pea- ja seljaaju närvirakkudele.
              TRAMAL’i kasutatakse mõõduka kuni ägeda valu raviks.


              2.   MIDA ON VAJA TEADA ENNE TRAMAL KÕVAKAPSLITE KASUTAMIST

              Teavitage oma arsti  sellest,  kui teil  esineb  mõni krooniline  haigus, ainevahetushäire, teil  esineb
              ülitundlikkus või kui te kasutate mõnda teist ravimit.

              Ärge kasutage TRAMALkõvakapsleid:
              -    kui te olete ülitundlik tramadooli või ravimite ükskõik milliste abiainete suhtes,
              -    kui teil on äge mürgistus alkoholi, uinutite, analgeetikumide, opiaatide või psühhotroopsete
                   ravimitega (ravimid, mis mõjutavad meeleolu ja emotsioone),
              -    kui te võtate samaaegselt MAO inhibiitoreid (teatud kindel liik depressiooniravimeid) või olete
                   MAO-inhibiitoreid  kasutanud eelneva 14 päeva jooksul enne ravi algust  TRAMAL’iga  (vt
                   „Kasutamine koos teiste ravimitega“),
              -    kui teil on epilepsia ja teie haigus ei ole piisavalt ravile alluv,
              -    narkootilistest ainetest tingitud võõrutusnähtude raviks.

              Eriline ettevaatus on vajalik ravimiga TRAMAL kõvakapslid:
              •  kui te arvate et te olete sõltuvuses mõnest teisest valuvaigistist (opioidist),
              •  kui te kannatate teadvusekaotushäirete käes (tunnete, et hakkate minestama),
              •  kui te olete šokiseisundis (selle tunnuseks võib olla külm higi),
              •  kui teil esineb koljusisese rõhu tõusu (nt pärast peavigastust või peaaju haigust),
              •  kui teil on hingamisraskusi,
              •  kui teil on kalduvus epilepsiale või krampidele kuna krampide tekkerisk võib suureneda,
              •  kui teil on neeru- või maksahaigus.
              Sellistel juhtudel palun konsulteerige enne ravimi kasutamist arstiga.


             Tramadooli soovitatud annuseid kasutavatel patsientidel on täheldatud epileptilisi krambihoogusid.
              Hoogude esinemise risk võib suureneda, kui tramadooli päevast maksimaalset annust (400 mg) on
              ületatud.

              Palun võtke arvesse, et TRAMAL  kõvakapslid võivad tekitada füüsilist ja psüühilist sõltuvust. Kui
              TRAMAL’i kasutatakse pikka aega, võib nende toime nõrgeneda ja seetõttu tuleb kasutada suuremaid
              annuseid  (sõltuvalt  taluvusest).  Ravimite  liigtarvitamise  või  sõltuvusega  patsientide  puhul  tuleb
              tramadooli ravi rakendada lühiaegselt ja range meditsiinilise kontrolli all.

              Palun informeerige oma arsti ka sellest, kui üks neist probleemidest ilmneb TRAMAL kõvakapslitega
              ravi ajal või on ilmnenud teil minevikus.

              Kasutamine koos teiste ravimitega
              Palun informeerige oma arsti või apteekrit kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.
              Seda on oluline meeles pidada, kuna tramadool võib mõjutada teiste ravimite toimet ja/või teised
              ravimid võivad mõjutada tramadooli toimet.

              TRAMAL     kõvakapsleid  ei  tohi  kasutada  koos   MAO-inhibiitoritega (teatud  rühm
              depressiooniravimeid).
              TRAMAL kõvakapslite valu leevendav toime võib nõrgeneda ja toime kestvusaeg lüheneda, kui te
              võtate ravimeid, mis sisaldavad:
              -     karbamasepiini (epileptiliste krampide vastu),
              -     pentasotsiini, nalbufiini või bufenorfiini (valuvaigistid),
              -     ondansetrooni (iiveldusevastane ravim).

              Arst ütleb teile kui tihti te peate TRAMAL kõvakapsleid võtma ja millises annuses.

              Risk kõrvaltoimete tekkeks suureneb:
              -  kui te võtate rahusteid, unerohtu, teisi valuvaigisteid nagu morfiin ja kodeiin (nagu ka köharohud)
                 ja alkoholi  samaaegselt TRAMAL kõvakapslitega.  Sel  juhul  võite te  kogeda pearinglust või
                 minestust. Kui see juhtub, informeerige sellest õde või arsti.
              -  kui te võtate ravimeid, mis võivad põhjustada krampe, nagu nt mõned teatud antidepressandid.
                 Krampide  saamise  risk  võib  veelgi  suureneda,  kui  te  kasutate  samaaegselt  TRAMAL
                 kõvakapsleid. Arst ütleb teile kas sellisel juhul on TRAMAL kõvakapslid teile sobilik ravim.
              -  kui  te  võtate  selektiivseid  serotoniini  tagasihaarde  inhibiitoreid  (ehk  SSRI’sid)  või  MAO-
                 inhibiitoreid  (depressiooni  raviks).  TRAMAL  kapslid  võivad  tekitada  nende  ravimitega
                 koostoimeid  ja  te  võite  kogeda  sümptomeid  nagu  nt  segasus,  rahutus,  palavik,  higistamine,
                 jäsemete ja silmade koordineerimatud liigutused, kontrollimatud lihastõmblused või kõhulahtisus.
              -  kui  te  võtate  kumariini-tüüpi  antikoagulante  (verevedeldajad),  nt  varfariini,  TRAMAL
                 kõvakapslite ravi ajal. Nende ravimite toime verehüübimisele võib saada häiritud ja võib ilmneda
                 veritsus.

              Võtmine koos toidu ja joogiga
              Ärge jooge ravi ajal TRAMAL’iga alkoholi, kuna see võib ravimi toimet tugevdada.  Toit ei mõjuta
              TRAMAL kõvakapslite toimet.


              Rasedus ja imetamine
              Enne ravimi kasutamist pidage nõu oma arsti või apteekriga.

              Tramadooli ohutuse kohta rasedatel naistel on vähe informatsiooni. Sellepärast ei ole TRAMAL´i
              kõvakapslite kasutamine raseduse ajal soovitatav.


             Pikaajaline kasutamine raseduse ajal võib põhjustada vastsündinul võõrutusnähtusid.

              Üldiselt  pole  soovitatav  tramadooli  kasutamine  rinnaga  toitmise  perioodil.  Väiksed  kogused
              tramadooli  erituvad  rinnapiima.  Ühekordse  TRAMAL  kõvakapslite  annuse  võtmise  tõttu  ei  ole
              rinnaga toitmist vaja katkestada.

              Autojuhtimine ja masinatega töötamine
              TRAMAL kapslid võivad põhjustada unisust, pearinglust ja nägemise hägustumist, sel põhjusel võib
              mõjutada reaktsioonikiirust. Kui te tunnete, et reaktsioonikiirus on muutunud, ärge juhtige autot ja
              ärge töötage liikuvate mehhanismidega või teiste tähelepanu nõudvate masinatega.


              3.   KUIDAS TRAMAL KÕVAKAPSLEID VÕTTA

              Võtke TRAMAL’i alati täpselt nii nagu arst on teile määranud. Kui te ei ole milleski kindel, pidage
              nõu oma arsti või apteekriga.

              Annust  võidakse  kohandada  vastavalt  teie  valu  intensiivsusele  ja  individuaalsele  valutaluvusele.
              Üldiselt tuleb kasutada väiksemaid valuleevendavaid annuseid.
              Juhul kui arst pole määranud teisiti, on tavaline annus:

              Täiskasvanud ja üle 14-aastased noorukid:
              TRAMAL 50 mg kõvakapslid: üks või kaks kapslit (vastab 50 või 100 mg tramadoolvesinikkloriidile).

              Sõltuvalt valust kestab toime 4 kuni 8 tundi.

              Ärge võtke rohkem kui 8 TRAMAL kõvakapslit (vastab 400 mg tramadoolvesinikkloriidile) ööpäevas,
              välja arvatud juhul, kui arst on teisiti määranud.

              Lapsed:
              TRAMAL 50 mg kõvakapslid ei sobi alla 14-aastastele lastele.

              Eakad patsiendid:
              Eakatel patsientidel (üle 75-aastased) võib tramadooli eritumine pikeneda. Kui see kehtib teie kohta,
              võib teie arst kaaluda annustamisintervalli pikendamist.

              Maksa- või neeruhaigusega (puudulikkus/dialüüs) patsiendid:
              Kui te põete neeru- või maksahaigust, võib olla  tramadooli eritumine  pikenenud. Teie arst  võib
              kaaluda annustamisintervalli pikendamist.

              Kuidas ja millal tuleks TRAMAL kõvakapsleid võtta
              TRAMAL 50 mg kõvakapslid: neelake kapsel tervelt alla, ärge poolitage ega närige seda, jooge
              piisavalt vett peale.

              Te võite TRAMAL kõvakapsleid võtta koos toiduga või ilma.

              Kui kaua tuleks TRAMAL kõvakapsleid võtta
              Te ei tohi võtta TRAMAL kõvakapsleid kauem kui vajalik. Kui osutub vajalikuks pikemaajaline ravi,
              kontrollib arst lühikeste regulaarsete intervallidega (kui vajalik siis ka ravi katkestamistega), kas te
              peate tramadooli ravi jätkama ja mis annusega.

              Kui teil on tunne, et TRAMAL kõvakapslite toime on liiga tugev või liiga nõrk, pidage nõu oma arsti
              või apteekriga.

              Kui te võtate TRAMAL kõvakapsleid rohkem kui ette nähtud


             Kui te olete võtnud kogemata lisa-annuse, ei anna see reeglina negatiivset toimet. Kasutage järgmine
              annus nagu tavaliselt.
              Pärast väga suuri annuseid võivad ilmneda  „nööpnõela-taolised”-pupillid, oksendamine, vererõhu
              langus, kiire südamerütm, kollaps, teadvusekaotus, mis võib tipneda koomaga (sügav teadvusetus),
              epileptilised  krambid  ja  hingamisraskused  kuni  hingamisseisakuni.  Sellistel  juhtudel  tuleb
              viivitamatult arstile teatada.

              Kui te unustate TRAMAL’i võtta
              Kui te unustate kapsleid võtta, tuleb valu harilikult tagasi. Ärge võtke kahekordset annust, kui annus
              jäi eelmisel korral võtmata, vaid jätkake nagu harilikult.

              Kui te lõpetate TRAMAL’i võtmise
              Kui tramadooli ravi  on  katkestatud  või ka lõpetatud,  tuleb  valu tavaliselt  tagasi. Kui  te  soovite
              katkestada ravi soovimatute kõrvaltoimete tõttu, öelge seda oma arstile.

              Üldiselt ei ole tramadooli ravi lõpetamise järgselt mingeid kõrvaltoimeid. Siiski, harvadel juhtudel on
              TRAMAL’iga ravitud inimesed ravi järsu katkestamise järgselt tundnud end mõnda aega kehvasti.
              Võib esineda erutust, ängistust, närvilisust või värinaid. Patsiendid võivad olla hüperaktiivsed,
              magamisraskustega ja kogeda kõhu- või soolehäireid. Väga vähestel võivad tekkida paanikahood,
              hallutsinatsioonid, ebaloomulikud tajud nagu sügelemine, kipitus ja tuimus ning müra kõrvus
              (tinnitus). Väga harva on täheldatud ebatavalisi kesknärvisüsteemi sümptomeid nagu segasusseisund,
              hallutsinatsioonid, isiksustundekadu (depersonalisatsioon), ümbritseva keskkonna muutumine
              ebareaalseks (derealisatsioon), paranoia.
              Kui te kogete mõnda siinmainitud toimetest pärast ravi lõpetamist, pöörduge arsti poole.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka TRAMAL põhjustada kõrvaltoimeid, kuigi kõigil neid ei teki.

              Kõrvaltoimete esinemissagedus on klassifitseeritud järgmiselt:
              Väga sage (enam kui 1 patsiendil 10st)
              Sage (enam kui 1 patsiendil 100st ja vähem kui ühel patsiendil 10st)
              Aeg-ajalt (enam kui 1 patsiendil 1000st ja vähem kui ühel patsiendil 100st)
              Harv (enam kui 1 patsiendil 10 000st ja vähem kui ühel patsiendil 1000st)
              Väga harv (vähem kui 1 patsiendil 10 000st)
              Teadmata (ei saa hinnata olemasolevate andmete alusel)

              Kõige  sagedasemad  kõrvaltoimed  ravi  ajal  TRAMAL’iga  on  iiveldus  ja  pearinglus,  mõlemad
              ilmnevad rohkem kui 10% patsientidest.
              Südame ja vereringehäired:
              Aeg-ajalt:         toimed südamele ja tsirkulatsioonile (südamepekslemine, kiire südamerütm,
                                  nõrkus,  kollaps).  Need  kõrvaltoimed  tekivad  eelkõige  püstises  asendis  ja
                                  füüsilise stressi all kannatavatel patsientidel.
              Harv:              aeglane pulss, vererõhu tõus.

              Närvisüsteemi kahjustused:
              Väga sage:         pearinglus
              Sage:              peavalu, uimasus
              Harv:              söögiisu  muutused,  abnormal  sensations  (sügelemine,  kipitus  ja  tuimus),
                                  tõmblused,  aeglane  hingamine,  epileptilised  krambid,  lihaste  tõmblused,
                                  koordineerimatud liigutused, hetkeline teadvusekaotus (minestus). Hingamine


                                 võibaeglustuda,kui soovitatud annuseid ületatakse tunduvalt või
                                  manustatakse samaaegselt teisi ajufunktsiooni pärssivaid ravimeid.
                                  Epileptilised krambid ilmnevad peamiselt pärast tramadooli suurte annuste
                                  manustamist või pärast samaaegset ravi krambiläve alandavate ravimitega.
              Teadmata:          kõnehäired.



              Psühhiaatrilised häired:
              Harv:              hallutsinatsioonid, segadus, unehäired, ängistus ja hirmuunenäod.
                                  Psüühilised  kõrvaltoimed  võivad  ilmneda  pärast  tramadooli  manustamist.
                                  Nende intensiivsus ja olemus varieeruvad individuaalselt (sõltuvalt isiksusest
                                  ja ravi kestvusest). Need toimed võivad olla nt  meeleolu muutused (tavaliselt
                                  meeleolu  tõus,  vahetevahel  düsfooria),  aktiivsuse  muutused  (harilikult
                                  pärsitus,  harva  aktiivsuse  suurenemine)  ja  kognitiivse  (tunnetusliku)  ning
                                  sensoorse  tundlikkuse  (otsustusvõime  ja  taju,  mis  võivad  viia  valeotsuste
                                  langetamiseni) muutused.
                                  Võib ilmneda sõltuvus.

              Silma kahjustused:
              Harv:              nägemishäired.
              Teadmata:          pupillide laienemine.


              Respiratoorsed, rindkere ja mediastiinumi häired:
              Harv:              hingeldamine (düspnoe).
                                  Teatatud  on  astma  ägenemisest,  kuigi  pole  kindel  kas  seda  põhjustab
                                  tramadool.

              Seedetrakti häired:
              Väga sage:         iiveldus.
              Sage:              oksendamine, kõhukinnisus, suukuivus.
              Aeg-ajalt:         öökimine, seedetrakti ärritus (surutustunne kõhus, kõhugaasid), kõhulahtisus.

              Naha ja nahaaluskoe kahjustused:
              Sage:              higistamine.
              Aeg-ajalt:         nahareaktsioonid (nt sügelus, lööve).

              Lihas-skeleti ja sidekoe kahjustused:
              Harv:              lihasnõrkus.

              Maksa ja sapiteede häired:
              Väga harv:         maksaensüümide aktiivsuse suurenemine.

              Neerude ja kuseteede häired:
              Harv:              urineerimisraskused või valu urineerimisel, tavalisest vähem uriini.

              Üldised häired ja manustamiskoha reaktsioonid:
              Sage:              väsimus.
              Harv:              allergilised reaktsioonid (nt hingamisraskused, hingeldamine, nahatursed) ja
                                  šokk (ootamatud tsirkulatsioonihäired) on ilmnenud väga harvadel juhtudel.
                                  Pöörudge kohe arsti poole, kui teil esineb sümptomeid nagu turses nägu, keel
                                  ja/või  kõri  ja/või  on  teil  raske  neelatada  või  tekib  nõgestõbi  koos
                                  hingamisraskustega.


             Kui TRAMAL kapsleid kasutatakse pikka aega, võib ilmneda sõltuvus, kuigi risk on väga madal. Kui
              ravi  peatatakse  ootamatult,  võivad  ilmneda  ärajätunähud  (vt  lõik  „Kui  te  lõpetate  TRAMAL’i
              võtmise“).

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.    KUIDAS TRAMAL KÕVAKAPSLEID SÄILITADA

              See ravim ei vaja säilitamisel eritingimusi.

              Hoida laste eest varjatud ja kättesaamatus kohas.

              Ärge  kasutage  TRAMAL  kapsleid  pärast  kõlblikkusaega,  mis  on  märgitud  karbil  ja  blistril.
              Kõlblikkusaeg viitab kuu viimasele päevale.

              Ravimeid  ei  tohi  ära  visata  kanalisatsiooni  kaudu  ega  koos  majapidamisprügiga.  Küsige  oma
              apteekrilt,  kuidas  hävitatakse  ravimeid,  mida  enam  ei  vajata.  Need  meetmed  aitavad  kaitsta
              keskkonda.


              6.   LISAINFO

              Mida TRAMAL sisaldab

              Toimeaine on tramadoolvesinikkloriid.

              Üks kapsel sisaldab 50 mg tramadoolvesinikkloriidi.

              Abiained:  mikrokristalne  tselluloos,  naatriumglükolaattärklis,  kolloidne  veevaba  ränidioksiid,
              magneesiumstearaat,  kapsli  kest:  želatiin,  indigokarmiin  (E132),  kollane  raudoksiid  (E172),
              titaandioksiid (E171), naatriumlaurüülsulfaat, capsugel tint 1007 must.

              Kuidas TRAMAL kõvakapslid välja näevad ja pakendi sisu
              Kahevärvilised (roheline/kahvatukollane), läikivad, piklikud kapslid, peale trükitud tootja logo.
              TRAMAL 50 mg kõvakapslid on pakendatud blistritesse ja karpidesse, mis sisaldavad 10, 20, 30, 50
              või 100 (10x10) kõvakapslit. 150 kapslit sisaldavad pakendid (10x15) on ainult haiglatarbeks.

              Müügiloa hoidja ja tootja:

              Grünenthal GmbH
              Zieglerstarsse 6, D-52078 Aachen
              Saksamaa

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              Axellus OÜ
              Lõõtsa 2B,
              Tallinn, 11415
              Tel: +372 6181590

              Infoleht on viimati kooskõlastatud: aprillis 2010.
