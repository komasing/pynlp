

                             PAKENDI INFOLEHT: INFORMATSIOON KASUTAJALE

                                       Gemzar, 200 mg infusioonilahuse pulber
                                       Gemzar, 1000 mg infusioonilahuse pulber
                                                   Gemtsitabiin

              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Gemzar ja milleks seda kasutatakse
              2.   Mida on vaja teada enne Gemzar’i kasutamist
              3.   Kuidas Gemzar’it kasutada
              4.   Võimalikud kõrvaltoimed
              5    Kuidas Gemzar’it säilitada
              6.   Lisainfo


              1.   MIS RAVIM ON GEMZAR JA MILLEKS SEDA KASUTATAKSE

              Gemzar  kuulub  ravimite  rühma,  mida  nimetatakse  tsütotoksilisteks  ravimiteks.  Need  ravimid
              hävitavad jagunevaid rakke, sh vähirakke.

              Gemzar’it võib kasutada üksi või kombinatsioonis koos teiste vähivastaste ravimitega, sõltuvalt vähi
              tüübist.

              Gemzar’it kasutatakse järgmiste vähiliikide raviks:
                 •  mitteväikerakk-kopsuvähk (NSCLC), üksi või kombinatsioonis tsisplatiiniga
                 •  kõhunäärmevähk
                 •  rinnanäärmevähk, kombinatsioonis paklitakseeliga
                 •  munasarjavähk, kombinatsioonis karboplatiiniga
                 •  kusepõievähk, kombinatsioonis tsisplatiiniga


              2.   MIDA ON VAJA TEADA ENNE GEMZAR`I KASUTAMIST

              Ärge võtke Gemzar`it
              -    kui te olete allergiline (ülitundlik) gemtsitabiinI või Gemzar`i mõne koostisosa suhtes.
              -    kui te toidate last rinnaga

              Eriline ettevaatus on vajalik ravimiga Gemzar
              Enne esimest infusiooni tehakse teile vereanalüüs, et kontrollida, kas teie neeru- ja maksafunktsioon
              on rahuldav. Enne iga infusiooni tehakse teile vereanalüüs, et hinnata, kas teil on piisavalt vererakke,
              et Gemzar’it võiks manustada. Teie arst võib muuta annust või ravi edasi lükata, sõltuvalt teie
              üldseisundist või kui teie vererakkude arv on liiga madal. Neeru- ja maksafunktsiooni hindamiseks
              tehakse teile perioodiliselt vereanalüüse.

              Palun öelge oma arstile, kui
                 •  teil on või on olnud maksa-, südame- või veresoonte haigus
                 •  te olete hiljuti saanud või on plaanis teha teile kiiritusravi
                 •  teid on hiljuti vaktsineeritud


                 •teil tekivad hingamisraskused või te tunnete suurt nõrkust ja olete väga kahvatu (see võib olla
                     märk neerupuudulikkusest).

              Meestel on soovitatav Gemzar-ravi ajal ja 6 kuud pärast ravi lõppu mitte last eostada. Kui te soovite
              saada last ravi ajal või 6 kuud pärast ravi, pidage nõu oma arsti või apteekriga. Te võite enne ravi
              algust küsida nõu seemnerakkude krüokonserveerimise kohta.

              Kasutamine koos teiste ravimitega
              Palun informeerige oma arsti või apteekrit, kui te kasutate või olete hiljuti kasutanud mingeid muid
              ravimeid, kaasa arvatud vaktsineerimised ja ilma retseptita ostetud ravimid.

              Rasedus ja imetamine
              Kui te olete rase või planeerite rasestuda, pidage nõu oma arstiga. Raseduse ajal tuleb vältida
              Gemzar’i kasutamist. Pidage nõu oma arstiga Gemzar’i kasutamise võimalikest riskidest raseduse ajal.

              Kui te toidate last rinnaga, informeerige oma arsti.
              Gemzar-ravi ajal peate rinnaga toitmise katkestama.

              Autojuhtimine ja masinatega töötamine
              Gemzar võib teid muuta uniseks, eriti siis kui olete tarbinud alkoholi. Ravi ajal Gemzar’iga ärge
              juhtige autot ega käsitlege masinaid, kuni te olete veendunud, et ravi ei ole muutnud teid uimaseks.

              Oluline teave mõningate Gemzar`i koostisainete suhtes
              Gemzar sisaldab igas 200 mg viaalis 3,5 mg (< 1 mmol) ja 1000 mg viaalis 17,5 mg (< 1 mmol)
              naatriumi, st ravim on praktiliselt naatriumivaba.


              3.   KUIDAS GEMZAR’I KASUTADA

              Gemzar’i tavaline annus on 1000...1250 milligrammi kehapindala iga ruutmeetri kohta. Teie pikkus ja
              kehakaal mõõdetakse ning nende andmete põhjal arvutatakse teie kehapindala suurus. Raviarst arvutab
              välja teie kehapindala põhjal teile õige annuse. Teie arst võib kohandada annust või ravi edasi lükata,
              sõltuvalt teie üldseisundist ja teie vererakkude arvust.

              Gemzar infusioonide manustamise sagedus sõltub teil ravitavast vähitüübist.

              Haiglaapteeker või arst lahustab Gemzar’i pulbri, enne kui seda teile manustatakse.

              Te saate Gemzar’it alati infusioonina veeni. Infusioon kestab ligikaudu 30 minutit.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka Gemzar põhjustada kõrvaltoimeid, kuigi kõigil neid ei teki.

              Kõrvaltoimete esinemissagedused on defineeritud järgnevalt:
                 •  väga sage (tekib rohkem kui 1 kasutajal 10-st),
                 •  sage (tekib 1 kuni 10 kasutajal 100-st),
                 •  aeg-ajalt (tekib 1 kuni 10 kasutajal 1000-st),
                 •  harv (tekib 1 kuni 10 kasutajal 10 000-st),
                 •  väga harv (tekib vähem kui 1 inimesl 10 000-st).

              Võtke otsekohe ühendust oma arstiga, kui märkate mõnda järgnevat kõrvaltoimet:


                 •Palavik  või  infektsioon  (sage):  kui  teie  kehatemperatuur  on  kõrgem  kui  38ºC,  teil  on
                     higistamine  või  teised  infektsiooninähud  (kuna  teil  võib  olla  normaalsest  vähem  vere
                     valgeliblesid, mis on väga sage)
                 •  Ebaregulaarne südame löögisagedus (arütmia) (aeg-ajalt)
                 •  Valu, punetus, tursed või villid suus (sage)
                 •  Allergilised reaktsioonid: nahalööve (väga sage)/sügelus (sage) või palavik (väga sage)
                 •  Väsimus, nõrkustunne, teil tekib kergesti hingeldus või näoilme on kahvatu (kuna teil võib
                     olla normaalsest madalam hemoglobiinitase, mis on väga sage)
                 •  Igemete, nina või suu veritsus või mistahes veritsus, mis ei seisku, punakas või roosakas uriin,
                     ootamatud sinikad (kuna teil võib olla normaalsest vähem trombotsüüte, mis on väga sage)
                 •  Hingamisraskused (väga sage on kerge hingamisraskus, mis tekib kiiresti, pärast Gemzar
                     infusiooni ja möödub kiiresti, kuid siiski aeg-ajalt või harva võivad tekkida palju raskemad
                     kopsuprobleemid)

              Gemzar’i kõrvaltoimed võivad olla järgmised:

              Väga sageli esinevad kõrvaltoimed
              Madal hemoglobiinitase (aneemia)
              Madal vere valgeliblede arv
              Madal trombotsüütide arv
              Hingamisraskused
              Oksendamine
              Iiveldus
              Nahalööve- allergiline nahalööve, sageli sügelev
              Juuste väljalangemine
              Maksa probleemid: avastatakse vereanalüüsi ebanormaalsete tulemuste põhjal
              Veri uriinis
              Uriinianalüüsi ebanormaalsed tulemused: valk uriinis
              Gripilaadsed sümptomid, sh palavik
              Tursed (pahkluude, sõrmede, jalgade, näoturse)

              Sageli esinevad kõrvaltoimed
              Palavik koos vere valgeliblede väikse arvuga (febriilne neutropeenia)
              Isutus (halb söögiisu)
              Peavalu
              Unetus
              Unisus
              Köha
              Vesine nina
              Kõhukinnisus
              Kõhulahtisus
              Valu, punetus, turse või haavandid suus
              Sügelus
              Higistamine
              Lihasvalu
              Seljavalu
              Palavik
              Nõrkus
              Külmavärinad

              Aeg-ajalt esinevad kõrvaltoimed
              Interstitsiaalne pneumoonia (kopsu alveolaarkotikeste armistumine)
              Hingamisteede spasm (hingeldus)
              Rindkere röntgenülesvõttel ebanormaalsused (kopsude armistumine)
              Ebaregulaarne südamerütm (arütmia)
              Südamepuudulikkus
              Neerupuudulikkus


             Raske maksakahjustus, sh maksapuudulikkus
              Insult

              Harva esinevad kõrvalnähud
              Südameatakk (müokardiinfarkt)
              Madal vererõhk
              Naha ketendus, haavandite või villide teke
              Süstekoha reaktsioonid
              Täiskasvanu  respiratoorse distressi sündroom   (raske   kopsupõletik, mis   põhjustab
              hingamispuudulikkust)
              Kiirituskahjustus  (nahalööve,  mis  sarnaneb  raskele  päikesepõletusele)  võib  esineda  eelnevalt
              kiiritusravile eksponeeritud nahapiirkonnas.
              Vedelik kopsus
              Kiiritustoksilisus - kopsu alveolaarkotikeste armistumine, seoses kiiritusraviga
              Sõrmede või varvaste gangreen

              Väga harva esinevad kõrvaltoimed
              Trombotsüütide arvu tõus
              Anafülaktiline reaktsioon (raske ülitundlikkus-/allergiline reaktsioon)
              Naha ketendus ja raske villide teke
              Isheemiline koliit (jämesoolepõletik, põhjustatud vereringe puudulikkusest)

              Teil võib tekkida ükskõik milline neist sümptomitest ja/või seisunditest. Kui te täheldate endal mõnda
              nendest kõrvaltoimetest, peate rääkima sellest arstile niipea kui võimalik.

              Kui teil on mõne kõrvaltoime osas kahtlusi, pöörduge oma arsti poole.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.    KUIDAS GEMZAR`IT SÄILITADA

              Hoida laste eest varjatud ja kättesaamatus kohas.

              Ärge kasutage Gemzar`it pärast kõlblikkusaega, mis on märgitud pakendil ja viaalil.

              Avamata viaal: hoida temperatuuril kuni 30° C.

              Valmislahus: Valmislahus tuleb ära kasutada koheselt. Juhiste järgi valmistades on valmislahuse
              kasutamisaegne füüsikaline ja keemiline stabiilsus tõestatud 24 tunni vältel säilitamisel temperatuuril
              30° C. Tervishoiutöötaja võib lahust ka edasi lahjendada. Gemtsitabiini valmislahust ei tohi hoida
              külmkapis, kuna võib kristalliseeruda.

              Ravim on ainult ühekordseks kasutamiseks. Kasutamata  ravim  või  jäätmematerjal tuleb hävitada
              vastavalt kohalikele seadustele.


              6.   LISAINFO

              Mida Gemzar sisaldab:
              -    Toimeaine on gemtsitabiin. Üks viaal sisaldab 200 mg või 1000 mg gemtsitabiini
                   (gemtsitabiinvesinikkloriidina).
              -     Abiained on mannitool (E421), naatriumatsetaat, vesinikkloriidhape ja naatriumhüdroksiid.

              Kuidas Gemzar välja näeb ja pakendi sisu


             Gemzar  on valge kuni kahvatuvalge  infusioonilahuse pulber viaalis.  Üks  viaal  sisaldab  kas  200
              milligrammi või 1000 milligrammi gemtsitabiini. Iga Gemzar’i pakend sisaldab ühte viaali.

              Müügiloa hoidja ja tootja
              Müügiloa hoidja
              Eli Lilly Holdings Limited
              Lilly House
              Priestley Road, Basingstoke
              Hampshire, RG24 9NL
              Ühendkuningriik

              Tootja (200mg)
              Lilly France
              2 rue du Colonel Lilly
              67640 Fegersheim
              Prantsusmaa

              Tootjad (1000mg)
              Lilly France
              2 rue du Colonel Lilly
              67640 Fegersheim
              Prantsusmaa

              Või

              Vianex S.A.
              16th km Marathons Avenue
              15351 Pallini Attkis
              Kreeka


              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:
              Eli Lilly Holdings Limited Eesti filiaal
              Roosikrantsi 10a
              Tallinn 10119
              Tel: +372 6441100

              Infoleht on viimati kooskõlastatud oktoobris 2011.

              Järgnev informatsioon on mõeldud ainult meditsiinipersonalile või tervishoiutöötajale:

              Juhend kasutamiseks, käsitlemiseks ja hävitamiseks

                 1.  Gemtsitabiini intravenoosse infusioonilahuse lahustamisel ja igal edasisel lahjendamisel
                     kasutage aseptilist tehnikat.
                 2.  Arvutage Gemzar’i annus ja vajalike viaalide arv.
                 3.  Lahustamiseks lisage 5 ml steriilset naatriumkloriidi 9 mg/ml (0,9 %) süstelahust (ilma
                     säilitusaineta) 200 mg-lisse viaali või 25 ml steriilset naatriumkloriidi 9 mg/ml (0,9 %)
                     süstelahust 1000 mg-lisse viaali. Lahustamiseks raputage. Pärast lahustamist on üldmaht
                     vastavalt 5,26 ml (200 mg viaal) või 26,3 ml (1000 mg viaal). See annab gemtsitabiini
                     kontsentratsiooniga 38 mg/ml, arvestades ka lüofiliseeritud pulbri kadu. Lahust võib veel
                     edasi lahjendada steriilse 9 mg/ml (0,9 %) süstelahusega, ilma säilitusaineta. Valmislahus on
                     selge värvitu kuni kergelt kahvatukollane lahus.
                 4.  Parentraalseid ravimeid tuleb enne manustamist visuaalselt kontrollida osakeste puudumise ja
                     värvuse muutuse suhtes. Kui te märkate lahuses osakesi, ei tohi ravimit manustada.
                 5.  Valmislahust ei tohi hoida külmkapis, kuna võib kristalliseeruda. Kasutamisaegne füüsikaline
                     ja keemiline stabiilsus on tõestatud 24 tunni vältel säilitamisel temperatuuril 30° C.


                    Mikrobioloogilisest seisukohast tuleks lahus kohe ära kasutada. Kui lahust koheselt ei
                     kasutata, vastutab säilitusaja ja säilitamistingimuste eest enne kasutamist kasutaja ning see aeg
                     ei tohiks toatemperatuuril olla pikem kui 24 tundi, välja arvatud juhul, kui
                     lahustamine/lahjendamine on toimunud kontrollitud ja valideeritud aseptilistes tingimustes.
                 6.  Ravim on ainult ühekordseks kasutamiseks. Kasutamata ravim või jäätmematerjal tuleb
                     hävitada vastavalt kohalikele seadustele.

              Ettevaatusabinõud valmistamisel ja manustamisel
              Infusioonilahuse valmistamisel ja hävitamisel tuleb järgida tsütotoksiliste ravimite käsitlemise
              ohutusnõudeid. Infusioonilahust tuleb käsitleda tõmbekapis, kasutades kaitsekeepi ja –kindaid. Kui
              tõmbekappi pole võimalik kasutada, tuleb kaitseriietust täiendada maski ja kaitseprillidega.
              Preparaadi silma sattumisel võib see põhjustada tugevat ärritust. Silmi tuleb koheselt rohke veega
              põhjalikult loputada. Kui silmaärritus jääb püsima, tuleb silmaarstiga konsulteerida. Lahuse sattumisel
              nahale loputage põhjalikult veega.

              Hävitamine
              Kasutamata ravim tuleb hävitada vastavalt kohalikele seadustele.
