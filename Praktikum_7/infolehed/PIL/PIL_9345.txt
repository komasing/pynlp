

                             PAKENDI INFOLEHT: INFORMATSIOON KASUTAJALE

                                 STAMARIL, süstesuspensiooni pulber ja lahusti süstelis
                                             Kollapalaviku vaktsiin (Elus)

              Enne enda/oma lapse vaktsineerimist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Vaktsiin on välja kirjutatud teile. Ärge andke seda kellelegi teisele.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                    mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1. Mis on STAMARIL ja milleks seda kasutatakse
              2. Mida on vaja teada enne STAMARIL’i kasutamist
              3. Kuidas STAMARIL’i kasutada
              4. Võimalikud kõrvaltoimed
              5. Kuidas STAMARIL’i säilitada
              6. Lisainfo



              1.   MIS ON STAMARIL JA MILLEKS SEDA KASUTATAKSE

              STAMARIL on süstitav vaktsiin kaitseks tõsise nakkushaiguse, kollapalaviku eest.
              Kollapalavik esineb teatud maailma piirkondades ja levib inimestele nakatunud sääskede hammustuste
              kaudu.
              STAMARIL on ette nähtud manustamiseks inimestele, kes:
              -    reisivad, sõidavad läbi või elavad piirkonnas, kus esineb kollapalavikku,
              -    reisivad riiki, kus nõutakse sissesõidul Rahvusvahelist Vaktsineerimise Sertifikaati (mis võib aga
                    võib ka mitte sõltuda eelnevast marsruudist),
              -    puutuvad nakkushaigustega kokku oma töös, näiteks laboritöötajad.

              Tagamaks ametlik tunnustus kollapalaviku vaktsineerimise kohta, tuleb kollapalaviku vaktsiini manustada
              tunnustatud vaktsineerimiskliinikus, et saaks väljastada Rahvusvahelise Vaktsineerimise Sertifikaadi.
              Nimetatud sertifikaat kehtib 10 päeva kuni 10 aastat alates esimesest vaktsineerimisest. Sertifikaadid, mis
              on väljastatud pärast revaktsineerimist (vt lõik 3), kehtivad kohe pärast süstimist.


              2.   MIDA ON VAJA TEADA ENNE STAMARIL’i KASUTAMIST

              On oluline teavitada arsti või medõde, kui mõni järgnevalt loetletud punktidest on ilmnenud vaktsiini
              saanud inimese puhul. Kui teile jääb midagi arusaamatuks, küsige selgitusi arstilt või medõelt.

              Ärge kasutage STAMARIL’i, kui teil või teie lapsel
              -    on allergia (ülitundlikkus) munade, kanaliha proteiinide või STAMARIL’i mõne koostisosa
                    suhtes.
              -    esines eelmise kollapalaviku vaktsiini annuse manustamise järel tõsine kõrvaltoime.
              -    on infektsioonide vastu mingil põhjusel nõrk või nõrgenenud immuunsus, nagu näiteks mõne
                    haiguse või ravi tõttu (näiteks kortikoidid või kemoteraapia)
              -    on minevikus olnud probleeme harknäärmega või kui harknääre on mingil põhjusel eemaldatud.
              -    on HIV-viirus ja esinevad infektsiooni tõttu aktiivsed sümptomid.
              -    on nõrgenenud immuunsus HIV-viiruse tõttu. Arst annab teile nõu kas võib STAMARIL’iga
                    vaktsineerida, lähtuvalt vereanalüüside tulemustest.


             - on palavikuga haigus või äge nakkus. Vaktsineerimine tuleb edasi lükata kuni paranemiseni.
              -    on vanust alla 6 elukuu.

              Eriline ettevaatus on vajalik ravimiga STAMARIL
              -    kui te olete üle 60 aasta vanune, kuna teil on suurenenud risk teatud tüüpi harvade kuid tõsiste
                    kõrvaltoimete tekkeks (sh tõsised reaktsioonid, mis võivad mõjutada aju ja närvisüsteemi või
                    elutähtsaid organeid, vt lõik 4). Seetõttu manustatakse teile kollapalaviku vaktsiini ainult sel juhul
                    kui nakkusoht on sihtkohariigis väga suur.
              -    kui teie laps on vanuses 6 kuni 9 kuud. STAMARIL’i võib manustada lastele vanuses 6 kuni 9
                    kuud vaid erandjuhtudel ja vastavuses ametlike soovitustega.
              -    kui teie või teie laps on nakatunud HIV-viirusega, kuid puuduvad aktiivsed sümptomid. Arst
                    annab nõu kas võib STAMARIL’iga vaktsineerida, lähtuvalt vereanalüüside tulemustest ning
                    vastava ala spetsialisti soovitustest.
              -    kui teil on mõni verejooksu oht (nt hemofiilia või madal trombotsüütide tase veres) või kui te
                    kasutate ravimeid mis võivad takistada vere normaalset hüübimist. Teid võib siiski
                    STAMARIL’iga vaktsineerida, manustades annuse naha alla ja mitte lihasesse (vt lõik 3).

              Kasutamine koos teiste ravimitega
              Palun informeerige oma arsti kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.
              Kui te olete hiljuti saanud mingit ravi või ravimeid, mis võivad olla nõrgendanud teie immuunsüsteemi,
              tuleb vaktsineerimine edasi lükata kuni laboratoorsed testid näitavad immuunsüsteemi taastumist. Arst
              ütleb teile, millal on ohutu lasta ennast vaktsineerida.

              STAMARIL’i võib kasutada samaaegselt leetrite või tüüfusevastaste (mis sisaldavad Vi kapsli
              polüsahhariidi) ja/või A-hepatiidi vaktsiinidega.

              Rasedus ja imetamine
              Öelge oma arstile või medõele kui te olete või arvate olevat rase või toidate last rinnaga. Teid tohib
              vaktsineerida STAMARIL’iga vaid siis kui see on möödapääsmatu vajadusega. Arst või medõde annab
              nõu, kas STAMARIL’iga vaktsineerimine on möödapääsmatu raseduse või imetamise ajal.

              Oluline teave mõningate STAMARIL’i koostisainete suhtes
              STAMARIL sisaldab väikeses koguses sorbitooli. Seda vaktsiini ei tohiks manustada inimestele, kellel on
              fruktoositalumatus.


              3.   KUIDAS STAMARIL’i KASUTADA

              STAMARIL’i manustatakse vaid arsti või medõe poolt. Tavaliselt manustatakse naha alla, kuid on
              lubatud ka lihasesse manustamine kui see on vastavuses kohalike soovitustega.
              Vaktsiini ei tohi manustada veresoonde.

              Annustamine
              STAMARIL’i manustatakse ühe 0,5 ml doosina täiskasvanutele ja lastele alates kuuendast elukuust.
              Esmane annus tuleb süstida vähemalt 10 päeva enne kollapalaviku vastase kaitse vajadust. 10 päeva on
              aeg, mis on vajalik, et organismis tekiks piisav kaitse kollapalaviku viiruse vastu. Kaitse saavutatakse 10
              aastaks.
              Revaktsineerimine (0,5 ml) on soovitatav iga 10 aasta järel, kui Te olete endiselt ohustatud kollapalaviku
              viiruse poolt (nt reisite või viibite jätkuvalt piirkonnas, kus esineb kollapalavikku või kui võite nakatuda
              töö kaudu).

              Kui Teil on lisaküsimusi selle vaktsiini kasutamise kohta, pidage nõu oma arstiga.


             4.VÕIMALIKUD KÕRVALTOIMED

              Nagu kõik ravimid, võib ka STAMARIL põhjustada kõrvaltoimeid, kuigi kõigil neid ei teki.

              Tõsised kõrvaltoimed
              Järgnevatest tõsistest kõrvaltoimetest on teatatud vahel:
              Allergilised reaktsioonid
                 - punetus, naha sügelus või lööve;
                 - näo, huulte, keele või muude kehaosade paistetus;
                 - neelamis- või hingamisraskused;
                 - teadvuse kadu.

              Aju ja närvisüsteemi mõjutavad reaktsioonid
              Need võivad ilmneda 1 kuu jooksul alates vaktsineerimisest ja on vahel lõppenud surmaga.
                 - kõrge palavik koos peavaluga ja segasus;
                 - äärmuslik väsimustunne;
                 - kange kael;
                 - aju ja närvikudede põletik;
                 - krambid;
                 - teatud kehaosa või kogu keha liikumatus või tundlikkuse kadu.

              Elutähtsaid organeid mõjutavad tõsised reaktsioonid
              Need võivad tekkida kuni 10 päeva jooksul alates vaktsineerimisest ja võivad lõppeda surmaga.
              Sümptomid võivad sarnanevad kollapalavikule. Tavaliselt algab see väsimustundega, kaasneb palavik,
              peavalu, lihasvalu ja vahel madal vererõhk. Edasi võib tekkida tõsine lihas- ja maksahäire, teatud tüüpi
              vererakkude näitude langus, mis põhjustab ebatavaliste sinikate teket või veritsust ning kõrgendatud
              infektsiooniohtu ning neerude ja kopsude normaalse tegevuse nõrgenemise.
              Kui Teil esineb ükskõik milline nimetatud sümptomitest, võtke VIIVITAMATULT ühendust oma
              arstiga.

              Teised kõrvaltoimed
              Väga sagedased kõrvaltoimed (rohkem kui ühel inimesel kümnest)
              Probleemid süstekohal (nt punetus, sinikas, valu või ebamugavustunne, paistetus või kõva sõlmekese
              teke) ja peavalu.

              Sagedased kõrvaltoimed (vähem kui ühel inimesel kümnest)
              Halb enesetunne, kõhulahtisus, lihasvalud, palavik ja nõrkus.

              Harvad kõrvaltoimed (vähem kui ühel inimesel sajast)
              Liigeste valulikkus, kõhuvalu.

              Muud kõrvaltoimed
              Tursunud näärmed.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida selles
              infolehes ei ole nimetatud, palun rääkige sellest oma arstile, medõele või apteekrile.


              5.   KUIDAS STAMARIL’i SÄILITADA

              Hoida laste eest varjatud ja kättesaamatus kohas.
              Ärge kasutage STAMARIL’i pärast kõlblikkusaega, mis on märgitud karbil. Kõlblikkusaeg viitab kuu
              viimasele päevale.


             Hoida külmkapis (2ºC...8°C). Mitte hoida sügavkülmas.
              Viaale ja süstlaid hoida välispakendis, valguse eest kaitstult.
              Kasutada koheselt peale lahuse valmissegamist.
              Ravimeid ei tohi ära visata kanalisatsiooni kaudu ega koos majapidamisprügiga. Küsige oma apteekrilt,
              kuidas hävitatakse ravimeid, mida enam ei vajata. Need meetmed aitavad kaitsta keskkonda.


              6.   LISAINFO

              Mida STAMARIL sisaldab

              -    Toimeaine on:
              Kollapalaviku viiruse 1 17D-204 tüvi (elus, lahjendatud)................mitte vähem kui 1000 LD  ühikut 2
                                                                                        50
              1 toodetud patogeenivabadel kana embrüo koekultuuridel

              2 WHO standardühik

              -    Abiained on:
              Laktoos, sorbitool, L-histidiinhüdrokloriid, L-alaniin, naatriumkloriid, kaaliumkloriid, dinaatriumfosfaat,
              monokaaliumfosfaat, kaltsiumkloriid, magneesiumsulfaat, süstevesi.

              Kuidas STAMARIL välja näeb ja pakendi sisu

              STAMARIL on süstesuspensiooni pulber ja lahusti (pulber viaalis (0,5ml) + lahusti eeltäidetud süstelis
              (0,5ml) koos või ilma kinnitatud nõelata. Pakendi suurus 1, 10, 20.
              Peale lahuse valmistamist on süstelahus beež või roosakasbeež.

              Kõik pakendi suurused ei pruugi olla müügil.

              Müügiloa hoidja ja tootja

              Müügiloa hoidja

              Sanofi Pasteur SA
              2, avenue Pont Pasteur
              69007 Lyon
              Prantsusmaa

              Tootja

              Sanofi Pasteur SA
              2, avenue Pont Pasteur
              69007 Lyon
              Prantsusmaa

              või

              Sanofi-Aventis Zrt.
              Campona u. 1 (Harbor Park)
              1225 Budapest
              Ungari


              See ravimpreparaat on saanud müügiloa Euroopa Majanduspiirkonna liikmsesriikides
              järgmiste nimetaustega:


             STAMARIL: Austria, Belgia, Bulgaaria, Tšehhi vabariik, Taani, Eesti, Soome, Prantsusmaa,
              Saksamaa, Ungari, Iirimaa, Itaalia, Läti, Leedu, Luksemburg, Malta, Poola, Portugal, Rumeenia,
              Slovakkia, Hispaania, Rootsi, Holland, Ühendatud Kuningriik, Island, Norra.


              Infoleht on viimati kooskõlastatud aprillis 2009.

              Järgnev informatsioon on mõeldud ainult meditsiinipersonalile või tervishoiutöötajale:

              Juhend lahuse valmistamiseks:
              Enne kasutamist tuleb beež või oranžikasbeež pulber segada süstelis asuva läbipaistva ja värvitu
              naatriumkloriidi lahusega, mille tulemusena tekib beež või roosakasbeež süstelahus.
              Ainult ilma kinnitatud nõelaga süsteli puhul: peale süsteli otsakorgi eemaldamist, tuleb nõel kinnitada
              kindlalt süsteli külge ja kindlustada kinnitus, keerates seda veerand ringi (90º). Pulber lahustatakse,
              süstides eeltäidetud süstelist lahusti viaali. Viaali raputatakse ja pärast täielikku lahustumist tõmmatakse
              lahus tagasi samasse süstelisse patsiendile süstimiseks.

              Kontakti desinfektsioonivahenditega tuleb vältida, kuna need võivad viiruse inaktiveerida.

              Kasutada koheselt peale lahuse valmistamist.

              Kasutamata ravim või jäätmematerjal tuleb hävitada, eelistatavalt kuumusega inaktiveerides või
              põletades, vastavalt kohalikele seadustele.

              Vt ka lõik 3 „Kuidas STAMARIL’i kasutada“.
