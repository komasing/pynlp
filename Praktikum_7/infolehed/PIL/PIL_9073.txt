

                              PAKENDI INFOLEHT: INFORMATSIOON KASUTAJALE

                                                EDNYT 5 mg tabletid
                                               EDNYT 10 mg tabletid
                                               EDNYT 20 mg tabletid

                                                  enalapriilmaleaat

              Enne ravimi võtmist lugege hoolikalt infolehte.
              -   Hoidke infoleht alles, et seda vajadusel uuesti lugeda.
              -   Kui teil on lisaküsimusi, pidage nõu oma arsti või apteekriga.
              -   Ravim on välja kirjutatud teile. Ärge andke seda kellelegi teisele. Ravim võib olla neile kahjulik,
                   isegi kui haigussümptomid on sarnased.
              -   Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
                   selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.  Mis ravim on EDNYT ja milleks seda kasutatakse
              2.  Mida on vaja teada enne EDNYT´i võtmist
              3.  Kuidas EDNYT´i võtta
              4.  Võimalikud kõrvaltoimed
              5.  Kuidas EDNYT´i säilitada
              6.  Lisainfo


              1.   MIS RAVIM ON EDNYT JA MILLEKS SEDA KASUTATAKSE

              EDNYT kuulub ravimigruppi, mida tuntakse nime all ”AKE inhibiitorid” (angiotensiini konverteeriva
              ensüümi inhibiitorid). Need ravimid vähendavad vererõhku veresoonete seintele ning kergendavad seeläbi
              südamel verd läbi veresoonte pumbata.

              Teie arst on kirjutanud teile EDNYT´i ühel järgnevatest põhjustest:
              -   teie vererõhk on liiga kõrge (hüpertensioon).
              -   teil on seisund, mida nimetatakse südamepuudulikkuseks, mille korral teie süda ei jõua verd teie
                   kehas ringi pumbata nii hästi kui ta peaks.
              -   südamepuudulikkuse sümptomite vältimiseks vähenenud südamefunktsiooniga patsientidel.


              2.  MIDA ON VAJA TEADA ENNE EDNYT´I VÕTMIST

              Ärge võtke EDNYT´i
              -   kui te olete allergiline (ülitundlik) enalapriili ja teiste AKE inhibiitorite või EDNYT´i mõne
                   koostisosa suhtes;
              -   kui teil on AKE inhibiitorite kasutamisel tekkinud näo-, keele- või kaelaturse;
              -   kui teil on raske aordi- või mitraalklapi ahenemine;
              -   kui teil on hüpertroofiline kardiomüopaatia (teatud südamelihase haigestumus);
              -   kui teil on raske maksapuudulikkus;
              -   kui te olete rohkem kui kolmandat kuud rase. (Samuti on soovitatav vältida EDNYT´i kasutamist
                   raseduse varajases staadiumis – vt lõik ”Rasedus”.)
              -   kui te toidate last rinnaga.
              -   EDNYT ei ole soovitatav lastel muudel näidustustel kui hüpertensioon.


             Eriline ettevaatus on vajalik ravimiga EDNYT
              -   kui teil on madal vererõhk;
              -   kui teil on kõrge vererõhk, mis on põhjustatud neerusid verega varustavate arterite ahenemisest;
              -   kui teie veres on vere valgeliblede arv vähenenud;
              -   kui teil on kunagi olnud või teie lähedasel sugulasel on olnud angioödeem/Quincke ödeem (kiiresti
                   tekkiv kõriturse);
              -   kui te põete suhkrutõbe;
              -   kui teil on kõrge kaaliumitase veres;
              -   kui teil on neerufunktsiooni häire või teile on hiljuti siirdatud neer;
              -   kui teil on hiljuti esinenud tugev oksendamine või kõhulahtisus;
              -   kui teil on diagnoositud kollageenhaigus;
              -   kui teil on mõni maksahaigus;
              -   kui te saate hemodialüüsi;
              -   kui te manustate siirdatud organi äratõukereaktsiooni pärssivaid preparaate, allopurinooli või
                   prokaiinamiidi;
              -   kui teil on vajalik hemodialüüs high-flux-dialüsaatoriga, või viiakse läbi madala tihedusega
                   lipoproteiinide aferees dekstraansulfaat absorbendiga;
              -   kui te hakkate saama desensibiliseerivat ravi mesilaste või herilaste nõelamisest tingitud allergia
                   tõttu;
              -   kui teil plaanitakse teha kirurgilist operatsiooni või saate anesteetikume, isegi hambaarsti juures;
              -   kui te olete madala soolasisaldusega dieedil;
              -   kui te olete mustanahaline, kuna teil võib olla ravivastus EDNYT´ile langenud.

              Teie arst võib teile regulaarselt teha vereanalüüse kontrollimaks teie vere valgeliblede arvu. Kui ükskõik
              mis neist kehtib teie kohta ja teil tekib infektsioon (sümptomiteks võivad olla kõrge palavik, palaviku
              tunne), peate sellest viivitamatult oma arsti informeerima.

              Kui arvate, et olete rase (või võite rasestuda), peate sellest rääkima oma arstile. EDNYT ei ole raseduse
              varajases staadiumis soovitatav.
              EDNYT´i ei tohi võtta, kui olete rohkem kui kolm kuud rase, sest see võib põhjustada teie lapsele raskeid
              kahjustusi, kui seda kasutatakse selles raseduse staadiumis (vt lõik „Rasedus“).

              Kasutamine koos teiste ravimitega
              Palun informeerige oma arsti või apteekrit kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.

              •   Kaalium ja kaaliumisäästvad diureetikumid (nt amiloriid, triamtereen, spironolaktoon) võivad
                   märkimisväärselt suurendada kaaliumisisaldust seerumis.
              •   Direetikumid: Pärast enalapriilravi alustamist võib ülemäärane vererõhu langus tekkida
                   patsientidel, kes saavad raviks diureetikume, kelle veremaht on vähenenud ja/või keedusoola
                   tarbimine piiratud.
              •   Allopurinooli, kortikosteroidide, immunosupressiivsete ainete, tsütostaatikumide,
                   prokaiinamiidi koosmanustamisel enalapriiliga võib ilmneda leukopeenia (vere valgeliblede
                   vähesus). Teised antihüpertensiivsed ravimid võivad tugevdada enalapriili hüpotensiivset
                   (vererõhku langetav) toimet.
              •   Veresuhkrut langetavad suukaudsed preparaadid ja insuliin: enalapriili toimel veresuhkru
                   sisaldust langetav efekt suureneb.
              •   Enalapriili ja liitiumi samaaegsel kasutamisel suureneb liitiumisisaldus vereseerumis ja liitiumi
                   toksilisus. Neid ravimeid koos manustades peab olema ettevaatlik ning kontrollima regulaarselt
                   liitiumisisaldust seerumis.
              •   Narkootiliste/psühhoosivastaste ravimite kardiodepressiivne (südametegevust pärssiv) toime
                   tugevneb ning võib tekkida ortostaatiline hüpotensioon (püsti tõustes ilmnev vererõhu langus)
                   Üldanesteesia eel tuleb anestesioloogi informeerida enalapriili kasutamisest.


             •Mittesteroidsed põletikuvastased ravimid võivad vähendada AKE inhibiitorite vererõhku
                   langetavat toimet. Nimetatud ravimite ja enalapriili samaaegsel kasutamisel on kirjeldatud ka
                   vereseerumis kaaliumisisalduse tõusu ning neerufunktsiooni halvenemist.

              EDNYT´i võtmine koos toidu ja joogiga
              EDNYT´i võib võtta sõltumata söögiaegadest, koos piisava koguse vedelikuga.
              Alkohol võib tugevdada EDNYT’i vererõhku langetavat toimet.

              Rasedus ja imetamine
              Enne ravimi võtmist pidage nõu oma arsti või apteekriga.

              Rasedus
              Kui arvate, et olete rase (või võite rasestuda), peate sellest rääkima oma arstile. Tavaliselt arst soovitab teil
              EDNYT´i võtmine lõpetada enne rasestumist või niipea, kui teate, et olete rasestunud ja soovitab teil võtta
              EDNYT´i asemel mõnda muud ravimit. EDNYT ei ole raseduse varajases staadiumis soovitatav ja seda ei
              tohi võtta, kui olete rohkem kui kolm kuud rase, sest see võib põhjustada raskeid kahjustusi teie lapsele,
              kui seda kasutatakse pärast kolmandat raseduskuud.

              Imetamine
              Öelge oma arstile, kui te toidate last rinnaga või olete alsutamas imetamist. Vastsündinute (eriti
              enneaegsete laste) rinnaga toitmine (esimese paari nädala jooksul peale sündi) ei ole EDNYT´i võtmise
              ajal soovitatav.
              Vanemate laste puhul, peab arst teid nõustama imetamise ajal EDNYT´i võtmisest tuleneva kasu ja riskide
              osas võrreldes teiste ravidega.

              Autojuhtimine ja masinatega töötamine
              Autojuhtimisel ja masinatega töötamisel tuleb arvesse võtta, et mõnikord võib EDNYT tekitada
              pearinglust ja väsimust.

              Oluline teave mõningate EDNYT´i koostisainete suhtes
              EDNYT 5 mg, 10 mg ja 20 mg tabletid sisaldavad vastavalt 100 mg, 95 mg ja 90 mg laktoosi ning seda
              tuleb arvesse võtta laktoositalumatuse korral. Kui arst on teile öelnud, et te ei talu teatud suhkruid, peate te
              enne ravimi kasutamist konsulteerima arstiga.

              EDNYT tabletid sisaldavad ka naatriumi naatriumhüdroksiidi kujul, mille sisaldus 5 mg, 10 mg ja 20 mg
              tablettides on vastavalt 1,14 mg, 2,28 mg ja 4,55 mg.


              3.  KUIDAS EDNYT´I VÕTTA

              Võtke EDNYT´i alati täpselt nii nagu arst on teile rääkinud. Kui te ei ole milleski kindel, pidage nõu oma
              arsti või apteekriga.

              Tavaliselt võetakse EDNYT´i ühekordse annusena hommikul, kuid võib võtta ka kaheks jagatud annuse
              kaupa hommikul ja õhtul

              Hüpertensioon
              Tavaline algannus on 5...20 mg ööpäevas (diureetikumidega samaaegsel manustamisel 2,5...5 mg). Annust
              võib järk-järgult suurendada tavalise säilitusannuseni - 20 mg ööpäevas. Maksimaalne ööpäevane annus
              on 40 mg.


             Südamepuudulikkus ja vasaku vatsakese asümptomaatiline düsfunktsioon
              Sümptomaatilise südamepuudulikkuse või vasaku vatsakese asümptomaatilise düsfunktsiooni korral on
              algannus 2,5 mg. Ravi tuleb alustada hoolika meditsiinilise järelevalve all, et määrata kindlaks ravimi
              algtoime vererõhule. Kui ravi algul sümptomaatilist hüpotensiooni ei teki (või pärast selle efektiivset
              ravimist), tuleb enalapriili annust järk-järgult suurendada kuni tavalise säilitusannuseni 20 mg, mis
              manustatakse korraga või kaheks annuseks jaotatuna.

              Neerufunktsiooni kahjustusega patsiendid ja  eakad patsiendid (üle 65 eluaasta)
              Enalapriili manustamise intervalle tuleb tavaliselt pikendada ja/või annust vähendada.
              Tavaline algannus on 2,5 mg enalapriilmaleaati ja säilitusannus on 2,5...5 mg ööpäevas. Maksimumannust
              10 mg ööpäevas ei tohiks ületada.

              Kasutamine lastel
              Lastel kehakaaluga 25...50 kg on EDNYT´i tavaline algannus 2,5 mg ning lastel kehakaaluga üle 50 kg on
              5 mg. Annus määratakse igale lapsele individuaalselt.

              Kui teil on tunne, et EDNYT´i toime on liiga tugev või liiga nõrk, pidage nõu oma arsti või apteekriga.

              Kui te võtate EDNYT´i rohkem kui ette nähtud
              Enalapriili üleannustamisel võivad tekkida nõrkus, pearinglus, higistamine, nägemishäired, unisus,
              minestamine, oksendamine, krambid, neerufunktsiooni häired, raske hüpotensioon (vererõhu langus),
              bradükardia (südamerütmi aeglustumine).
              Palun võtke koheselt ühendust oma arstiga, kui te võtate kogemata EDNYT tablette rohkem kui ette
              nähtud.

              Kui te unustate EDNYT´i võtta
              Ärge võtke kahekordset annust, kui tablett jäi eelmisel korral võtmata.

              Kui te lõpetate EDNYT´i võtmise
              EDNYT tablettide võtmise lõpetamisel tavaliselt ärajätunähtusid ei ilmne.
              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.  VÕIMALIKUD KÕRVALTOIMED

              Nagu kõik ravimid, võib ka EDNYT põhjustada kõrvaltoimeid, kuigi kõigil neid ei teki.

              EDNYT-ravi ajal tekkivad kõrvaltoimed on tavaliselt kerged ja mööduvad ning ei tingi reeglina ravi
              katkestamist. Kõige sagedasem kõrvaltoime on (ebaproduktiivne) kuiv köha, mis pärast ravi katkestamist
              taandub reeglina mõne nädala jooksul. Katkestage ravimi võtmine ja võtke otsekohe ühendust oma arstiga,
              kui teil tekib midagi järgnevast:
              •   pearinglus, koordinatsiooni häired, minestamine ja teadvuse kaotus, müokardiinfarkt või insult
                   (põhjustatud liigsest vererõhu langusest), peavalu, segasus, väsimus ja nõrkus;
              •   südame löögisageduse kiirenemine või ebaregulaarne südametegevus; ootamatu palavik,
                   külmavärinad või neelamisraskus;
              •   huulte, näo, kaela ja mõnikord ka käte ja jalgade turse või lämbumistunne või hääle kähisemine;
              •   lihasnõrkus, lihaskrambid, eriti säärelihastes;
              •   nahalööbed, tugev nahasügelus;
              •   uriinierituse vähenemine, tursed pahkluude piirkonnas;
              •   naha ja silmavalgete kollasus.


             Need võivad olla rasked kõrvaltoimed, mille puhul võib olla vajalik meditsiiniline abi. Konsulteerige oma
              arstiga, kui teil tekib vaevav või teie elukvaliteeti mõjustav iiveldus, oksendamine, kõhulahtisus või
              kõhukinnisus.
              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida selles
              infolehes ei ole nimetatud, palun rääkige sellest oma arstile või apteekrile.


              5.  KUIDAS EDNYT´I SÄILITADA

              Hoida laste eest varjatud ja kättesaamatus kohas.

              Hoida temperatuuril kuni 30 ºC.
              Hoida originaalpakendis.

              Ärge kasutage EDNYT´i pärast kõlblikkusaega, mis on märgitud karbil. Kõlblikkusaeg viitab kuu
              viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma apteekrilt,
              kuidas hävitatakse ravimeid, mida enam ei vajata. Need meetmed aitavad kaitsta keskkonda.


              6.  LISAINFO

              Mida EDNYT sisaldab:
              -    Toimeaine on enalapriilmaleaat. Üks tablett sisaldab 5 mg, 10 mg või 20 mg enalapriilmaleaati.
              -   Abiained on veevaba kolloidne ränidioksiid, magneesiumstearaat, naatriumhüdroksiid, povidoon,
                   talk, krospovidoon, mikroskristalliline tselluloos, laktoosmonohüdraat.

              Kuidas EDNYT välja näeb ja pakendi sisu:
              EDNYT tabletid on ümmargused valged tabletid. Tableti ühel küljele on peaaegu valget värvi graveering
              ED 5 (5 mg tablettide puhul), ED 10 (10 mg tablettide puhul) või ED 20 (20 mg tablettide puhul) ning
              tableti vastasküljel on poolitusjoon.

              Pakend sisaldab 30 tabletti; ühes blistrilehes on 10 tabletti. Üks karp sisaldab 3 blistrilehte.

              Müügiloa hoidja ja tootja:
              Gedeon Richter Plc.
              Gyömrői út 19-21
              1103 Budapest
              Ungari

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:

              Gedeon Richter Eesti filiaal
              Kitsas 8
              51003 Tartu

              Infoleht on viimati kooskõlastatud oktoobris 2010.
