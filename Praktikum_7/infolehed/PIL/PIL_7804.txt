

                             PAKENDI INFOLEHT: INFORMATSIOON KASUTAJALE

                              BISACODYL–GRINDEKS, 5 mg gastroresistentsed tabletid
                                                    Bisakodüül


              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks kasutama
              BISACODYL-GRINDEKS’it täpselt juhistele vastavalt.
              •     Hoidke infoleht alles, et seda vajadusel uuesti lugeda.
              •     Lisainformatsiooni saamiseks pidage nõu apteekriga.
              •     Kui haigussümptomid süvenevad ega leevendu, peate pöörduma arsti poole.
              •     Kui  ükskõik  milline  kõrvaltoimetest  muutub  tõsiseks,  või  kui  te  märkate  mõnda
                     kõrvaltoimet, mida selles infolehes ei ole nimetatud, palun rääkige sellest oma arstile või
                     apteekrile.

              Infolehes antakse ülevaade:
              1.    Mis ravim on BISACODYL-GRINDEKS ja milleks seda kasutatakse
              2.    Mida on vaja teada enne BISACODYL-GRINDEKS’i kasutamist
              3.    Kuidas BISACODYL-GRINDEKS’it  kasutada
              4.    Võimalikud kõrvaltoimed
              5.    Kuidas BISACODYL–GRINDEKS’it säilitada
              6.    Lisainfo


              1. MIS RAVIM ON BISACODYL–GRINDEKS JA MILLEKS SEDA KASUTATAKSE

              BISACODYL-GRINDEKS  on sünteetiline lahtisti, mis toimib otse käärsoole limaskestale, suurendab
              käärsoole silelihaste peristaltilisi kontraktsioone ja põhjustab käärsoole tühjenemist.
              Kui võtate ravimit päeval, saabub toime umbes 6 tunni jooksul, enne magamaminekut võtmisel aga
              8...12 tunni jooksul.

              Näidustus: Kõhukinnisuse lühiajaline ravi, kui kõhukinnisus ei ole korrigeeritav dieediga.


              2. MIDA ON VAJA TEADA ENNE BISACODYL–GRINDEKS’I KASUTAMIST

              Ärge kasutage BISACODYL–GRINDEKS’it
              •   kui te olete allergiline (ülitundlik) bisakodüüli, ravimi ükskõik millise abiaine või teiste lahtistite
                   suhtes,
              •   kui teil on raskusi soole tühjendamisega soole mitteläbitavuse (iileuse) või sooleobstruktsiooni
                   tõttu,
              •   kui teil on ägedad maosooletraktihaigused nagu ussripikupõletik või päraku veritsus,
              •   kui teil on soolepõletik (peen- või jämesoole),
              •   kui teil on vee ja elektrolüütide ainevahetuse häired.

              Ärge kasutage seda ravimit, kui teil on mõni ülaltoodud seisunditest. Kahtluse korral pidage enne
              ravimi kasutamist nõu oma arsti või apteekriga.

              Eriline ettevaatus on vajalik ravimiga BISACODYL–GRINDEKS
              Nagu teistegi lahtistite puhul tuleks vältida pikaajalist kasutamist (vt lõik 3). Pikaajaline kasutamine
              võib viia harjumuse kujunemiseni.
              BISACODYL–GRINDEKS’it tuleb kasutada ettevaatusega kõhuvalu, iivelduse ja oksendamise all
              kannatavatel patsientidel.
              BISACODYL–GRINDEKS’it ei tohi võtta koos leeliseliste toodetega. Neid tooteid ei tohi kasutada ka
              1 tund enne ja pärast ravimi manustamist.


                                                                                                  2

              Kasutamine koos teiste ravimitega
              Palun informeerige oma arsti või apteekrit, kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.
              Naatriumvesinikkarbonaadi  ja  teiste  antatsiidide,  aluselise  mineraalvee,  piima  ning  H 2 -histamiini
              retseptori blokaatorite (nt tsimetidiin, ranitidiin) samaaegne kasutamine võib vähendada tabletikatte
              vastupidavust ja soodustada toimeaine liiga kiiret vabanemist, mis põhjustab mao- ja kaksteistsõrmiku
              ärritust.
              Bisakodüüli suurte annuste kasutamisel võib samaaegne diureetikumide (nt furosemiid) või adreno-
              kortikosteroidide (nt prednisoloon) manustamine suurendada elektrolüütide tasakaalu häirete tekke
              riski.

              Kasutamine koos toidu ja joogiga
              BISACODYL–GRINDEKS’i samaaegne  kasutamine  koos  maomahla  happelisust  neutraliseerivate
              leeliseliste  toodetega  (näiteks  naatriumvesinikkarbonaat,  leeliselised  mineraalveed,  piim)  võib
              põhjustada seedetrakti limaskesta põletikku.

              Rasedus ja imetamine
              Enne ravimi kasutamist pidage nõu oma arsti või apteekriga.
              Raseduse ajal tuleb ravimit kasutada vaid arsti juhiste kohaselt.
              Küsige oma arstilt informatsiooni BISACODYL–GRINDEKS’i kasutamise kohta imetamise ajal.

              Autojuhtimine ja masinatega töötamine
              BISACODYL–GRINDEKS ei oma toimet autojuhtimise või masinate käsitsemise võimele.

              Oluline teave mõningate BISACODYL– GRINDEKS’i koostisainete suhtes
              BISACODYL–GRINDEKS’i tabletid sisaldavad sahharoosi ja laktoosi.
              Kui arst on teile öelnud, et te ei talu mõningaid suhkruid, pidage enne ravimi kasutamist nõu oma
              arstiga.
              Bisacodyl-Grindeks  tabletid  sisaldavad  värvainet  Sunset  Yellow  Lake  FCF  (E  110),  mis  võib
              põhjustada allergilisi reaktsioone.


              3. KUIDAS BISACODYL–GRINDEKS’IT KASUTADA

              BISACODYL–GRINDEKS’it võetakse suukaudselt enne magamaminekut.
              Toit ei mõjuta imendumist.
              Tabletid tuleb alla neelata tervelt ilma närimata.

              Täiskasvanud: 1...3 tabletti (5...15 mg) ühekordse annusena.
              Kui ravimi toime ei ole piisav, võtke järgmisel hommikul veel 1...2 tabletti (5...10 mg).
              Üle 6-aastased lapsed: 1 tablett (5 mg) enne magamaminekut.
              Alla 6-aastased lapsed: Ravimit ei tohi kasutada alla 6-aastastel lastel, sest lapsel on raske tabletti ilma
              närimata alla neelata.
              BISACODYL–GRINDEKS’it ei tohi kasutada üle 5 päeva ilma kõhukinnisuse põhjust uurimata.

              Kui te võtate BISACODYL–GRINDEKS’it rohkem kui ette nähtud
              BISACODYL–GRINDEKS’i üleannustamine võib põhjustada tugevat kõhulahtisust, ulatuslikku vee
              ja elektrolüütide (eriti kaaliumi) kaotust, tekkida võib käärsoole atoonia.
              Vajalik  võib  olla  vedelike  asendamine  ja  elektrolüütide  tasakaaluhäire  korrigeerimine.See  on
              iseäranis tähtis eakate ja noorte patsientide puhul.
              Üleannustamise korral võtke kohe ühendust oma arstiga!


              4. VÕIMALIKUD KÕRVALTOIMED

              Nagu kõik ravimid, võib ka BISACODYL-GRINDEKS põhjustada kõrvaltoimeid, kuigi kõigil neid ei
              teki.


                                                                                                  3
              BISACODYL–GRINDEKS on üldiselt hästi talutav. Siiski võib esineda alljärgnevaid kõrvaltoimeid:

              Sage (esineb vähem kui ühel kasutajal 10-st):
              -     iiveldus
              -     kõhuvalu
              -     kõhukrambid

              Aeg-ajalt (esineb vähem kui ühel kasutajal 100-st):
              -     oksendamine
              -     ebamugavustunne kõhus
              -     veriroe (harilikult kergekujuline ja mööduv)

              Harv (esineb vähem kui ühel kasutajal 1000-st):
              -     allergilised reaktsioonid

              Teadmata (ei saa hinnata olemasolevate andmete alusel):
              -     dehüdratsioon
              -     koliit (jämesoole põletik, mis põhjustab kõhuvalu või kõhulahtisust)
              -     tõsised allergilised reaktsioonid, mis võivad põhjustada näo või kõri turset, hingamisraskusi,
                     peapööritust. Tõsiste allergiliste reaktsioonide ilmnemisel tuleb ravimi kasutamine lõpetada ja
                     pöörduda koheselt arsti poole!

              Pikaajaline  ravimi  kasutamine  võib  eriti  eakatel  patsientidel  põhjustada  ulatuslikku  vee-  ja
              elektrolüütide  kaotust,  nõrkust,  koordinatsioonihäireid  ja  vererõhu  langust,  samuti  võib  tekkida
              käärsoole atoonia.

              Kui ükskõik milline kõrvaltoimetest muutub tõsiseks või kui märkate mõnda kõrvaltoimet, mida selles
              infolehes ei ole nimetatud, palun rääkige sellest oma arstile või apteekrile.


              5. KUIDAS BISACODYL–GRINDEKSIT SÄILITADA

              Hoida temperatuuril kuni 25 °C.
              Hoida laste eest varjatud ja kättesaamatus kohas.

              Ärge kasutage BISACODYL-GRINDEKS’it pärast pakendile märgitud kõlblikkusaja lõppu.
              Kõlblikkusaeg viitab kuu viimasele päevale.

              Ravimeid  ei  tohi  ära  visata  kanalisatsiooni  kaudu  ega  koos  majapidamisprügiga.  Küsige  oma
              apteekrilt,  kuidas  hävitatakse  ravimeid,  mida  enam  ei  vajata.  Need  meetmed  aitavad  kaitsta
              keskkonda.


              6.  LISAINFO

              Mida BISACODYL-GRINDEKS sisaldab
              -     Toimeaine on bisakodüül (Bisacodylum).
              Üks gastroresistentne tablett sisaldab 5 mg bisakodüüli.
              -     Abiained on:
              Tablett:  Sahharoos,  laktoosmonohüdraat,  kartulitärklis,  talk,  kaltsiumstearaat,  metüültselluloos,
              polüsorbaat 80;
              Tableti  polümeerikate:  Metakrüülhappe-etüülakrülaatkopolümeer,  talk,  titaandioksiid  (E  171),
              trietüültsitraat, värvaine Sunset Yellow Lake FCF (E 110).

              Kuidas BISACODYL–GRINDEKS välja näeb ja pakendi sisu
              Heleoranžid ümarad kaetud kaksikkumerad tabletid. Tablett murdepinnal valge värvusega.
              10 gastroresistentset tabletti blisterpakendis. 4 blisterpakendit pappkarbis.


                                                                                                  4

              Müügiloa hoidja ja tootja:

              AS GRINDEKS.
              Krustpils 53, Rīga, LV-1057, Läti
              Tel.: +371 67083205
              Faks: +371 67083505
              e-mail: grindeks@ grindeks.lv

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:

              AS Grindeks Eesti filiaal
              Tondi 33,11316 Tallinn.
              Telefon: 612 02 24
              Faks: 612 0331

              Infoleht on viimati kooskõlastatud juunis 2011.
