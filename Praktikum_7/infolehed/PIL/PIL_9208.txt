

                             PAKENDI INFOLEHT: INFORMATSIOON KASUTAJALE

                                 IMIGRAN FDT, 50 mg õhukese polümeerikattega tabletid
                                IMIGRAN FDT, 100 mg õhukese polümeerikattega tabletid
                                           IMIGRAN, 20 mg ninasprei, lahus
                                                    Sumatriptaan

              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage palun nõu arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile kahjulik
                   isegi juhul, kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on IMIGRAN ja milleks seda kasutatakse
              2.   Mida on vaja teada enne IMIGRANi kasutamist
              3.   Kuidas IMIGRANi kasutada
              4.   Võimalikud kõrvaltoimed
              5    Kuidas IMIGRANi säilitada
              6.   Lisainfo



              1.   MIS RAVIM ON IMIGRAN JA MILLEKS SEDA KASUTATAKSE

              Imigran on valuvaigisti, mis kuulub migreenivastaste ravimite hulka. Imigran´i toimeaine on
              sumatriptaan, mis on serotoniini (5-HT1) retseptori agonist.
              Migreenihood tekivad veresoonte laienemise tulemusena. Sumatriptaan on ravim, mis ahendab
              veresooni, seega leevendab migreeni peavalusid.
              Imigrani kasutatakse auraga või aurata migreeni raviks. Aura on hoiatav tajuhäire, milleks on tavaliselt
              nägemishäired, nagu valgussähvatused, sikksakiline, tähekeste nägemine või lainetavad jooned.

              Ravimit on soovitatav manustada migreenihoo ilmnemisel võimalikult varakult, kuid ravim on
              võrdselt toimiv ka manustatuna hoo igas staadiumis.

              Imigrani ei tohi kasutada migreeni ennetamiseks.


              2.   MIDA ON VAJA TEADA ENNE IMIGRANI KASUTAMIST

              Ärge kasutage Imigran´i:
              -    kui te olete ülitundlik (allergiline) sumatriptaani või Imigrani mõne koostisosa suhtes;
              -     kui te olete kunagi põdenud südamelihase infarkti;
              -     kui teil on kõrge vererõhk;
              -     kui teil esineb ootamatut õhupuudust või valu või pigistustunnet rinnus (mis võib, kuid ei
              pruugi kiirguda lõualuusse või õlavarde);
              -     kui te olete või teile on öeldud, et te olete põdenud insulti;
              -     kui teil on Raynaud’ tõbi, perifeersete veresoonte haigus (valu jalgade tagaküljel) või külmad,
              surisevad või tuimad käed ja jalad;
              -     kui te põete mõnda rasket maksahaigust;
              -     kui te kasutate migreeni raviks ergotamiini või dihüdroergotamiini sisaldavaid ravimeid,
                     neid ravimeid ei tohi kasutada koos Imigraniga;
              -  • kui te kasutate või olete hiljuti kasutanud depressiooniravimeid, mis kuuluvad
                 monoamiinioksüdaasi (MAO) inhibiitorite hulka.


                                                        1


             Kui te arvate, et teil on mõni nimetatud seisund või kui te ei ole kindel, pidage enne ravimi kasutamist
              nõu oma arstiga.

              Eriline ettevaatus on vajalik ravimiga Imigran:
              -     kui te olete rase või planeerite rasedust;
              -     kui te toidate last rinnaga. Ärge toitke last rinnaga 12 tundi pärast Imigrani kasutamist;
              -     kui käesolev migreenihoog erineb teil tavaliselt esinevatest migreenihoogudest;
              -     kui te kasutate teisi migreeniravimeid;
              -     kui te kasutate antidepressante, mis kuuluvad selektiivsete serotoniini tagasihaarde
                     inhibiitorite (SSRI) või serotoniini ja noradrenaliini tagasihaarde inhibiitorite (SNRI) gruppi;
              -     kui te olete allergiline sulfoonamiid-antibiootikumide suhtes. Kui te olete allergiline mõne
              antibiootikumi suhtes, kuid ei ole kindel, kas see kuulub sellesse gruppi, siis pidage nõu oma arsti või
              apteekriga;
              -     kui teil on isheemiline koliit (teatud jämesoolepõletik);
              -     kui teile on öeldud, et teil võib olla suurenenud risk haigestuda südamehaigusesse. Riskigruppi
              kuuluvaks võidakse teid lugeda siis, kui olete üle 40 aasta vanune meesterahvas, menopausi läbinud
              naine, kui teil on suhkurtõbi, vere kõrge kolesteroolitase, kui te olete ülekaaluline või suitsetate.
              Samuti juhul, kui teie veresugulased on südamehaigusi põdenud.
              -  kui te põete mõnda maksa- või neeruhaigust;
              -  kui teil on iga päev krooniline peavalu. Sumatriptaani liiga sagedane võtmine võib põhjustada
                 kroonilise peavalu. Sellisel juhul pöörduge arsti poole, sest võib-olla peate Imigran’i võtmise
                 lõpetama.
              -     kui teil on kunagi esinenud krampe või kas teile on öeldud, et teil on eelsoodumus krampide
              tekkeks;
              -     kui te olete alla 18 või üle 65 aasta vanune.

              Ravimi liiga sagedane kasutamine võib põhjustada peavalude tugevnemise. Sellisel juhul võib arst
              paluda teil ravi lõpetada.

              Autojuhtimine ja masinatega töötamine:
              Ravi ajal Imigran´iga ärge juhtige autot ning hoiduge masinate või mehhanismide käsitsemisest, sest
              Imigran või migreenihoog võib põhjustada unisust.

              Kasutamine koos teiste ravimitega:
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.

              Rasedus ja imetamine
              Rasedus
              Enne ravimi kasutamist pidage nõu arsti või apteekriga.
              Sumatriptaani ohutu kasutamise kohta raseduse ajal on vähe andmeid. Praegused andmed ei viita
              kaasasündinud väärarengute riski tõusule. Soovitav on sumatriptaani raseduse ajal mitte kasutada, kui
              arst ei ole teisiti määranud.

              Imetamine
              Enne ravimi kasutamist imetamise ajal pidage nõu arsti või apteekriga.
              Sumatriptaan eritub rinnapiima. Ohtu lapsele saab miinimumini viia, vältides rinnaga toitmist 12 tunni
              jooksul pärast sumatriptaani võtmist.


              3.   KUIDAS KASUTADA IMIGRANI

              Võtke Imigran´i alati täpselt nii nagu arst on teile rääkinud. Kui te ei ole milleski kindel, pidage nõu
              arsti või apteekriga.




                                                        2


             Ergotamiini või dihüdroergotamiini sisaldavaid ravimeid ei tohi kasutada 6 tundi pärast Imigrani
              kasutamist ning Imigrani ei tohi kasutada vähemalt 24 tunni jooksul pärast ergotamiini või
              dihüdroergotamiini sisaldavate ravimite kasutamist.

              Kaetud tabletid:

              See ravim ei sobi lastele ja noorukitele (alla 18 eluaasta) ning eakatele patsientidele (üle 65 eluaasta).

              Soovitatav annus täiskasvanule on 50 mg. Mõned patsiendid võivad vajada 100 mg annust. Arst ütleb
              teile, millist annust võtta. Tabletid tuleb koos veega tervelt alla neelata. Ravimit on soovitatav
              manustada migreenihoo ilmnemisel võimalikult varakult, kuid ravim on võrdselt toimiv ka
              manustatuna hoo igas staadiumis.
              Kui esimene annus ei toiminud, ärge rohkem IMIGRANi võtke. Võite võtta oma tavalist
              peavaluravimit eeldusel, et see ei sisalda ergotamiini ega dihüdroergotamiini.

              Teise annuse võib võtta juhul, kui esimene annus toimis, kuid sümptomid tagasi tulid.

              24 tunni jooksul ei tohi võtta üle 300 mg.

              Vähestel leevendub migreenist tingitud peavalu 30 minutit pärast 50 mg või 20 minutit pärast 100 mg
              IMIGRANi õhukese polümeerikilega kaetud tableti (FDT) manustamist. Enamikul inimestest
              leevendub valu 2 tunni jooksul pärast ravimiannuse manustamist.
              Neelamisraskusega patsiendid võivad lahustada kihiseva tableti enne manustamist väikeses koguses
              vees. Saadud lahusel on mõru maitse.

              Ninasprei:

              Imigran ninaspreid tohib kasutada vaid ninasiseseks manustamiseks (pihustamiseks).

              Ninasprei juhuslikul silma sattumisel tuleb loputada rohke veega. Ärritusnähtude ilmnemisel
              konsulteerida arstiga.

              See ravim ei sobi lastele (alla 12-aastastele) ja eakatele patsientidele (üle 65 eluaasta).

              Imigran ninasprei soovitatav annus on 20 mg, mis manustatakse ühte ninasõõrmesse.

              Ravimit on soovitatav manustada migreenihoo ilmnemisel võimalikult varakult, kuid ravim on
              võrdselt toimiv ka manustatuna hoo igas staadiumis. Toime avaldub 15 minuti jooksul pärast ninasprei
              kasutamist.

              Kui migreenihoog küll möödub, aga sümptomid taasilmnevad, võib manustada teise annuse.

              Teist annust ei tohi manustada enne 2 tunni möödumist esimesest annusest. 24 tunni jooksul ei tohi
              manustada üle kahe annuse.

              Kui esimene annus ei toiminud, ärge rohkem Imigrani manustage. Võite võtta oma tavalist
              peavaluravimit eeldusel, et see ei sisalda ergotamiini ega dihüdroergotamiini.


              Kuidas ninaspreid kasutada

              Ninasprei koosneb kolmest osast:
              Pihusti: see on osa, mille viite oma ninasõõrmesse. Ravim väljub pisikesest avast pihusti otsas.
              Haarats: see on osa, millest hoiate kinni ninasprei kasutamisel.
              Sinine kolb: kolvile vajutamisel väljub kogu annus korraga ninasõõrmesse. Seda saab kasutada ainult
              ühekordselt. Seega ärge vajutage kolvile enne, kui olete pihusti ninasõõrmesse viinud sest vastasel
              korral läheb annus kaduma.


                                                        3


             Enne ninasprei kasutamist võtke endale mugav asend, soovi korral võite istuda. Nuusake nina, kui see
              tundub kinni olevat või kui teil on nohu.

              Avage blisterpakend ja võtke välja ninasprei. Hoidke seda ettevaatlikult sõrmede ja pöidla vahel. Ärge
              vajutage sinisele kolvile enne, kui olete valmis.

              Sulgege üks ninasõõre, surudes sõrmega vastavale ninapoolele ja hingake rahulikult läbi suu välja.

              Viige pihusti teise ninasõõrmesse (umbes 1 cm ulatuses).

              Sulgege suu ja hingake rahulikult läbi nina sisse, vajutades samal ajal pöidlaga sinisele kolvile. Kolb
              võib tunduda veidi jäik ja te võite kuulda klõpsatust.

              Hingake 10...20 sekundi vältel rahulikult läbi nina sisse ja läbi suu välja. See aitab ravimil ninas
              püsida. Samal ajal võite pihusti ninast ja sõrme teiselt ninapoolelt ära võtta.

              Pärast ninasprei kasutamist võib nina tunduda pisut vesine ja te võite tunda suus kerget maitset – see
              on normaalne ja möödub peagi.

              Kui teil on tunne, et Imigrani toime on liiga tugev või liiga nõrk, pidage nõu oma arsti või apteekriga.

              Kui te võtate Imigrani rohkem kui ette nähtud:
              Ärge ületage soovitatud annust. Kui te peaksite kogemata ületama maksimaalse päevase annuse,
              pöörduge otsekohe oma arsti või apteekri poole. Võtke ravimi pakend endaga kaasa.


              4.   VÕIMALIKUD KÕRVALTOIMED

              Nagu kõik ravimid, võib ka Imigran põhjustada kõrvaltoimeid, kuigi kõigil neid ei teki.

              Mõned inimesed võivad olla ravimite suhtes allergilised. Kui teil tekib varsti pärast Imigrani
              kasutamist mõni järgnevalt loetletud sümptomitest, siis ÄRGE rohkem manustage ning pöörduge
              otsekohe oma arsti poole.

                   Järsku tekkiv hingamisraskus või pigistustunne rindkeres.
                   Silmalaugude, näo või huulte turse.
                   Krambid.
                   Nahalööve või „nõgeslööve“ üle kogu keha.
                   Alakõhuvalu ja/või tugev verejooks pärasoolest.

              Kui teil tekivad mistahes muud sümptomid, mida te ei mõista, teavitage oma arsti või apteekrit.

              Muudeks sümptomiteks võivad olla:

                   Tundlikkuse häired sh tundlikkuse langus, surisemistunne, kuuma- ja külmatunne.
                   Valu, raskus- või survetunne mistahes kehaosas, sealhulgas rindkeres ja kurgus.

              Need nähud võivad olla tugevalt väljendunud, kuid üldjuhul mööduvad kiiresti. Pöörduge otsekohe
              oma arsti poole, kui sümptomid püsivad või süvenevad, kuna tegemist võib olla
              südamelihaseinfarktiga. Ärge kasutage Imigrani enne, kui olete nõu pidanud oma arstiga.

              Teil võivad ilmneda ka järgmised kõrvaltoimed:

                   väsimus või unisus,
                   pearinglus,


                                                        4


                   ebatavaliselt aeglane või kiire südametegevus või südame rütmihäired ja/või
                   südamekloppimine,
                   hingamisraskused,
                   nõrkustunne,
                   iiveldus või oksendamine,
                   lühiajaline näoõhetus,
                   nägemishäired,
                   sõrmede ja varvaste värvuse muutus.

              Ninasprei kasutamisel võivad tekkida kerge ärritus- või põletustunne neelus, ninaverejooks ning
              ebameeldiv maitse suhu.

              Nende sümptomite tõttu ei ole vaja ravimi kasutamist lõpetada, kuid teavitage neist arsti järgmisel
              visiidil. Ent kui teil esineb käte või jalgade värvuse püsiv muutus (punakaslilla), lõpetage ravimi
              kasutamine ja pidage otsekohe nõu oma arstiga.

              Kui teilt võetakse vereproov maksatalitluse hindamiseks ja te olete kasutanud Imigrani, siis teavitage
              sellest arsti, kuna ravim võib mõjutada tulemusi.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


                 5.   IMIGRANI SÄILITAMINE

              Hoida laste eest varjatud ja kättesaamatus kohas!

              Ärge kasutage ravimit pärast kõlblikkusaega, mis on märgitud karbil (kuupäev PP.KK.AAAA).
              Kõlblikkusaeg viitab kuu viimasele päevale.

              Kaetud tabletid:
              Hoida temperatuuril kuni 30 °C.

              Ninasprei:
              Hoida temperatuuril kuni 30 °C, valguse eest kaitstult. Ninaspreid on soovitatav hoida pakendis.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


                 6.   LISAINFO

              Mida Imigran sisaldab:

              -    Toimeaine on sumatriptaan. Kaetud tablett sisaldab 50 mg või 100 mg sumatriptaani
                   (sumatriptaansuktsinaadina). Ninasprei on ettenähtud ühekordseks kasutamiseks, 1 annus
                   sisaldab 20 mg sumatriptaani. Lahusel on iseloomulik maitse.
              -    Abiained:

                     Kaetud tablett 50 mg: Tableti sisu: veevaba kaltsiumvesinikfosfaat, mikrokristalne tselluloos,
                     naatriumvesinikkarbonaat, kroskarmelloosnaatrium, magneesiumstearaat, puhastatud vesi.
                     Tableti kate: Opadry Pink YS-1-1441G, puhastatud vesi.
                     Kaetud tablett 100 mg: Tableti sisu: veevaba kaltsiumvesinikfosfaat, mikrokristalne tselluloos,
                     naatriumvesinikkarbonaat, kroskarmelloosnaatrium, magneesiumstearaat, puhastatud vesi.
                     Tableti kate: Opadry White OY-S-7322, puhastatud vesi.


                                                        5


                    Ninasprei: kaaliumdivesinikfosfaat, veevaba kahealuseline naatriumfosfaat, väävelhape,
                     naatriumhüdroksiid, puhastatud vesi.

              Kuidas Imigran välja näeb ja pakendi sisu

              IMIGRAN FDT 50 mg kaetud tabletid, 2, 4 või 6 tk fooliumpakendis.
              Roosa õhukese polümeerikattega, kolmnurkne, kaksikkumer tablett, mille ühele küljele on pressitud
              `GS 1YM`ja teisele küljele `50`.

              IMIGRAN FDT 100 mg kaetud tabletid, 2, 4 või 6 tk fooliumpakendis.
              Valge õhukese polümeerikattega, kolmnurkne, kaksikkumer tablett, mille ühele küljele on pressitud
              `GS YE7`ja teisele küljele `100`.

              IMIGRAN ninasprei, lahus (20 mg/annuses) on ettenähtud ühekordseks kasutamiseks ja sisaldab ühte
              annust.
              Helekollane kuni tumekollane lahus.

              Müügiloa hoidja ja tootja

              IMIGRAN ninasprei müügiloa hoidja:
              Glaxo Wellcome UK Limited trading as GlaxoWellcome Operations,
              Glaxo Wellcome House
              Berkeley Avenue
              Greenford, Middlesex UB6 0NN
              Ühendkuningriik

              IMIGRAN FDT 50 mg ja 100 mg tablettide müügiloa hoidja:
              GlaxoSmithKline Export Ltd.,
              980 Great West Road, Brentford,
              Middlesex TW8 9GS,
              Ühendkuningriik

              IMIGRAN ninasprei partii vabastamise eest vastutavad tootjad:
              Glaxo Wellcome S.p.A., Strada Asolana 68, S.Polo di Torrile, 43056 Parma, Itaalia või
              GlaxoSmithKline Pharmaceuticals S.A., Grunwaldzka 189, Poznan, Poola.

              IMIGRAN FDT 50 mg ja 100 mg tablettide partii vabastamise eest vastutavad tootjad:
              Glaxo Operations UK Ltd., Ware, Ühendkuningriik või
              GlaxoSmithKline Pharmaceuticals S.A., Grunwaldzka 189, Poznan, Poola.


              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              Müügiloa hoidja esindaja Eestis:

              GlaxoSmithKline Eesti OÜ, Lõõtsa 2, 11415 Tallinn.
              Telefon: +372 6676 900

              Infoleht on viimati kooskõlastatud augustis 2009








                                                        6
