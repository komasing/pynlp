

             Enne ravimi kasutamist lugege hoolikalt infolehte.
              Hoidke infoleht alles, et seda vajadusel uuesti lugeda.

              Järgnev informatsioon on mõeldud peamiselt meditsiinipersonalile või tervishoiutöötajale.
              Kui teil on lisaküsimusi, pidage palun nõu arsti või apteekriga.

              1. RAVIMPREPARAADI NIMETUS

              GASTROMIRO 300, 612,4 mg/ml

              2. KVALITATIIVNE JA KVANTITATIIVNE KOOSTIS

              Lahuse 1 ml sisaldab 612,4 mg jopamidooli.
              INN. Iopamidolum

              Abiainete loetelu vt lõik 6.1.


              3. RAVIMVORM

              Lahus.


              4. KLIINILISED ANDMED

              4.1 Näidustused

              Ravim on ainult diagnostiliseks kasutamiseks.
              Seedetrakti kontrasteerimine röntgen- ja kompuutertomograafial, kui baariumsulfaadi kasutamine on
              ebasobiv või vastunäidustatud.

              4.2 Annustamine ja manustamisviis

              Oraalne või rektaalne.

              GASTROMIRO on mõeldud kasutamiseks ainult gastrointestinaalselt ja seda ei tohi kasutada
              parenteraalselt. Annused sõltuvad east, kehakaalust, uuritavast seedetrakti segmendist ja
              röntgenprotseduurist.
              Konventsionaalne gastrograafia.
              Oraalne manustamine:
              Täiskasvanutel söögitoru uurimiseks minimaalselt 10 ml, kogu gastrointestinaaltrakti uurimiseks
              maksimaalselt kuni 200 ml. Tavaline annus on 50...100 ml ja seejuures kasutatakse lahjendamata
              kontrastainet.
              Lastel alla 10 aasta kasutatakse GASTROMIROt lajendatuna veega vahekorras 1:1, imikutele on
              soovitatav vahekord 1:3. Lahjendatud GASTROMIRO kogus on tavaliselt 10...100 ml.
              Rektaalne manustamine:
              Täiskasvanutel lahjendatakse GASTROMIRO veega vahekorras 1:1, kogus umbes 600 ml.
              Lastel lahjendus 1:4 kuni 1:5, kogus 25...200 ml, sõltuvalt vanusest ja kehakaalust.
              Röntgenkompuutertomograafia.
              Oraalne manustamine:
              Liigsest kontrastsusest tingitud artefaktide vältimiseks tuleb CT-uuringutel GASTROMIRO alati
              lahjendada veega.


             ÜLEMINE SEEDETRAKT:
              Täiskasvanud - soovitatav lahjendus 20 ml 500 ml-le. Kogus: ca 500 ml
              Lapsed - sama lahjendus kui täiskasvanutele. Kogus sõltub east ja kehakaalust.
              ALUMINE SEEDETRAKT:
              Täiskasvanud - soovitatav lahjendus 20 ml 750 ml-le. Kogus 750 ml 20 minutit enne uuringut.
              Lapsed - lahjendus sama kui täiskasvanutele. Kogus sõltub east ja kehakaalust.
              GASTROMIRO metabolismi ei toimu, seetõttu ei ole ka üledoseerimisest tingitud kontrastaine
              organismi kumuleerumise ohtu.

              4.3 Vastunäidustused

              Kindlad või absoluutsed vastunäidustused GASTROMIRO kasutamiseks puuduvad.

              4.4 Hoiatused ja ettevaatusabinõud kasutamisel

              Patsiendi suhtes: Rasked vee ja elektrolüütide tasakaalu häired tuleb eelnevalt korrigeerida.
              Kontrastaine suhtes: Kontrastainet tuleb kaitsta valguse eest. Avatud pudeli sisu tuleb ära tarvitada
              otsekohe. Uuringust ülejäänud lahus tuleb hävitada.
              GASTROMIRO on selge, värvitu kuni kahvatukollane lahus, mis ei sisalda mittelahustunud osakesi.
              Lahuse värvumisel tuleb see hävitada. Lahuse mõõduka kristallisatsiooni korral võib asetada pudeli
              umbes 5 minutiks kuuma (60...100 °C) vette ja siis selge lahuse saamiseks kergelt raputada. Kui lahus
              ka siis ei selgine, tuleb see hävitada. GASTROMIROt ei tohi mitte kunagi segada muude ravimitega
              või diagnostikumidega.
              Protseduuri suhtes: kõik meditsiiniasutused, kus kasutatakse GASTROMIROt, peavad olema
              varustatud elustamisvahenditega.

              Hoiatused.
              Kuna GASTROMIRO imendub seedetraktist halvasti, on vähetõenäoline, et jopamidool loodet
              märkimisväärselt kahjustaks. Röntgenuuringuid rasedatel tohib siiski läbi viia ainult absoluutsetel
              näidustustel.
              Rinnaga toidetavad lapsed olulisel määral jopamidooli ei omasta.
              Seedetrakti perforatsiooni kahtlusel peab GASTROMIRO kasutamine toimuma väga konkreetsetel
              näidustustel. Erilist tähelepanu tuleb pöörata riskigrupi patsientidele (neerupuudulikkus, diabeet,
              rasked kardiovaskulaarsed haigused, kesnärvisüsteemi haigused, kombineeritud neeru- ja
              maksapuudulikkus, müelomatoos, paraproteineemia, ülitundlikkus joodisisaldavate kontrastainete
              suhtes, hüpertüreoidism, astma, sõlmeline struuma).

              4.5 Koostoimed teiste ravimitega ja teised koostoimed

              Mitte kunagi ei tohi segada kontrastaine lahusega teisi ravimeid!

              4.6 Rasedus ja imetamine

              Röntgenuuringuid rasedatel tohib läbi viia ainult absoluutsetel näidustustel.
              Rinnaga toidetavad lapsed olulisel määral jopamidooli ei omasta.

              4.7 Toime reaktsioonikiirusele

              GASTROMIRO ei oma märkimisväärset toimet autojuhtimise ja masinate käsitsemise võimele


             4.8 Kõrvaltoimed

              Iooniliste kontrastainete manustamine oraalselt või rektaalselt võib kõrge osmolaalsuse tõttu
              põhjustada diarröad. GASTROMIRO on madala osmolaalsusega mitteioonne kontrastaine. Seetõttu
              esineb diarröad tunduvalt harvemini ja kergemal kujul.
              Orgaaniliste joodiühendite parenteraalne manustamine võib põhjustada anafülaktoidseid reaktsioone
              (naha punetus, urtikaaria, kõriturse, bronhospasm) või süsteemseid reaktsioone (hüpotensioon,
              iiveldus, oksendamine, põletustunne kõhus, šokk, jne), mis vahel võivad kulgeda üsna raskelt.
              Süsteemsed reaktsioonid esinevad GASTROMIRO puhul selle vähese imendumise tõttu seedetraktist
              harva.

              4.9 Üleannustamine

              Üleannustamisest ei ole teatatud.


              5. FARMAKOLOOGILISED OMADUSED

              5.1 Farmakodünaamilised omadused

              Farmakoterapeutiline grupp: märgistatud joodi sisaldav röntgenkontrastaine, ATC-kood: V08AB04

              5.2 Farmakokineetilised omadused

              5.3 Prekliinilise ohutuse andmed

              Farmakoloogilise ohutuse, kroonilise toksilisuse, genotoksilisuse, kartsinogeensuse ja
              reproduktsioonitoksilisuse prekliinilised uuringud ei ole näidanud kahjulikku toimet inimesele.
              Prekliinilisi toimeid täheldati vaid maksimaalsetest soovitatud kliinilistest annustest tunduvalt
              suuremate annuste manustamisel.


              6. FARMATSEUTILISED ANDMED

              6.1 Abiainete loetelu

              1. Apelsini maitseaine      2,20                          mg/ml
              2. Naatriumtsüklamaat       1,50                          mg/ml
              3. Punase curacao maitseaine1,10                          mg/ml
              4. Dinaatriumedetaatdihüdraat0,30                         mg/ml
              5. Naatriumsahharinaat      0,1765                        mg/ml
              6. Sidrunhappemonohüdraat   0,055                         mg/ml

              6.2 Sobimatus

              Seda ravimpreparaati ei tohi segada teiste ravimitega.

              6.3 Kõlblikkusaeg

              5 aastat.


             6.4 Säilitamise eritingimused

              Hoida toatemperatuuril.
              Hoida valguse eest kaitstult.

              6.5 Pakendi iseloomustus ja sisu

              Pakendite suurus:
              GASTROMIRO pudel 20 ml, sisaldab 12,25 g jopamidoli (6 g joodi)
              GASTROMIRO pudel 50 ml, sisaldab 30,62 g jopamidoli (15 g joodi)
              GASTROMIRO pudel 100 ml, sisaldab 61,24 g jopamidoli (30 g joodi)

              Kõik pakendi suurused ei pruugi olla müügil.

              6.6 Kasutamis- ja käsitsemisjuhend

              Kasutamata ravim või jäätmematerjal tuleb hävitada vastavalt kohalikele seadustele.

              7. MÜÜGILOA HOIDJA

              Nimi:                       Bracco Imaging S.p.A.
              Aadress:                    via Egidio Folli 50           20134 Milano
              Riik:                       Itaalia
              Telefon: 02 21771           Telex: 311185                 Fax: 02 26410678

              Tootja: Famar S.A 63 Agiou Dimitriou str, 174 56 Alimos, Athens, Kreeka


              8. MÜÜGILOA NUMBER

              183497


              9. ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

              12.12.1997/20.06.2008


              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.


              Bracco Imaging Baltics OÜ
              Narva mnt 5
              10117 Tallinn

              Tel +372 6 651 809
              Fax + 372 6 651 807


              Infoleht on viimati koosõlastatud mais 2011. 
