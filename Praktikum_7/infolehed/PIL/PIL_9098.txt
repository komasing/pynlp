

                             PAKENDI INFOLEHT: INFORMATSIOON KASUTAJALE

                                           Paidoflor, 20 mg närimistabletti
                                              Lactobacillus acidophilus

              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks võtma
              Paidoflor täpselt juhistele vastavalt.
              -    Hoidke infoleht alles, et seda vajadusel uuesti lugeda.
              -    Lisainformatsiooni saamiseks pidage nõu oma apteekriga.
              -    Kui haigussümptomid süvenevad ega leevendu, peate oma arstiga ühendust võtma.
              -    Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Paidoflor ja milleks seda kasutatakse
              2.   Mida on vaja teada enne Paidoflor´i kasutamist
              3.   Kuidas Paidoflor´i kasutada
              4.   Võimalikud kõrvaltoimed
              5.   Paidoflor´i säilitamine
              6.   Lisainfo


              1.   MIS RAVIM ON PAIDOFLOR JA MILLEKS SEDA KASUTATAKSE

              Paidoflor on näidustatud soole mikrofloora muutusest põhjustatud sooletalitluse häirete korral.


              2.   MIDA ON VAJA TEADA ENNE PAIDOFLOR’i VÕTMIST

              Ärge võtke Paidoflor’i
              -  kui te olete ülitundlik (allergiline) toimeaine või Paidoflor’i´i mõne koostisosa suhtes.

              Eriline ettevaatus on vajalik ravimiga Paidoflor
              -  kui teil on äge kõhulahtisus koos palaviku ning verise väljaheitega
              -  kui laps on alla 6-aastane
              Nendel juhtudel tohib Paidoflor’i kasutada ainult arsti järelvalve all.

              Rasedus ja imetamine
              Ravimit võib raseduse ja imetamise ajal kasutada.

              Kasutamine koos teiste ravimitega:
              Koostoimeid ei ole täheldatud.

              Oluline teave mõningate Paidoflor koostisainete suhtes
              Paidoflor sisaldab laktoosi. Seetõttu ei tohi seda tarvitada pärilike haiguste nagu galaktoosi talumatus,
              laktaasdefitsiit, glükoosi-galaktoosi malabsorptsioon.


              3.   KUIDAS PAIDOFLOR’i VÕTTA

              Võtke Paidoflor alati täpselt nii, nagu arst on teile rääkinud. Kui te ei ole milleski kindel, pidage nõu
              oma arsti või apteekriga.

              Täiskasvanutele 3 närimistabletti 1…3 korda päevas, lastele 3 närimistabletti 1…2 korda päevas koos
              söögiga, imikutele ja väikelastele 1 närimistablett 1…2 korda päevas.


                                                        1


             Tabletid tuleb peeneks närida ja seejärel alla neelata. Imikutele ja väikelastele tuleb tablett purustada ja
              anda leiges piimas või pudrus.

              Ägeda haigestumise korral kestab ravi kuni sümptomite paranemiseni.

              Kroonilise haigestumise korral on soovitatavaks ravikuuri kestuseks vähemalt 6 nädalat.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Kõrvaltoimeid ei ole täheldatud.

              Kui märkate mõnda kõrvaltoimet, palun rääkige sellest oma arstile või apteekrile.


              5.   KUIDAS PAIDOFLOR’i SÄILITADA

              Hoida laste eest varjatud ja kättesaamatus kohas!

              Hoida külmas, temperatuuril 2°C...8°C.

              Mitte kasutada pärast pakendil märgitud kõlblikkusaja lõppu.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta keskkonda.


              6.   LISAINFO

              Mida Paidoflor sisaldab

              Toimeaine on piimhappebakterid (Lactobacillus acidophilus). Üks närimistablett sisaldab 20 mg
              Lactobacillus acidophilus’e kuivpulbrit 10 9 …10 10 eluvõimelise piimbakteriga 1 grammis.

              Abiained on riboflaviin, nikotiinhape, magneesiumstearaat, mangaansulfaat, magneesiumsulfaat,
              laktoos.

              Kuidas Paidoflor välja näeb ja pakendi sisu

              Pakendis on 20, 50 või 100 närimistabletti.

              Müügiloa hoidja ja tootja

              Ardeypharm GmbH
              Loerfeldstr.21
              58313 Herdecke
              Saksamaa

              Infoleht on viimati kooskõlastatud: oktoobris 2007






                                                        2
