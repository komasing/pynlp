

                             PAKENDI INFOLEHT: INFORMATSIOON KASUTAJALE

                                   Casodex, 50 mg õhukese polümeerikattega tabletid
                                                    Bikalutamiid

              Enne ravimi kasutamist lugege hoolikalt infolehte
              -  Hoidke infoleht alles, et seda vajadusel uuesti lugeda.
              -  Kui teil on lisaküsimusi, pidage nõu oma arsti või apteekriga.
              -  Ravim on välja kirjutatud teile. Ärge andke seda kellelegi teisele. Ravim võib olla neile kahjulik,
                 isegi kui haigussümptomid on sarnased.
              -  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
                 selles infolehes ei ole nimetatud, palun rääkige sellest oma arstile või apteekrile.
              -

              Infolehes antakse ülevaade:
              1.  Mis ravim on Casodex ja milleks seda kasutatakse
              2.  Mida on vaja teada enne Casodexi kasutamist
              3.  Kuidas Casodexi kasutada
              4.  Võimalikud kõrvaltoimed
              5.  Kuidas Casodexi säilitada
              6.  Lisainfo


              1.  MIS RAVIM ON CASODEX JA MILLEKS SEDA KASUTATAKSE

              Casodex, 50 mg kasutatakse kaugelearenenud eesnäärmevähi raviks kombinatsioonis gonadoreliini
              analoogiga või kirurgilise kastratsiooniga.


              2.    MIDA ON VAJA TEADA ENNE CASODEXi KASUTAMIST

              Casodexi ei kasutata naistel ega lastel.

              Ärge kasutage Casodexi:
              -     kui te olete ülitundlik (allergiline) bikalutamiidi või Casodexi mõne koostisosa suhtes.
              -     kui te põete mõnda maksahaigust.

              Rasedus ja imetamine:
              Ravimit naistel ei kasutata.

              Autojuhtimine ja masinatega töötamine:
              Casodex ei tohiks mõjutada teie autojuhtimise ja masinatega töötamise võimet. Vaatamata sellele on
              mõned inimesed Casodexi kasutamise ajal ennast vahetevahel uimasena tundnud. Kui te tunnete end
              uimasena, peate masinate käsitsemisel ettevaatlik olema.

              Oluline teave mõningate Casodexi koostisainete suhtes:
              Casodex, 50 mg tablett sisaldab laktoosmonohüdraati ja titaandioksiidi, mis võib põhjustada probleeme
              vähestele patsientidele, kes on nende suhtes ülitundlikud.

              Kasutamine koos teiste ravimitega:
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud  ilma  retseptita  ostetud  ravimeid.  Kindlasti  peab  teie  arst  teadma,  kui  kasutate  mõnda
              järgnevatest ravimitest:
                 -  antikoagulandid (vere hüübimise vastased ravimid)
                 -  allergiavastased ravimid (nagu terfenadiin või astemisool)

              Versioon 8
              Ravimiametis kinnitatud 4.08.2011


                 -tsisapriid (ravim seedehäirete raviks)
                 -  tsüklosporiin (ravim immuunsüsteemi pärssimiseks)
                 -  kaltsiumikanali blokaatorid (kõrge vererõhu ja südamehaiguste raviks).

              Kui lähete haiglasse ravile, teavitage meditsiinipersonali sellest, et te kasutate Casodexi. Katkestage oma
              ravi ainult pärast kooskõlastust arstiga.


              3.    KUIDAS CASODEXi KASUTADA

              Võtke Casodexi alati vastavalt arstilt saadud juhistele. Kui te ei ole milleski kindel, pidage nõu oma arsti
              või apteekriga.
              Tavaline annus täiskasvanuile on üks tablett ööpäevas.
              Neelake tablett ilma närimata, koos veega.
              Püüdke tabletti võtta iga päev samal ajal, see aitab teil selle võtmist meeles pidada.
              Kui teil on tunne, et Casodexi toime on liiga tugev või liiga nõrk, rääkige sellest arstile või apteekrile.

              Kui te kasutate Casodexi rohkem kui ette nähtud:
              Kui olete manustanud tavalisest suurema koguse ravimit, võtke ühendust oma arsti või lähima haiglaga.

              Kui te unustate Casodexi kasutada:
              Kui olete unustanud ravimit võtta, ärge võtke topeltannust, vaid järgige tavalist manustamiskava.

              Ärge katkestage omaalgatuslikult tablettide võtmist, isegi kui tunnete ennast hästi. Ravi tuleb katkestada
              ainult arsti korraldusel.


              4.    VÕIMALIKUD KÕRVALTOIMED

              Nagu kõik ravimid, võib ka Casodex põhjustada kõrvaltoimeid. Casodexi puhul võivad need olla
              järgmised:

              Väga sageli (rohkem kui ühel patsiendist kümnest) esinevad:
                 -  kehvveresus (aneemia)
                 -  pearinglus
                 -  rinnanäärmete valulikkus või suurenemine meestel
                 -  kuumahood
                 -  kõhuvalu
                 -  kõhukinnisus
                 -  iiveldus
                 -  seedehäired
                 -  kõhupuhitus
                 -  veri uriinis
                 -  väsimus
                 -  valu rinnus
                 -  turse

              Sageli (rohkem kui ühel patsiendist sajast ning vähem kui ühel patsiendil kümnest) esinevad:
                 -  söögiisu langus
                 -  libiido langus ja viljakuse vähenemine
                 -  depressioon
                 -  unisus
                 -  naha ja silmade kollasus (ikterus). See võib viidata maksa kahjustusele.
                 -  juuste väljalangemine ja karvakasvu vähenemine
                 -  liigkarvakasv või nahakarvade ja juuste uuesti kasv

              Versioon 8
              Ravimiametis kinnitatud 4.08.2011


                 -naha kuivus
                 -  sügelus
                 -  lööve
                 -  impotentsus
                 -  kehakaalutõus
                 -  südameinfarkt
                 -  südametalitluse häired.

              Aeg-ajalt (rohkem kui ühel patsiendil tuhandest ning vähem kui ühel patsiendil sajast) esinevad:
              tõsine õhupuudustunne või äkiline õhupuudustunde süvenemine, tavaliselt kaasneva köha või palavikuga.
              Mõnedel  Casodexi  kasutavatel  patsientidel  võib  tekkida  kopsudes  põletik,  mida  nimetatakse
              interstitsiaalseks kopsupõletikuks (e kopsupõletik, millele on omased väikesed laialtlevinud põletikukolded
              kopsukoes)
                 -  ülitundlikkusreaktsioonid, sealhulgas tugev naha sügelemine või näo, huulte, keele ja/või kõri turse,
                     mis võib põhjustada neelamisraskusi

              Harva (rohkem kui ühel patsiendil 10000-st ning vähem kui ühel patsiendil tuhandest) esinevad:
                 -  maksapuudulikkus

              Casodexi 50 mg kasutamisega võivad kaasneda muutused verepildis, mistõttu võib osutuda vajalikuks
              vereanalüüside tegemine.

              Ärge ehmuge võimalike kõrvalnähtude loetelust. Tõenäoliselt ei ilmne teil ühtegi neist.

              Kui täheldate endal mistahes kõrvaltoimeid, mida ei ole loetletud selles infolehes, informeerige sellest
              oma arsti või apteekrit.


              5.    KUIDAS CASODEXi SÄILITADA

              Hoida laste eest varjatud ja kättesaamatus kohas.
              Hoida temperatuuril kuni 30 ºC.
              Hoida originaalpakendis.
              Ärge kasutage Casodexi pärast kõlblikkusaega, mis on märgitud pakendil.
              Kõlblikkusaeg viitab kuu viimasele päevale.
              Ravimeid ei tohi ära visata kanalisatsiooni kaudu ega koos majapidamisprügiga. Küsige oma apteekrilt,
              kuidas hävitatakse ravimeid, mida enam ei vajata. Need meetmed aitavad kaitsta keskkonda.
              Mitte kasutada pärast pakendil märgitud kõlblikkusaja lõppu.


              6.    LISAINFO

              Mida Casodex, 50 mg sisaldab:

              -  Toimeaine on bikalutamiid.
              -  Abiained on laktoosmonohüdraat, karboksümetüülamidoon-naatrium, povidoon, magneesiumstearaat,
                 hüpromelloos, polüetüleenglükool, titaandioksiid

              Kuidas Casodex välja näeb ja pakendi sisu

              Casodex, õhukese polümeerikattega tabletid
              PVC/alumiiniumfoolium blistris.
              Pakendis 28 tabletti.

              Müügiloa hoidja:

              Versioon 8
              Ravimiametis kinnitatud 4.08.2011


             AstraZeneca UK Ltd.
              2 Kingdom Street,
              London, W2 6BD
              Ühendkuningriik

              Tootjad:
              Corden Pharma GmbH                            AstraZeneca UK Ltd.
              Otto-Hahn Strasse                             Silk Road Business Park, Macclesfield
              68723 Plankstadt                              Cheshire SK10 2NA
              Saksamaa                                      Ühendkuningriik


              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.
              AstraZeneca Eesti OÜ
              Järvevana tee 9
              11314 Tallinn
              Tel: 6549 600

              Infoleht on viimati kooskõlastatud augustis 2011
































              Versioon 8
              Ravimiametis kinnitatud 4.08.2011
