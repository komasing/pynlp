

                             PAKENDI INFOLEHT: INFORMATSIOON KASUTAJALE

                                            MONOPRIL, 10 mg tabletid
                                            MONOPRIL, 20 mg tabletid
                                                    Fosinopriil

              Enne ravimi võtmist lugege hoolikalt infolehte.
                   Hoidke infoleht alles, et seda vajadusel uuesti lugeda.
                   Kui teil on lisaküsimusi, pidage nõu oma arsti või apteekriga.
                   Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
                   Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1.   Mis ravim on Monopril ja milleks seda kasutatakse
              2.   Mida on vaja teada enne Monopril'i võtmist
              3.   Kuidas Monopril'i võtta
              4.   Võimalikud kõrvaltoimed
              5.   Kuidas Monopril'i säilitada
              6.   Lisainfo


              1.   MIS RAVIM ON MONOPRIL JA MILLEKS SEDA KASUTATAKSE

              Monopril on AKE inhibiitor, mis pärsib vererõhku tõstvate ainete moodustumist ja normaliseerib vee ja
              soolade eritumist neerude kaudu. Seda kasutatakse vererõhu alandamiseks arteriaalse hüpertensiooni
              korral. Monopril vähendab ka südame koormust südamepuudulikkuse korral.


              2.   MIDA ON VAJA TEADA ENNE MONOPRIL'I VÕTMIST

              Ärge võtke Monopril'i
                   kui te olete allergiline (ülitundlik) fosinopriili või Monopril'i mõne koostisosa suhtes;
                   kui olete allergiline (eeskätt tursed näol, keelel, limaskestadel, hingamise takistus) mõne teise
                   AKE inhibiitori suhtes;
                   raseduse viimase kuue kuu ajal, vt lõik Rasedus ja imetamine;

              Ravimi ohutust ja efektiivsust lastel ei ole uuritud ning seetõttu ei soovitata Monopril'i kasutada lastel
              ega noorukitel (noorematel kui 18 aastat).

              Eriline ettevaatus on vajalik ravimiga Monopril
                   Kui olete eelnevalt kasutanud diureetikume või piiranud soola kasutamist võib Monopril
                   põhjustada vererõhu ülemäärast langust ja sellele iseloomulikke vaevusi (uimasus, pearinglus).
                   Südame- ja / või neerupuudulikkusega haiged peaksid sellisel juhul koheselt võtma ühendust
                   arstiga.
                   Enne narkoosi vajavat kirurgilist operatsiooni tuleb arstile öelda, et kasutate Monopril'i, sest
                   narkoosi ajal võib vererõhk liigselt langeda.
                   Kui põete mõnd reumaatilist haigust, mis on kahjustanud ka neere, võib AKE inhibiitorite
                   kasutamisel väheneda vastupanuvõime nakkustele. Kui teil tekib “ilma põhjuseta” kurguvalu
                   või palavik, tuleb pöörduda arsti poole.
              Rääkige arstile kui arvate end olevat rase (või kui planeerite rasestumist). Raseduse algul ei soovitata
              Monopril'i kasutada, sest see võib põhjustada tõsist kahju sündivale lapsele kasutamisel pärast
              kolmandat raseduskuud, vt lõik Rasedus ja imetamine.


                                                                                                   1


             Kasutamine koos teiste ravimitega
              Palun informeerige oma arsti kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.
              Monopril võib vähendada kaaliumi eritumist, seetõttu võib kaaliumipreparaate või kaaliumi sisaldavat
              soolaasendajat kasutada ainult arsti loal.
              Antatsiidid (kõrvetiste korral kasutatavad ravimid) võivad vähendada Monopril'i imendumist, mistõttu
              võib neid võtta vaid 2 tundi enne või pärast Monopril'i.
              Valuvaigistid ja palavikualandajad võivad nõrgendada Monopril'i vererõhku alandavat toimet, mistõttu
              enne nende tarvitamist tuleks pidada nõu arstiga.
              Kui kasutate liitiumi, võib olla vajalik kontrollida tavalisest tihedamini selle veresisaldust.
              AKE-inhibiitorid võivad hüposensibiliseeriva (ülitundlikust nõrgendava) ravi ajal põhjustada tugeva
              allergilise reaktsiooni teket.

              Monopril'i võtmine koos toidu ja joogiga
              Seda ravimit võib võtta koos toiduga või ilma.

              Rasedus ja imetamine
              Rääkige oma arstile kui arvate end olevat rase (või soovite rasestuda). Arst määrab tavaliselt
              Monopril'i asemel mõne teise ravimi, sest Monopril'i ei soovitata kasutada raseduse algul ning see
              võib põhjustada tõsist kahju sündivale lapsele kasutamisel pärast kolmandat raseduskuud. Enne
              rasestumist tuleks tavaliselt Monopril asendada mõne teise sobiva vererõhku langetava ravimiga.
              Raseduse II ja III kolmandiku ajal ei tohi seda ravimit kasutada.
              Kui olete rasestunud, palub arst teil lõpetada Monopril'i kasutamise. Palun informeerige viivitamatult
              oma arsti, kui olete Monopril'i ravi ajal rasestunud.

              Rääkige arstile, kui toidate last rinnaga või kavatsete seda teha. Monopril'i ei ole soovitatav imetamise
              ajal kasutada. Arst määrab teile sobivama ravimi, kui soovite imikut, eriti vastsündinut või enneaegset
              rinnaga toita.

              Autojuhtimine ja masinatega töötamine
              Kuigi fosinopriil ei mõjuta otseselt autojuhtimise võimet, võivad mõned kõrvaltoimed (nt
              hüpotensioon või pearinglus) mõjutada autojuhtimist ja masinate käsitsemise võimet, seda eriti ravi
              alustades või annust muutes.

              Oluline teave mõningate Monopril'i koostisainete suhtes
              Tabletid sisaldavad laktoosi. Kui arst on teile öelnud, et te ei talu teatud suhkruid, peate te enne ravimi
              kasutamist konsulteerima arstiga.


              3.   KUIDAS MONOPRIL'I VÕTTA

              Võtke Monopril'i alati täpselt nii, nagu arst on teile rääkinud. Kui te ei ole milleski kindel, pidage nõu
              oma arstiga.
              Monopril'i tavaline algannus on 10 mg üks kord ööpäevas. Arst võib vajadusel suurendada annust
              järk-järgult kuni 40 mg üks kord ööpäevas.
              Kui teil on tunne, et Monopril'i toime on liiga tugev või liiga nõrk, pidage nõu oma arsti või
              apteekriga.

              Kui te võtate Monopril'i rohkem kui ette nähtud
              Üleannustamine võib põhjustada liigset vererõhu langust. Kui ravimit on eksituse tõttu võetud liiga
              palju või arvate, et laps on võtnud sisse teie ravimit, tuleb võtta ühendust arstiga (kiirabi).

              Kui te unustate Monopril'i võtta
              Võtke annus kui see tuli meelde samal päeval. Ärge võtke kahekordset annust, kui annus jäi eelmisel
              korral võtmata.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.

                                                                                                   2


             4.VÕIMALIKUD KÕRVALTOIMED

              Nagu kõik ravimid, võib ka Monopril põhjustada kõrvaltoimeid, kuigi kõigil neid ei teki.
              Tavalisemad kõrvaltoimed on pearinglus, iiveldus ja köha.
              Harva on esinenud liigset vererõhu langust, südamekloppimist või valu rinnus, seedehäired,
              nahalööbeid, tundlikkuse häireid sõrmedes või varvastes, väsimust ja maitsetundlikkuse häireid.
              Eriti harva on esinenud allergilisi reaktsioone või angioödeemi (tursed näol. kaelal, keelel ja
              limaskestadel).
              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile.


              5.   KUIDAS MONOPRIL'I SÄILITADA

              Hoida laste eest varjatud ja kättesaamatus kohas.
              Hoida temperatuuril kuni 25°C.
              Hoida originaalpakendis niiskuse eest kaitstult.

              Ärge kasutage Monopril'i pärast kõlblikkusaega, mis on märgitud karbil või blistritel pärast kõlblik
              kuni (EXP) kuupäeva. Kõlblikkusaeg viitab kuu viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO

              Mida Monopril sisaldab

                   Toimeaine on fosinopriil. 10 mg ja 20 mg tabletid sisaldavad vastavalt 10 mg või 20 mg
                   fosinopriili naatriumisoola.
                   Abiained on laktoos, mikrokristalliline tselluloos, krospovidoon, povidoon,
                   naatriumstearüülfumaraat.

              Kuidas Monopril välja näeb ja pakendi sisu
              Monopril 10 mg tabletid on valged ilma lõhnata kaksikkumerad rombikujulised tabletid, mille ühele
              poolele on pressitud 158 ja teisele poolele tähe kujutis.
              Monopril 20 mg tabletid on valged ümmargused ilma lõhnata poolitusjoonega tabletid, mille ühele
              poolele on pressitud 609.
              Karbis on 28 tabletti PVC/PVDC/Al blistrites (2 blistrit, kummagis 14 tabletti).

              Müügiloa hoidja
              Bristol-Myers Squibb Gyógyszerkereskedelmi Kft.
              Lövőház u. 39
              1024, Budapest
              Ungari

              Tootja
              Bristol-Myers Squibb S.r.l
              Contrada Fontana del Ceraso
              I-003012, Anagni-Frosinone, Itaalia

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:
              PharmaSwiss Eesti OÜ

                                                                                                   3


             Tammsaare tee 47
              11316 Tallinn
              Tel: 6827 400

              Infoleht on viimati kooskõlastatud jaanuaris 2011














































                                                                                                   4
