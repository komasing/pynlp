

                             PAKENDI INFOLEHT: INFORMATSIOON KASUTAJALE

                                 RISPOLEPT 1 mg, õhukese polümeerikattega tabletid
                                 RISPOLEPT 2 mg, õhukese polümeerikattega tabletid
                                 RISPOLEPT 3 mg, õhukese polümeerikattega tabletid
                                 RISPOLEPT 4 mg, õhukese polümeerikatteta tabeltid
                                                    Risperidoon

              Enne ravimi võtmist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Rispolept ja milleks seda kasutatakse
              2.   Mida on vaja teada enne ravimi Rispolept võtmist
              3.   Kuidas ravimit Rispolept võtta
              4.   Võimalikud kõrvaltoimed
              5.   Kuidas ravimit Rispolept säilitada
              6.   Lisainfo


              1.   MIS RAVIM ON RISPOLEPT JA MILLEKS SEDA KASUTATAKSE

              Rispolept kuulub antipsühhootikumide hulka.

              Ravimit Rispolept kasutatakse järgmiste seisundite ravis:

              -    Skisofreenia, mille puhul te võite näha, kuulda või tunda asju, mida ei ole olemas, uskuda asju,
                   mis ei ole õiged või tunda tavatut kahtlustust või segasust.
              -    Mania, mille puhul võite end tunda väga erutununa, innustununa, agiteerituna, entusiastlikuna
                   või hüperaktiivsena. Mania ilmneb haigusena, mida nimetatakse bipolaarseks häireks.
              -    Pikaajalise agressiivsuse lühiajaline ravi (kuni 6 nädalat) Alzheimeri dementsusega inimestel,
                   kes vigastavad ennast või teisi. Eelnevalt peaks olema kasutatud alternatiivseid
                   (mittemedikamentoosseid) ravisid.
              -    Pikaajalise agressiivsuse lühiajaline ravi (kuni 6 nädalat) intellektipuudega sotsialiseerumata
                   käitumishäirega lastel (vähemalt 5-aastased) ja noorukitel.


              2.   MIDA ON VAJA TEADA ENNE RAVIMI RISPOLEPT VÕTMIST

              Ärge võtke ravimit Rispolept
              -    kui te olete allergiline (ülitundlik) risperidooni või ravimi Rispolept mõne koostisosa suhtes
                   (loetletud allpool lõigus 6).

              Kui te pole kindel, kas ülalnimetatu kehtib teie puhul, rääkige enne ravimi Rispolept võtmist oma arsti
              või apteekriga.

              Eriline ettevaatus on vajalik ravimiga Rispolept
              Pidage nõu oma arsti või apteekriga enne ravimi Rispolept võtmist järgmistel juhtudel:

              -    kui teil on südameprobleeme. Siia alla kuuluvad näiteks ebaregulaarne südamerütm või kui teil
                   on kalduvus madala vererõhu tekkeks või te kasutate vererõhuravimeid. Rispolept võib
                   põhjustada madalat vererõhku. Teie annust võidakse kohandada.


             - kui teil on mõni insulti soodustav tegur, nagu kõrge vererõhk, südameveresoonkonna häire või
                   probleemid ajuveresoontega.
              -    kui teil on kunagi esinenud keele, suu ja näo tahtmatuid liigutusi.
              -    kui teil on kunagi olnud seisund, mille sümptomite hulka kuuluvad kõrge kehatemperatuur,
                   lihasjäikus, higistamine või teadvuse vähenemine (seda nimetatakse ka maliigseks
                   neuroleptiliseks sündroomiks).
              -    kui teil on Parkinsoni tõbi või dementsus.
              -    kui te olete diabeetik.
              -    kui teil on epilepsia.
              -    kui te olete mees ja teil on olnud probleeme pikaajalise või valuliku erektsiooniga.
              -    kui teil on probleeme kehatemperatuuri kontrolli ja ülekuumenemisega.
              -    kui teil on neeruprobleeme.
              -    kui teil on maksaprobleeme.
              -    kui teil on hormoon prolaktiini ebanormaalselt kõrge tase veres või teil on kasvaja, mis võib olla
                   sõltuv prolatiinist.
              -    kui teil või kellelgi teie perekonnast on varem esinenud verehüübeid, sest antipsühhootikume on
                   seostatud verehüüvete moodustumisega.

              Kui te pole kindel, kas midagi ülalnimetatust kehtib teie puhul, rääkige enne ravimi Rispolept võtmist
              oma arsti või apteekriga.

              Ravimi Rispolept mõjul võib teie kehakaal tõusta. Oluline kehakaalu suurenemine võib kahjustada teie
              tervist. Teie arst peab regulaarselt kontrollima teie kehakaalu.

              Kuna ravimit Rispolept võtvatel patsientidel on teatatud suhkurtõve tekkest või olemasoleva
              suhkurtõve halvenemisest, peab teie arst kontrollima teid veresuhkru kõrgele tasemele viitavate
              nähtude suhtes. Olemasoleva suhkurtõvega patsientidel tuleb regulaarselt kontrollida veresuhkru taset.

              Eakad dementsusega patsiendid
              Eakatel dementsusega patsientidel on suurenenud insuldirisk. Te ei tohi võtta risperidooni, kui teil on
              insuldist põhjustatud dementsus.
              Risperidoon-ravi ajal peate te sagedasti arsti külastama.
              Medikamentoosne ravi on vajalik kohe, kui teie või teie hooldaja märkab äkilist muutust teie vaimses
              seisundis, äkki tekkinud nõrkust või tuimust näopiirkonnas, kätel või jalgadel (eriti ühepoolset) või
              segast kõnet (ka siis, kui need muutused on olnud lühiajalised). Need nähud võivad viidata
              ajuinsuldile.

              Lapsed ja noorukid
              Enne kui alustatakse sotsialiseerumata käitumishäire ravi, tuleb välistada teised agressiivse käitumise
              põhjused.
              Kui risperidoon-ravi ajal tekib väsimus, võib manustamisaja muutus tähelepanuhäireid parandada.

              Võtmine koos teiste ravimitega
              Palun informeerige oma arsti või apteekrit kui te kasutate või olete hiljuti kasutanud mingeid muid
              ravimeid, kaasa arvatud retseptita ostetud ravimeid ja taimseid preparaate.

              Eriti oluline on pidada nõu oma arsti või apteekriga, kui võtate mõnda järgnevatest ravimitest:
              -    ravimid, mille toimel te rahunete (bensodiasepiinid) ning samuti osad valuvaigistid (opiaadid),
                   allergiaravimid (mõned antihistamiinikumid) – risperidoon võib suurendada nende ravimite
                   rahustavat toimet;
              -    ravimid, mis võivad muuta teie südame elektrilist aktiivsust, nagu näiteks malaariavastased,
                   südamerütmi ravimid ja allergiaravimid (nagu antihistamiinikumid) ning mõned
                   antidepressandid ja muud psühhiaatrilised ravimid;
              -    ravimid, mis põhjustavad aeglast südamerütmi;
              -    ravimid, mis langetavad veres kaaliumi sisaldust (nagu teatud diureetikumid);
              -    vererõhku langetavad ravimid. Rispolept võib ka alandada vererõhku;
              -    Parkinsoni tõve ravimid (nagu levodopa);


             - vett väljutavad ravimid (diureetikumid), mida kasutatakse südameprobleemide korral või kui
                   vedeliku liigse peetuse tõttu on teil tekkinud mõnesse kehapiirkonda tursed (nagu furosemiid
                   või klorotiasiid). Dementsusega eakatel võib Rispolept üksi või koos furosemiidiga võetuna
                   suurendada insuldi või surma riski.

              Järgnevad ravimid võivad risperidooni toimet vähendada
              -    rifampitsiin (mõnede infektsioonide korral kasutatav ravim);
              -    karbamasepiin, fenütoiin (epilepsiaravimid);
              -    fenobarbitaal.
              Kui te hakkate neid ravimeid võtma või lõpetate nende ravimite võtmise, võite te vajada erinevat
              risperidooni annust.

              Järgnevad ravimid võivad risperidooni toimet suurendada
              -    kinidiin (kasutatakse teatud tüüpi südamehaiguste korral);
              -    antidepressandid, nagu paroksetiin, fluoksetiinid, tritsüklilised antidepressandid;
              -    beeta-blokaatorid (kasutatakse kõrge vererõhu ravis);
              -    fenotiasiinid (nt ravimid, mida kasutatakse psühhoosi ravis või rahunemiseks);
              -    tsimetidiin, ranitidiin (maohappe blokaatorid).
              Kui te hakkate neid ravimeid võtma või lõpetate nende ravimite võtmise, võite te vajada erinevat
              risperidooni annust.

              Kui te pole kindel, kas midagi ülalnimetatust kehtib teie puhul, rääkige enne ravimi Rispolept võtmist
              oma arsti või apteekriga.

              Ravimi Rispolept võtmine koos toidu ja joogiga
              Tablette võib võtta koos söögiga või ilma. Rispolept-ravi ajal tuleb vältida alkoholi joomist.

              Rasedus ja imetamine
              -    Kui te olete rase, püüate rasestuda või toidate last rinnaga, pidage enne ravimi Rispolept võtmist
                   nõu oma arstiga. Arst otsustab, kas võite ravimit võtta.
              -    Viimasel raseduse trimestril ravimit Rispolept võtnud emadel sündinud lastel on täheldatud
                   värinaid, lihasejäikust ja söömisprobleeme (kõik muutused olid mööduvad).

              Enne ravimi kasutamist pidage nõu oma arsti või apteekriga.

              Autojuhtimine ja masinatega töötamine
              Rispolept-ravi ajal võib tekkida pearinglus, väsimus ja nägemisprobleemid. Ärge juhtige autot ega
              töötage masinate või tööriistadega enne, kui olete nõu pidanud oma arstiga.

              Oluline teave mõningate ravimi Rispolept koostisainete suhtes
              Rispolept õhukese polümeerikattega tabletid sisaldavad laktoosi – teatud tüüpi suhkrut. Kui arst on
              teile öelnud, et teil on teatud suhkrute talumatus, pidage enne ravimi võtmist nõu oma arstiga.

              Rispolept 2 mg õhukese polümeerikattega tabletid sisaldavad värvainena “päikeseloojangukollast”
              (E110), mis võib tekitada allergilisi reaktsioone.


              3.   KUIDAS RAVIMIT RISPOLEPT VÕTTA

              Kui palju ravimit tuleb võtta

              Skisofreenia ravi
              Täiskasvanud
              -    Tavaline algannus on 2 mg päevas, annust võidakse suurendada teisel päeval 4 mg-le.
              -    Arst võib seejärel annust kohandada, olenevalt sellest, kuidas teie haigus ravile allub.
              -    Enamus inimesi tunneb ennast paremini päevaannustega 4 kuni 6 mg.


             - Päevaannuse võib jagada kas üheks või kaheks annuseks päevas. Arst ütleb, mis sobib teile
                   kõige paremini.

              Eakad patsiendid
              -    Teie algannus on tavaliselt 0,5 mg kaks korda päevas.
              -    Annust võidakse seejärel järk-järgult suurendada 1…2 mg-ni kaks korda päevas.
              -    Arst ütleb, mis sobib teile kõige paremini.

              Lapsed ja noorukid
              -    Lastel ja alla 18-aastastel noorukitel ei tohi skisofreeniat ravimiga Rispolept ravida.

              Mania ravi
              Täiskasvanud
              -    Teie algannus on tavaliselt 2 mg üks kord päevas.
              -    Arst võib seejärel järk-järgult annust kohandada, olenevalt sellest, kuidas teie haigus ravile
                   allub.
              -    Enamus inimesi tunneb ennast paremini annustega 1 kuni 6 mg üks kord päevas.

              Eakad
              -    Teie algannus on tavaliselt 0,5 mg kaks kord päevas.
              -    Arst võib seejärel järk-järgult annust kohandada kuni 1...2 mg kaks korda päevas, olenevalt
                   sellest, kuidas teie haigus ravile allub.

              Lapsed ja noorukid
              -    Lastel ja alla 18-aastastel noorukitel ei tohi maniat ravimiga Rispolept ravida.

              Pikaajalise agressiivsuse ravi Alzheimeri dementsusega isikutel
              Täiskasvanud (sh eakad)
              -    Teie algannus on tavaliselt 0,25 mg kaks korda päevas.
              -    Arst võib seejärel järk-järgult annust kohandada, olenevalt sellest, kuidas teie haigus ravile
                   allub.
              -    Enamus inimesi tunneb ennast paremini annusega 0,5 mg kaks korda päevas. Mõned patsiendid
                   võivad vajada annust 1 mg kaks korda päevas.
              -    Ravi kestus Alzheimeri dementsusega patsientidel ei tohi ületada 6 nädalat.

              Sotsialiseerumata käitumishäire ravi lastel ja noorukitel
              Annus sõltub teie lapse kehakaalust.

              Alla 50 kg kaaluvad lapsed
              -    Algannus on tavaliselt 0,25 mg üks kord päevas.
              -    Annust võidakse suurendada igal teisel päeval 0,25 mg kaupa päevas.
              -    Tavaline säilitusannus on 0,25 mg kuni 0,75 mg üks kord päevas.

              Üle 50 kg kaaluvad lapsed
              -    Algannus on tavaliselt 0,5 mg üks kord päevas.
              -    Annust võidakse suurendada igal teisel päeval 0,5 mg kaupa päevas.
              -    Tavaline säilitusannus on 0,5 mg kuni 1,5 mg üks kord päevas.

              Ravi kestus sotsialiseerumata käitumishäirega patsientidel ei tohi ületada 6 nädalat.

              Alla 5-aastastel lastel ei tohi sotsialiseerumata käitumishäiret ravimiga Rispolept ravida.

              Maksa- või neeruhaigustega patsiendid
              Sõltumata ravitavast haigusest, tuleb kõik risperidooni algannused ja järgnevad annused poolitada.
              Nendel patsientidel peab annuse suurendamine olema aeglasem.
              Risperidooni tuleb selles patsiendigrupis kasutada ettevaatusega.


             Kuidas ravimit Rispolept võtta

              Võtke ravimit Rispolept alati täpselt nii, nagu arst on teile rääkinud. Kui te ei ole milleski kindel,
              pidage nõu oma arsti või apteekriga.

              Arst ütleb teile, kui palju ja kui kaua peate ravimit võtma. See oleneb teie haigusest ja on
              individuaalne. Võetavat ravimikogust selgitatakse alalõigus „Kui palju ravimit tuleb võtta”.

              Tablett tuleb alla neelata vee abil.

              Kui te võtate ravimit Rispolept rohkem kui ette nähtud
              -    Pöörduge kohe arsti poole. Võtke ravimipakend endaga kaasa.
              -    Üleannustamise korral võite te tunda end unise või väsinuna, tekkida võivad tavatud
                   kehaliigutused, raskused kõndimisel ja seismisel, pearinglus madala vererõhu tõttu või teil
                   võivad tekkida südamerütmi häired või krambid.

              Kui te unustate ravimit Rispolept võtta
              -    Kui olete unustanud ravimit võtta, võtke see niipea kui see teile meenub. Kui aga on juba
                   peaaegu käes järgmise annuse kord, jätke unustatud annus vahele ja jätkake senist ravi. Kui
                   jätate vahele kaks või enam annust, võtke ühendust oma arstiga.
              -    Ärge võtke kahekordset annust (kaks annust samal ajal), kui tablett jäi eelmisel korral
                   võtmata.

              Kui te lõpetate ravimi Rispolept võtmise
              Ärge lõpetage ravi, kui te ei ole eelnevalt arstiga nõu pidanud. Teie haigusnähud võivad taastekkida.
              Kui teie arst otsustab ravi lõpetada, võidakse teie annust vähendada järk-järgult mitme päeva jooksul.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka Rispolept põhjustada kõrvaltoimeid, kuigi kõigil neid ei teki.

              Rääkige otsekohe oma arstile:
              -    kui teil on dementsus ja teil tekib äkki vaimse seisundi muutus või näo, käte või jalgade äkiline
                   nõrkus või tuimus (eriti ühel kehapoolel) või ebaselge kõne, isegi kui see kestab lühikest aega.
                   Need võivad olla insuldi nähud.
              -    kui teil tekib palavik, lihasjäikus, higistamine või teadvuse vähenemine (häire, mida
                   nimetatakse maliigseks neuroleptiliseks sündroomiks). Võimalik, et vajate otsekohe arstiabi.
              -    kui te olete mees ja teil tekib pikaajaline või valulik erektsioon. Seda nimetatakse priapismiks.
                   Võimalik, et vajate otsekohe arstiabi.
              -    kui teil tekivad keele, suu ja näo tahtmatud rütmilised liigutused. Vajalik võib olla risperidoon-
                   ravi lõpetada.
              -    kui teil on veenides, eriti jalaveenides verehüübed (sümptomite hulka kuuluvad jala turse, valu
                   ja punetus), mis võivad piki veresooni liikuda kopsudesse, põhjustades valu rinnus ja
                   hingamisraskust. Kui märkate mõnda neist sümptomitest, otsige otsekohe arstiabi.
              Rääkige otsekohe oma arstile, kui teil tekib mõni ülalmainitud kõrvaltoimetest.

              Tekkida võivad järgmised kõrvaltoimed:

              Väga sage (rohkem kui ühel kasutajal 10-st)
              -    Parkinsonism. See on meditsiiniline termin, mis hõlmab paljusid sümptomeid. Iga üksik
                   sümptom võib ilmneda vähem kui ühel inimesel 10-st. Parkinsonism hõlmab järgmisi
                   sümptomeid: süljeerituse suurenemine, lihas-skeleti jäikus, süljevool, tõmblused jäsemete
                   painutamisel, aeglased, vähenenud või halvenenud kehaliigutused, masknägu, lihaste pingsus,
                   kaela jäikus, lihaste jäikus, väikesed, lohisevad, kiirustavad sammud ja jalutamisel normaalsete


                   käeliigutuste puudumine, vastusena laubale koputamisele pidev pilgutamine (ebanormaalne
                   refleks).
              -    Peavalu, probleemid magamajäämisega või magamisega.

              Sage (1…10 kasutajal 100-st)
              -    Uimasus, väsimus, rahutus, võimetus rahulikult istuda, ärrituvus, ärevus, unisus, pearinglus,
                   keskendumishäired, kurnatuse tunne, unehäired.
              -    Oksendamine, kõhulahtisus, kõhukinnisus, iiveldus, söögiisu tõus, kõhuvalu või
                   ebamugavustunne kõhu piirkonnas, kurguvalu, suukuivus.
              -    Kehakaalu tõus, kehatemperatuuri tõus, söögiisu langus.
              -    Hingamisraskused, kopsupõletik (pneumoonia), gripp, hingamisteede põletik, nägemise
                   hägustumine, ninalimaskesta turse, ninaverejooks; köha.
              -    Kuseteede põletik, voodimärgamine.
              -    Lihasspasm, näo või käte-jalgade tahtele allumatud liigutused, liigesevalu, seljavalu, käte ja
                   jalgade turse, käte ja jalgade valu.
              -    Nahalööve, nahapunetus.
              -    Südamepekslemine, valu rindkeres.
              -    Veres prolaktiini (hormooni) sisalduse tõus.

              Aeg-ajalt (1…10 kasutajal 1000-st)
              -    Liigne veejoomine, roojapidamatus, janutunne, väga kõva väljaheide, häälekähedus.
              -    Suhkurtõbi, kõrge veresuhkru tase.
              -    Kopsupõletik toidu sattumisest hingamisteedesse, põiepõletik, „punetavad silmad”,
                   põskkoobaste põletik, viirusinfektsioon, kõrvapõletik, kurgumandlite põletik, nahaaluskoe
                   põletik, silmapõletik, maopõletik, eritis silmadest, küünte seenhaigus.
              -    Südames elektrijuhtivuse häired, vererõhu langus püsti tõustes, madal vererõhk, pearingluse
                   tunne kehaasendit muutes, südame elektrilise aktiivsuse muutused EKG-s, südamerütmihäired,
                   oma südamelöökide tundmine, südame löögisageduse suurenemine või vähenemine.
              -    Kusepidamatus, valulik urineerimine, sage urineerimine.
              -    Segasus, keskendumishäired, teadvuse taseme langus, liigne magamine, närvilisus, kõrgendatud
                   meeleolu (mania), energia- ja huvipuudus.
              -    Maksaensüümide aktiivsuse tõus, valgevereliblede arvu vähenemine, madal hemoglobiini tase
                   või punavereliblede arv (aneemia), eosinofiilide arvu tõus (teatud valgeverelibled), veres
                   kreatiniini fosfokinaasi tõus, vereliistakute arvu vähenemine (vererakud, mis aitavad peatada
                   verejooksu).
              -    Lihaste nõrkus, lihasvalu, kõrvavalu, kaelavalu, liigeste turse, kehahoiaku häired, liigeste jäikus,
                   rindkeres lihas-skeleti süsteemi valu, ebamugavustunne rindkeres.
              -    Nahakahjustus, nahahaigused, kuiv nahk, naha tugev sügelemine, akne, juuste väljalangemine,
                   putukate hammustustest tingitud nahapõletik, nahavärvuse muutus, naha tihkenemine, naha
                   õhetus, nahatundlikkuse vähenemine valu või puudutuse suhtes, rasune nahapõletik.
              -    Menstruatsiooni ärajäämine, seksuaalhäired, erektsioonihäired, ejakulatsiooni häired, eritis
                   rindadest, meestel rindade suurenemine, seksuaaltungi vähenemine, menstruatsioonitsükli
                   häired, tupeeritis.
              -    Minestamine, kõnnakuhäired, uimasus, söögiisu langus tingides alatoitumise ja väikese
                   kehakaalu, „tujust ära” meeleolu, tasakaaluhäired, allergia, tursed, kõnehäired, külmavärinad,
                   koordinatsioonihäired.
              -    Valulik ülitundlikkus valguse suhtes, verevoolu suurenemine silmadesse, silmade turse, silmade
                   kuivus, pisaravoolu suurenemine.
              -    Hingamisteede häire, kopsuturse, peened räginad kopsudes, hingamisteede limaskesta turse,
                   kõneraskused, neelamisraskused, köha koos rögaga, vilistav/kahisev hingamine, gripilaadne
                   haigus, põskkoobaste limaskesta turse.
              -    Stiimulile mittereageerimine, teadvuse kaotus, äkki tekkinud huulte ja silmade turse koos
                   hingamisraskusega, äkki tekkinud näo, käte või jalgade tuimuse või nõrkuse tunne (eriti
                   ühepoolselt) või segane kõne kestusega alla 24 tunni (nn mini-insuldid või insuldid), näo, käte
                   või jalgade tahtele allumatud liigutused, kumin kõrvus, näoturse.
              -    Võimetus urineerida või kusepõie mittetäielik tühjenemine.


             Harv (1…10 kasutajal 10000-st)
              -    Suutmatus saavutada orgasmi, menstruatsioonihäired.
              -    Kõõm.
              -    Ravimiallergia, käte ja jalgade jahedus, huulte turse, huulte põletik.
              -    Glaukoom, nägemisteravuse langus, silmalau ketendus, silmade pööritamine.
              -    Emotsioonide puudumine.
              -    Teadvuse muutused koos kehatemperatuuri tõusu ja lihastõmblustega, kogu keha turse, ravimi
                   ärajätusündroom, kehatemperatuuri langus.
              -    Kiire katkendlik hingamine, hingamisraskused magamise ajal, krooniline keskkõrvapõletik.
              -    Soole ummistus.
              -    Verevoolu vähenemine ajju.
              -    Valgevereliblede arvu vähenemine, ebapiisav hormooni sekretsioon, mis kontrollib uriini
                   kogust.
              -    Lihasekiudude purunemine ja lihaste valu (rabdomüolüüs), liigutushäired.
              -    Kontrollimatust diabeedist tingitud kooma.
              -    Ikterus (naha ja silmade kollasus).
              -    Kõhunäärme põletik.
              -    Madal veresuhkru tase.

              Väga harv (vähem kui ühel kasutajal 10000-st)
              -    Kontrollimatust diabeedist tingitud eluohtlikud tüsistused.

              Teadmata esinemissagedusega (ei saa hinnata olemasolevate andmete alusel)
              -    Raske allergiline reaktsioon, mille tulemusena tekib hingamisraskus ja šokk.
              -    Granulotsüütide puudumine (valgeverelibled, mis aitavad võidelda infektsioonide vastu).
              -    Pikenenud ja valulik erektsioon.
              -    Ohtlikult suure koguse vee joomine.

              Rispolept Consta
              Järgmisi kõrvaltoimeid on teatatud seoses Rispolept Consta (pika toimega süsteravim) kasutamisega.
              Kui te ka ei saa ravi Rispolept Consta pikatoimeliste süstetega, kuid teil tekivad allnimetatud
              sümptomid, rääkige sellest oma arstile.
              -    Sooleinfektsioon.
              -    Nahaaluskoe abstsess, naha torkimisetunne või tuimus, nahapõletik.
              -    Valgevereliblede arvu vähenemine (need rakud aitavad organismil võidelda bakteriaalsete
                   põletikega).
              -    Depressioon.
              -    Krambid.
              -    Silmade pilgutamine.
              -    Pöörlemise või kõikumise tunne.
              -    Südamelöökide aeglustumine, kõrge vererõhk.
              -    Hambavalu, keelespasm.
              -    Tuharapiirkonna valu.
              -    Kehakaalu langus.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
              mida selles infolehes ei ole nimetatud, palun rääkige sellest oma arstile või apteekrile.


              5.   KUIDAS RAVIMIT RISPOLEPT SÄILITADA

              Hoida temperatuuril kuni 30°C.

              Hoida laste eest varjatud ja kättesaamatus kohas.

              Ärge kasutage ravimit Rispolept pärast kõlblikkusaega, mis on märgitud blisterpakendile ja
              kartongkarbile. Kõlblikkusaeg viitab kuu viimasele päevale.
