

                             PAKENDI INFOLEHT: INFORMATSIOON KASUTAJALE

                                               Cardura, 1 mg tabletid
                                               Cardura, 2 mg tabletid
                                               Cardura, 4 mg tabletid
                                                    doksasosiin

              Enne ravimi võtmist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Cardura ja milleks seda kasutatakse
              2.   Mida on vaja teada enne Cardura võtmist
              3.   Kuidas Cardura’t võtta
              4.   Võimalikud kõrvaltoimed
              5.   Kuidas Cardura’t säilitada
              6.   Lisainfo


              1.   MIS RAVIM ON CARDURA JA MILLEKS SEDA KASUTATAKSE

              Näidustused:
              Kõrgvererõhutõbi. Eesnäärme healoomulisest suurenemisest tingitud vaevuste leevendamine.

              Kõrgvererõhuga patsientidel laiendab Cardura veresooni, mistõttu veri saab neist vabamalt läbi
              voolata. See aitab kaasa vererõhu alanemisele. Lisaks vererõhku alandavale toimele võib Cardura
              alandada ka vere lipiidide sisaldust (üldist kolesteroolitaset).
              Suurenenud eesnäärmega patsientidel ravib Cardura vaevalist või sagedast urineerimist, millised
              sümptomid on tüüpilised suurenenud eesnäärmega patsientidel. Cardura lõõgastab põit ja eesnääret
              ümbritsevaid lihaseid, tänu millele uriin väljub kergemini.


              2.   MIDA ON VAJA TEADA ENNE RAVIMI CARDURA VÕTMIST

              Ärge võtke Cardura’t
              -    kui te olete allergiline (ülitundlik) doksasosiini, kinasoliinide (nt prasosiini või terasosiini
                   sisaldavad ravimid) või Cardura mõne koostisosa suhtes. Allergia väljenduseks võivad olla
                   sügelus, nahapunetus või hingamisraskused.
              -    kui teil on diagnoositud ortostaatiline hüpotensioon (püstiasendis ilmnev madal vererõhk).
              -    kui teil on diagnoositud suurenenud eesnääre ja sellega kaasneb ka ülemiste kuseteede
                   ummistus, krooniline kusteede nakkus või teil on põiekivid.
              -    kui te imetate last rinnaga.
              -    kui teil on madal vererõhk.

              Te ei tohi kasutada Cardura’t ainuravimina kui teil on ülevoolupõis või kuseeritus puudub.

              Eriline ettevaatus on vajalik ravimiga Cardura
              -    kui olete alla 16-aastane.
              -    kui teil on diagnoositud järgmised südamehaigused: aordiklapi või mitraalklapi kitsenemuse
                   tõttu tekkinud kopsuturse ja südamepuudulikkus.
              -    kui teil on maksakahjustus.
              -    kui te olete rase või plaanite rasestuda.

                                                         1


             - kui te kasutate erektsioonihäirete ravimeid, mis sisaldavad (PDE-5 inhibiitorid) nt sildenafiili,
                   tadalafiili või vardenafiili.
              -    kui teil on laktoositalumatus.
              -    kui te lähete silmakae (katarakti) operatsioonile (läätse hägusus), teavitage palun oma silmaarsti
                   enne operatsiooni, kui te kasutate või olete kasutanud Cardura’t. See on vajalik, seetõttu, et
                   Cardura võib põhjustada tüsistusi operatsiooni ajal, mida saab vältida, kui teie silmaarst on
                   selleks ette valmistatud.

              Kui te alustate ravi Cardura’ga võite tunda pearinglust ja nõrkustunnet, mis tuleneb madalast
              vererõhust.

              Võtmine koos teiste ravimitega
              Palun informeerige oma arsti, kui kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.

              Ettevaatlik tuleb olla Cardura manustamisel koos erektsioonihäirete ravimitega (nt sildenafiil,
              tadalafiil, vardenafiil).

              Öelge oma arstile kui te võtate teisi kõrgvererõhuvastaseid ravimeid kuna Cardura võib tugevdada
              nende vererõhku alandavat toimet.

              Võtmine koos toidu ja joogiga
              Ravimit Cardura võib võtta kas hommikul või õhtul. Parim on võtta tablett sisse ühel ja samal kellaajal
              koos veega.

              Rasedus ja imetamine
              Enne ravimi kasutamist pidage nõu oma arstiga.
              Sünnitusealised naised peavad ravi ajal kasutama tõhusaid rasestumisvastaseid vahendeid.
              Imetamise ajal ei tohi Cardura tablette võtta.

              Autojuhtimine ja masinatega töötamine
              Cardura tabletid võivad ravikuuri esimestel päevadel põhjustada peapööritust ja nõrkustunnet.
              Ravi ajal Cardura’ga ärge juhtige autot ega kasutage masinaid või mehhanisme, sest ravim võib
              mõjutada teie reaktsioonikiirust, eriti ravikuuri esimestel päevadel.

              Oluline teave mõningate Cardura koostisainete suhtes
              Tabletid sisaldavad laktoosi. Kui teie arst on teile öelnud, et te ei talu mõningaid suhkruid, pidage
              enne ravimi võtmist nõu oma arstiga.


              3.   KUIDAS CARDURA’T VÕTTA

              Võtke Cardura’t alati täpselt nii, nagu arst on teile rääkinud. Kui te ei ole milleski kindel, pidage nõu
              oma arsti või apteekriga.

              Tavaline annus:
              Algannus on tavaliselt 1 mg üks kord ööpäevas, mida hiljem suurendatakse vajadusel 2…4 mg-ni üks
              kord ööpäevas. Eesnäärme suurenemisest tingitud vaevuste ravimisel võidakse annust suurendada 8
              mg-ni ööpäevas, kõrgvererõhu ravimisel maksimaalselt 16 mg-ni ööpäevas.

              Võtke tablett sisse vastavalt arsti poolt antud ja pakendil toodud juhistele.
              Kõige parem on võtta tablette iga päev ühel ja samal kellaajal, koos piisava hulga veega.

              Kui teil on tunne, et Cardura toime on liiga tugev või liiga nõrk, pidage nõu oma arsti või apteekriga.

              Annustamine eakatel patsientidel
              Eakatel patsientidel võib kasutada tavalisi annuseid.

                                                         2


             Annustamine neeruhaigusega patsientidel
              Annuse kohandamine muutunud neerufunktsiooni tõttu ei ole vajalik, st võib kasutada tavalisi
              annuseid.

              Annustamine maksakahjustusega patsientidel
              Arst määrab teile sobiva annuse lähtudes maksafunktsiooni näitajatest.

              Kui te võtate Cardura’t rohkem kui ette nähtud
              Kui te olete eksikombel võtnud rohkem Cardura tablette kui on teie tavaline ööpäevane annus, siis
              võtke viivitamatult ühendust oma arstiga või pöörduge lähimasse haiglasse.
              Kui üleannustamise tulemusena on tekkinud vererõhu langus, tuleb heita lamavasse asendisse, pea
              ülejäänud kehast allapoole.

              Kui te unustate Cardura’t võtta
              Kui unustate tabletti võtta, võtke see niipea, kui see teile meenub, välja arvatud juhul, kui on aeg võtta
              järgmine annus. Ärge võtke kahekordset annust, kui tablett jäi eelmisel korral võtmata. Järgmine
              tablett võtke ettenähtud ajal.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka Cardura põhjustada kõrvaltoimeid, kuigi kõigil neid ei teki.

              Sagedased kõrvaltoimed (esinevad ühel patsiendil 100-st kuni ühel 10-st)
              -    hingamisteede nakkus, kuseteede nakkus
              -    pearinglus, peavalu, unisus
              -    peapööritus
              -    südame löögisageduse muutused
              -    madal vererõhk
              -    bronhiit, köha, õhupuudustunne, nohu
              -    kõhuvalu, seedehäire, suukuivus, iiveldus
              -    sügelus
              -    seljavalu, lihasevalu
              -    põiepõletik, uriinipidamatus
              -    jõuetus, valu rinnus, gripilaadsed sümptomid, perifeerne turse (vedeliku kogunemine naha alla,
                   nt pahkluude ümber)

              Aeg-ajalt esinevad kõrvaltoimed (esinevad ühel patsiendil 1000-st kuni ühel patsiendil 100-st)
              -    allergiline ravimreaktsioon
              -    isutus, podagra (kusihappe ainevahetushäirest tekkiv haigus), söögiisu suurenemine
              -    agitatsioon (motoorne rahutus), ärevus, depressioon, närvilisus, unetus
              -    aju-veresoonkonna häire, nõrgenenud tundlikkus, minestus, värin
              -    kohin kõrvus või peas
              -    valu rinnus (stenokardia), südamelihase infarkt
              -    ninaverejooks
              -    kõhukinnisus, kõhulahtisus, kõhupuhitus, oksendamine, mao-peensoole põletik
              -    normist erinevad maksafunktsiooni testid
              -    nahalööve
              -    liigesevalu
              -    urineerimise raskenemine, verikusesus, sage urineermine
              -    impotentsus
              -    valu, näoturse
              -    kehakaalu tõus


                                                         3


             Harvad kõrvaltoimed (esinevad rohkem kui ühel patsiendil 10 000-st, kuid vähem kui ühel patsiendil
              1000-st).
              -    lihaskrambid, lihasnõrkus
              -    liigkusesus

              Väga harva esinevad kõrvaltoimed (esinevad vähem kui ühel patsiendil 10 000-st).
              -    valgeliblede vähesus veres, trombotsüütide vähesus veres
              -    pearinglus, väärtundlikkus
              -    nägemise ähmastumine
              -    südame löögisageduse aeglustumine, südame rütmihäired
              -    kuumahood
              -    bronhospasm
              -    sapipais (kolestaas), maksapõletik, kollatõbi
              -    juustekadu, punatähnilisus nahal (purpur), nõgestõbi
              -    urineerimishäire, öine sagedane põietühjendus, suurenenud kuseeritus
              -    rinnanäärmete suurenemine meestel, pikaaegne valulik erektsioon
              -    väsimus, halb enesetunne

              Teadmata sagedus
              -    operatsiooniaegne lõdva iirise sündroom
              -    vastassuunaline seemnepurse

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.   KUIDAS CARDURA’T SÄILITADA

              Hoida laste eest varjatud ja kättesaamatus kohas.

              Hoida temperatuuril kuni 30°C.

              Ärge kasutage Cardura’t pärast kõlblikkusaega, mis on märgitud pakendil. Kõlblikkusaeg viitab kuu
              viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta keskkonda.


              6.   LISAINFO

              Mida Cardura sisaldab

              -    Toimeaine on doksasosiin. Üks tablett sisaldab 1 mg, 2 mg või 4 mg doksasosiini
                   (doksasosiinmesülaadina).
              -    Abiained on laktoosmonohüdraat, magneesiumstearaat, mikrokristalne tselluloos,
                   naatriumlaurüülsulfaat ja naatriumtärklisglükolaat.

              Kuidas Cardua välja näeb ja pakendi sisu

              Cardura, 1 mg - valged ümmargused tabletid
              Cardura, 2 mg- valged piklikud tabletid
              Cardura, 4 mg - valged nelinurksed tabletid

              PVC/fooliumblister.
              30 tabletti blisterpakendis.


                                                         4


             Müügiloa hoidja ja tootja

              Müügiloa hoidja
              Pfizer Europe MA EEIG
              Sandwich
              Kent CT13 9 NJ
              Ühendkuningriik

              Tootja
              Pfizer Manufacturing Deutschland GmbH
              Heinrich-Mack-Strasse 35
              89257 Illertissen
              Saksamaa

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              Pfizer Luxembourg SARL Eesti filiaal
              Pirita tee 20
              10127 Tallinn
              Tel. 6 405 328


              Infoleht on viimati kooskõlastatud oktoobris 2009






























                                                         5
