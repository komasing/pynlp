

                             PAKENDI INFOLEHT: INFORMATSIOON KASUTAJALE

                                       Voltaren Ophtha 0,1%, silmatilgad, lahus
                                       Diclofenac natricum (diklofenaknaatrium)


              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim  on  välja kirjutatud  teile.  Ärge  andke  seda  kellelegi  teisele.  Ravim  võib  olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Voltaren Ophtha ja milleks seda kasutatakse
              2.   Mida on vaja teada enne Voltaren Ophtha kasutamist
              3.   Kuidas Voltaren Ophtha’t kasutada
              4.   Võimalikud kõrvaltoimed
              5    Kuidas Voltaren Ophtha’t säilitada
              6.   Lisainfo


              1.   MIS RAVIM ON VOLTAREN OPHTHA JA MILLEKS SEDA KASUTATAKSE

              Farmakoterapeutiline grupp: Oftalmoloogias kasutatav põletikuvastane aine, ATC-kood: S01BC03

              Voltaren Ophtha sisaldab valuvastase toimega mittesteroidset põletikuvastast ainet
              diklofenaknaatriumi. Diklofenaknaatriumi põhitoimemehhanism on prostaglandiinide sünteesi
              pärssimine.

              Kliiniliste uuringute tulemused näitavad, et diklofenak vähendab kataraktioperatsiooni ajal mioosi ja
              mõnede teiste kirurgiliste silmaoperatsioonide järgselt tekkinud sarvkesta epiteeli kahjustusest tingitud
              silmapõletikku ja valu.

              Diklofenakil ei ole leitud kõrvaltoimeid haavade paranemisele.

              Näidustused
              - Kataraktioperatsiooni järgse silmapõletiku sümptomaatiline ravi.
              - Laserfotorefraktiivkeratektoomia (PRK) ja radiaalse keratotoomia (RK) järgse silmavalu ja
                ebamugavustunde sümptomaatiline ravi.
              - Traumajärgne silmapõletik mittepenetreerunud haavade korral.
              - Kataraktioperatsiooni ajal mioosi tekke vältimine.
              - Tsüstoidse makula turse vältimine pärast katarakti ekstraktsiooni koos läätsede implantatsiooniga.


              2.   MIDA ON VAJA TEADA ENNE VOLTAREN OPHTHA KASUTAMIST

              Ärge kasutage Voltaren Ophtha’t
              - kui te olete ülitundlik (allergiline) diklofenaknaatriumi või mõne Voltaren Ophtha koostisosa suhtes;
              - Voltaren Ophtha on vastunäidustatud patsientidele, kellel atsetüülsalitsüülhape või teised
              mittesteroidsed põletikuvastased ravimid (prostaglandiini sünteesi pärssivad ravimid) on põhjustanud
              astmahoo, nõgestõve või tugeva allergilise nohu. Samasugune tundlikkus võib esineda
              atsetüülsalitsüülhappe, fenüüläädikhappe derivaatide ja teiste mittesteroidsete põletikuvastaste ainete
              suhtes. Seepärast tuleb ettevaatusega ravida patsiente, kellel on varem esinenud tundlikkust eelpool
              nimetatud ainete suhtes;
              - raseduse kolmanda trimestri ajal;

                                                        1


             - silmasisese operatsiooni ajal.

              Eriline ettevaatus on vajalik ravimiga Voltaren Ophtha
              - Silmas  toimivad  mittesteroidsete  põletikuvastaste  ravimite  põletikuvastane  toime  võib  varjatult
                soodustada infektsioosse silmapõletiku arengut. Infektsiooni või selle ohu korral tuleb samaaegselt
                Voltaren Ophtha’ga manustada ka antibiootikume.
              - Kuigi andmed Voltaren Ophtha verejooksu soodustavast  toimest puuduvad, tuleb neid silmatilku
                kasutada ettevaatusega, kui kasutate samal ajal ravimeid, mis võivad pikendada veritsusaega või teil
                on varem olnud probleeme verejooksudega.
              - Silmatilku ei tohi süstida. Samuti ei tohi silmatilku süstida silma sidekesta lähedusse, ega manustada
                vahetult silma eeskambrisse.
              - Ravim sisaldab säilitusainet bensalkooniumkloriidi. Seetõttu ei tohi Voltaren Ophtha’t manustada
                kontaktläätsede kandmise ajal. Kontaktläätsed tuleb enne ravimi manustamist eemaldada ja tagasi
                panna mitte ennem, kui silmatilkade manustamisest on möödas 15 minutit.

              Kasutamine koos teiste ravimitega
              Vajadusel võib  Voltaren  Ophtha’t  kasutada  koos  glükokortikosteroide, antibiootikume või  beeta-
              adrenoblokaatoreid sisaldavate silmatilkadega.
              Palun informeerige oma arsti või apteekrit, kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.

              Rasedus ja imetamine
              Rasedus
              Raseduse esimesel ja teisel trimestril: Loomadel teostatud toksilisuse uuringutes ei ilmnenud mitte
              mingit ohtu lootele, kuid rasedate naistega ei ole kontrollitud kliinilisi uuringuid läbi viidud, mistõttu
              ravimi kasutamine ei ole soovitatav.
              Raseduse kolmandal trimestril: Diklofenaknaatrium võib põhjustada lootel arterioosjuha (ductus
              arteriosus) enneaegset sulgumist ja sünnitegevuse edasilükkumist, seepärast ei soovitata Voltaren
              Ophtha’t raseduse viimasel kolmandikul kasutada.

              Imetamine
              50 mg diklofenaknaatriumi kaetud tablettide suukaudsel manustamisel (vastab Voltaren Ophtha 10
              pudelile) leiti rinnapiimast toimeainet jälgedena. Kuna diklofenaknaatriumi eritub rinnapiima väga
              väikestes kogustes, on kõrvaltoimete ilmnemise tõenäosus imikul väga väike.
              Enne ravimi kasutamist pidage nõu oma arsti või apteekriga.

              Autojuhtimine ja masinatega töötamine
              Kui tunnete, et nägemine on ravimi kasutamise järgselt ähmastunud, siis hoiduge autojuhtimisest või
              teiste liikuvate mehhanismide käsitsemisest.

              Oluline teave mõningate Voltaren Ophtha koostisainete suhtes
              Ravim sisaldab säilitusainet bensalkooniumkloriidi. Seetõttu ei  tohi Voltaren Ophtha’t manustada
              kontaktläätsede kandmise ajal. Kontaktläätsed tuleb enne ravimi manustamist eemaldada ja tagasi
              panna mitte ennem, kui silmatilkade manustamisest on möödas 15 minutit.


              3.   KUIDAS VOLTAREN OPHTHA’t KASUTADA

              Kasutage Voltaren Ophtha’t alati täpselt nii nagu arst on teile rääkinud. Kui te ei ole milleski kindel,
              pidage nõu oma arsti või apteekriga.
              Paikselt silma manustamiseks.

              Täiskasvanud:
              Silmaoperatsioon ja sellega kaasnevad tüsistused
              Enne operatsiooni tilgutada 1 tilk viis korda 3 tunni jooksul silma.
              Pärast operatsiooni 1 tilk 3 korda ööpäevas. Operatsioonile järgnevatel päevadel 1 tilk 3…5 korda
              ööpäevas, ravikuur kestab vastavalt vajadusele.

                                                                                                    2


             Silmavalu ja traumajärgne silmapõletik
              1 tilk 4…6 tunni järel.
              Eeldatavasti tekib operatsiooni järgselt valu, seetõttu tuleks enne operatsiooni tilgutada 1…2 tilka 1
              tunni jooksul ja pärast operatsiooni 1…2 tilka esimese 15 minuti jooksul, edasi 1 tilk 4…6 tunni järel
              3 päeva jooksul.
              Eakad patsiendid: Annus ei vaja muutmist.
              Lapsed: Kliiniliste uuringute ebapiisavate andmete tõttu ei soovitata Voltaren Ophtha’t kasutada üle 2-
              aastastel lastel kõõrsilmsuse operatsiooni korral.

              Silmatilgad on steriilsed kuni avamiseni, seepärast tuleks manustamisel vältida tilguti otsa ja silma või
              silmaümbruse vahelist kontakti, kuna see võib lahust saastada..

              Kahe või enama silmaravimi kasutamisel peab manustamiste vahe olema vähemalt 5 minutit.

              Kui te kasutate Voltaren Ophtha’t rohkem kui ette nähtud
              Voltaren Ophtha üleannustamise kohta andmed puuduvad. Silmatilkade kogemata alla neelamine ei
              kujuta endast mingit ohtu, kuna 5 ml lahust sisaldab ainult 5 mg diklofenaknaatriumi, mis on 3%
              täiskasvanu suukaudsest ööpäevasest annusest. Soovitatav suukaudne ööpäevane annus lastele on 2
              mg/kg kohta.

              Kui te unustate Voltaren Ophtha’t kasutada
              Kui olete unustanud ravimit õigel ajal kasutada, kasutage kohe, kui see teile meenub.
              Ärge võtke kahekordset annust, kui ravim jäi eelmisel korral kasutamata.


              4.   VÕIMALIKUD KÕRVALTOIMED

              Nagu kõik ravimid, võib ka Voltaren Ophtha põhjustada kõrvaltoimeid, kuigi kõigil neid ei teki.

              Kõige sagedamini esineb manustamisjärgset nõrka kipitustunnet silmas, kuid see on mööduv.
              Harvem võib vahetult pärast manustamist esineda sügelustunnet, punetust ja nägemise ähmastumist.
              Pärast pikaajalist ja sagedast manustamist on täheldatud keratitis punctata’t ja silma sarvkesta epiteeli
              kahjustusi.
              Patsiendid, kellel on oht näiteks glükokortikosteroidide  manustamisest või samal ajal  esinevatest
              haigustest põhjustatud (nt  infektsioonid, reumatoidartriidid)  silma  sarvkesta  haavandite tekkele ja
              sarvkesta  õhenemisele,  peaksid  meeles  pidama,  et  diklofenak  võib  soodustada  silma  sarvkesta
              õhenemist ja haavandite teket, mis võib ohustada nägemist. Enamus neist patsientidest raviti pika aja
              vältel.
              Harva võib pärast pikaajalist manustamist esineda hingamishäireid ja astma ägenemist.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.  KUIDAS VOLTAREN OPHTHA’t SÄILITADA

              Hoida laste eest varjatud ja kättesaamatus kohas.
              Hoida temperatuuril kuni 25°C.
              Pärast kasutamist tuleb pudel kohe sulgeda.
              Ravim on kasutuskõlblik 1 kuu jooksul pärast pakendi esmakordset avamist.
              Ärge kasutage Voltaren Ophtha’t pärast kõlblikkusaega, mis on märgitud karbil ja pudelil.

              6.   LISAINFO

              Mida Voltaren Ophtha sisaldab
              -    Toimeaine on diklofenaknaatrium. Silmatilkade 1 ml sisaldab 1 mg diklofenaknaatriumi.


                                                                                                    3


             - Abiained  on   dinaatriumededaat, hüdroksüpropüül-γ-tsüklodekstriin,1M   soolhape,
                   propüleenglükool, trometamool, tüloksapool, süstevesi, säilitusaine: bensalkooniumkloriid 0,05
                   mg/ml.

              Kuidas Voltaren Ophtha välja näeb ja pakendi sisu
              Pakend: tilgutiga 5 ml polüetüleenist pudel.

              Müügiloa hoidja
              Novartis Finland Oy
              Metsänneidonkuja 10
              FIN-02130 Espoo
              Soome

              Tootja
              Novartis Pharma GmbH
              Roonstrasse 25
              90429 Nürnberg
              Saksamaa

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.
              Novartis Pharma Services Inc. Eesti filiaal
              Pärnu mnt. 141
              11314 Tallinn
              Telefon: 663 0810


              Infoleht on viimati kooskõlastatud juunis 2009.



























                                                                                                    4
