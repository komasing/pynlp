

                           PAKENDI INFOLEHT: INFORMATSIOON KASUTAJALE

                                      Sudafed Expectorant, 6 mg/20 mg/ml siirup
                                        Pseudoefedriinvesinikkloriid/guaifenesiin

              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks kasutama
              Sudafed Expectorant siirupit täpselt juhistele vastavalt.
              -  Hoidke infoleht alles, et seda vajadusel uuesti lugeda.
              -  Lisainformatsiooni saamiseks pidage nõu oma apteekriga.
              -  Kui haigussümptomid süvenevad ega leevendu, peate oma arstiga ühendust võtma.
              -  Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
              mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1. Mis ravim on Sudafed Expectorant ja milleks seda kasutatakse
              2. Mida on vaja teada enne Sudafed Expectorant siirupi kasutamist
              3. Kuidas Sudafed Expectorant siirupit kasutada
              4. Võimalikud kõrvaltoimed
              5. Kuidas Sudafed Expectorant siirupit säilitada
              6. Lisainfo


              1.    MIS RAVIM ON SUDAFED EXPECTORANT SIIRUP JA MILLEKS SEDA
              KASUTATAKSE

              Sudafed Expectorant siirupit kasutatakse täiskasvanutel samaaegseks nina limaskesta turse
              vähendamiseks nohu korral ja röga lahtistamiseks ägeda produktiivse köha korral.
              6-12-aastastel lastel kasutatakse Sudafed Expectorant siirupit samaaegseks nina limaskesta turse
              vähendamiseks nohu korral ja röga lahtistamiseks ägeda produktiivse köha korral, kui tavameetmed on
              osutunud ebapiisavaks.
              Ravimis sisalduv pseudoefedriin vähendab nina limaskesta turset. Guaifenesiin on rögalahtistava
              toimega: ta suurendab röga veesisaldust ning vähendab viskoossust, mille tulemusena on röga kergem
              välja köhida.

              2.   MIDA ON VAJA TEADA ENNE SUDAFED EXPECTORANT SIIRUPI KASUTAMIST

              Ärge kasutage Sudafed Expectorant siirupit
              -     Allergia (ülitundlikkuse) korral ravimis sisalduvate toimeainete või ükskõik millise abiaine
                     suhtes,
              -     patsientidel, kes kasutavad (või on viimase 2 nädala jooksul kasutanud) depressioonivastaseid
                     ravimeid, mida tuntakse MAO inhibiitorite (monoamiinioksüdaasi inhibiitorid) nime all,
              -     patsientidel, kes kasutavad antibakteriaalset preparaati furasolidooni, sümpatomimeetilisi
              dekongestante (nohuravimeid) või beeta-blokaatoreid,
              -     patsientidel, kellel on südame-veresoonkonna haigus, sh  kõrgvererõhutõbi,
              -     Patsientidel, kellel on raske neerutalitluse häire, suhkurtõbi, feokromotsütoom,
              hüpertüreoidism (kilpnäärme ületalitlus) või kinnisenurga glaukoom.
              -     alla 6-aastastel lastel.
              Sudafed Expectorant’i ei või manustada koos köhapärssijatega.

              Sudafed Expectorant’i ei tohi kasutada püsiva või kroonilise köha ravimiseks, mis kaasneb nt astma,
              kopsuemfüseemi või suitsetamisega, samuti rohke rögaeritusega köha korral.
              Informeerige arsti enne ravimi manustamist, kui teil on mõni eelnimetatud haigusseisunditest.




                                                         1


             Eriline ettevaatus on vajalik ravimiga Sudafed Expectorant siirup
              kõrge vererõhu, veresooni ummistavate haiguste, kõrgenenud silmasisese rõhu ja eesnäärme
              healoomulise suurenemise korral.
              Lõpetage koheselt Sudafed Expectorant’i kasutamine ning pöörduge arsti poole, kui teil tekib mõni
              järgmistest sümptomitest
              -  hallutsinatsioonid
              -  rahutus
              -  unehäired

              Ravi tuleb koheselt katkestada  ning konsulteerida  arstiga,  kui  köha  kestab  üle 5  päeva, muutub
              tugevamaks või kui köhaga kaasneb palavik, lööve või püsiv peavalu.

              Sudafed Expecxtorant sisaldab värvaineid päikeseloojangukollane (E110) ja erkpunane 4R (E124),
              mis võivad põhjustada allergilisi reaktsioone.

              Sudafed Expectorant sisaldab sahharoosi. Patsiendid, kellel on harvaesinev fruktoositalumatus,
              glükoosi-galaktoosi malabsorbtsioon või sahharaas-isomaltaasi puudulikkus, ei tohi seda ravimit
              kasutada.

              Sudafed Expectorant sisaldab 4,8 vol % etanooli (alkoholi), ehk 379 mg iga 10 ml annuse kohta, mis
              on võrdne 9,6 ml õlle või 4 ml veiniga. Võib olla kahjuliku mõjuga alkohoolikutele. Seda tuleb
              arvesse  võtta  ka  rasedate  või  rinnaga  toitvate  naiste,  laste,  ning  kõrge  riskiga  patsientide
              (maksahaigused, epilepsia) puhul.

              Kasutamine koos teiste ravimitega
              Sudafed Expectorant siirupi samaaegne kasutamine koos monoamiini oksüdaasi (MAO) inhibiitoritega
              (teatud depressioonivastased ravimid), furasolidooni, tritsükliliste antidepressantide, amfetamiini-
              laadsete psühhostimulaatorite ja paikselt veresooni ahendavate ravimitega võib tõsta vererõhku.
              Sudafed Expectorant siirup võib vähendada teatud vererõhuravimite toimet (nt beeta-
              adrenoblokaatorid, metüüldopa jt).
              Kooskasutamine moklobemiidiga võib suurendada hüpertensiivse kriisi ohtu.
              Samaaegne manustamine koos oksütotsiiniga võib tõsta vererõhku.
              Samaaegne manustamine koos südameglükosiididega võib suurendada rütmihäirete riski.
              Tungaltera alkaloidide samaaegne kasutamine võib põhjustada tungalteramürgistuse.

              Antikolinergilised ained: pseudoefedriin võib suurendada antikolinergiliste ravimite (nt tritsükliliste
              antidepressantide) toimet.

              Palun informeerige oma arsti kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.

              Rasedus ja imetamine
              Konsulteerige arsti või apteekriga enne ükskõik millise ravimi kasutamist.
              Raseduse ja rinnaga toitmise ajal tohib ravimit kasutada ainult juhul, kui arst nii soovitab. Kui te olete
              rase, planeerite rasestuda või toidate last rinnaga, informeerige sellest oma arsti.

              Autojuhtimine ja masinatega töötamine
              Sudafed Expectorant siirup ei avalda toimet autojuhtimisele ja masinatega töötamisele.

              3.    KUIDAS SUDAFED EXPECTORANT SIIRUPIT KASUTADA

              Pakend sisaldab mõõtelusikat.
              Täiskasvanud ja üle 12-aastased lapsed:
              10 ml 3...4 korda ööpäevas (maksimaalne ööpäevane annus on 40 ml),
              6…12-aastased lapsed:
              5 ml 3...4 korda ööpäevas (maksimaalne ööpäevane annus 20 ml).


                                                         2


             Sudafed Expectorant on vastunäidustatud alla 6-aastastele lastele.
              6…12-aastastel lastel ei tohiks Sudafed Expectorant’i kasutada ilma arsti vastava ettekirjutuseta üle 5
              päeva. Kui lapse seisund halveneb, tuleb koheselt arsti poole pöörduda.

              Eakad patsiendid võivad kasutada tavalisi täiskasvanu annuseid.
              Ravim manustada soovitavalt pärast sööki. Enne kasutamist loksutada.

              Kui te unustate Sudafed Expectorant siirupit võtta
              Manustage see esimesel võimalusel, kuid ärge võtke korraga kahte annust.
              Haigusnähtude püsimisel konsulteerige arstiga!

              Kui te kasutate Sudafed Expectorant siirupit rohkem kui ette nähtud
              Üleannustamise korral võivad tekkida vererõhu tõus, südamepekslemine, ärrituvus, rahutus,
              värisemine ja krambid.
              Üleannustamise kahtluse korral pöörduge kohe arsti poole. Võtke arsti juurde kaasa ravim või selle
              pakend, et arst teaks, millist ravimit olete manustanud.

              4.    VÕIMALIKUD KÕRVALTOIMED

              Nagu kõik ravimid, võib ka Sudafed Expectorant põhjustada kõrvaltoimeid, kuigi kõigil neid ei teki.
              Sudafed Expectorant siirupi kasutamisel tavaliselt kõrvaltoimeid ei teki või tekivad kergel kujul.
              Pseudoefedriin
              Tõsiseid kõrvaltoimeid pseudoefedriini kasutamisel esineb väga harva.
              Väga harv (<1/10 000)
              Süda ja veresoonkond
                 -  Tahhükardia/ südamekloppimine
                 -  Muud südame rütmihäired ja hüpertensioon
              Kesknärvisüsteem
                 -  Ärrituvus
                 -  Ärevus
                 -  Rahutus
                 -  Erutus
                 -  Unetus
                 -  Hallutsinatsioonid ja paranoilised luulud
              Nahareaktsioonid, kaasa arvatud lööve
              Ülitundlikkusreaktsioonid – võivad ilmneda koos teiste sümpatomimeetikumidega
              Muud nähud
                 -  Iiveldus ja/või oksendamine
                 -  Peavalu
                 -  Kusepeetus

              Guaifenesiin
              Järgmised väga harva esinevad kõrvaltoimed võivad olla seotud guaifenesiini kasutamisega:
              Seedetrakti häired: iiveldus, oksendamine
              Immuunsüsteemi häired: allergilised reaktsioonid.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile.

              5.    KUIDAS SUDAFED EXPECTORANT SIIRUPIT SÄILITADA

              Hoida laste eest varjatud ja kättesaamatus kohas!
              Hoida temperatuuril kuni 25 °C. Hoida originaalpakendis, valguse eest kaitstult. Mitte lasta külmuda.
              Avatud siirup on kasutuskõlblik 28 päeva.
              Pärast pakendil märgitud kõlblikkusaja lõppu mitte kasutada!



                                                         3


             Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.

              6.    LISAINFO

              Mida Sudafed Expectorant sisaldab

              Toimeained on pseudoefedriinvesinikkloriid ja guaifenesiin.
              5 ml siirupit sisaldab 30 mg pseudoefedriinvesinikkloriidi ja 100 mg guaifenesiini.
              Abiained on sahharoos, glütserool, metüülparahüdroksübensoaat (E218),
              propüülparahüdroksübensoaat (E216), 96% etanool, lõhna- ja maitseained (levomentool, metskirsi
              aroom), päikeseloojangukollane (E110), erkpunane 4R (E124) ja puhastatud vesi.

              Kuidas Sudafed Expectorant välja näeb ja pakendi sisu
              Sudafed Expectorant siirup on oranžikas-kollane iseloomuliku lõhnaga siirup.
              Pakend sisaldab 100 ml siirupit keeratava metallkorgiga merevaikkollases klaaspudelis (tüüp III) ning
              kahe otsaga (2,5 ml/5 ml) mõõtelusikat.

              Müügiloa hoidja
              McNeil Products Ltd.
              c/o Johnson & Johnson,
              Foundation Park, Roxborough Way,
              Maidenhead, Berkshire, SL 6 3 UG,
              Ühendkuningriik

              Tootja
              Famar Orléans
              5, avenue de Concyr
              45071 Orléans
              Cedex 2
              Prantsusmaa

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.
              Cilag GmbH International
              Lõõtsa 2
              11415 Tallinn
              Tel: 617 74 20

              Infoleht on viimati kooskõlastatud novembris 2011
















                                                         4
