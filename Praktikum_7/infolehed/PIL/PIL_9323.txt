

                                              PAKENDI INFOLEHT

                  Enne ravimi kasutamist lugege hoolikalt infolehte.
                  -   Hoidke infoleht alles, et seda vajadusel uuesti lugeda.
                  -   Kui teil on lisaküsimusi, pidage nõu oma arsti või apteekriga.
                  -   Ravim on välja kirjutatud teile. Ärge andke seda kellelegi teisele. Ravim võib olla neile
                       kahjulik, isegi kui haigussümptomid on sarnased.
                  -   Kui ükskõik milline kõrvaltoimetest muutub tõsiseks või kui te märkate mõnda
                       kõrvaltoimet, mida selles infolehes ei ole nimetatud, palun rääkige sellest oma arstile
                       või apteekrile.

                  Infolehes antakse ülevaade:
                  1.  Mis ravim on Acyclostad ja milleks seda kasutatakse
                  2.  Mida on vaja teada enne Acyclostad-i kasutamist
                  3.  Kuidas Acyclostad-i kasutada
                  4.  Võimalikud kõrvaltoimed
                  5   Kuidas Acyclostad-i säilitada
                  6.  Lisainfo


                  1.  MIS RAVIM ON ACYCLOSTAD JA MILLEKS SEDA KASUTATAKSE

                  Acyclostad on viirusevastane ravim.

                  Acyclostad-i kasutatakse
                  sageli korduva ohatise ravimiseks näonahal ja huultel.
                  Varane ravi alustamine Acyclostad kreemiga võib takistada ohatise “väljalöömist”. Kui ohatis
                  on juba nahale tekkinud, siis atsikloviir kreemi kasutamine kiirendab paranemisprotsessi.


                  2.  MIDA ON VAJA TEADA ENNE ACYCLOSTAD-i KASUTAMIST

                  Ärge kasutage Acyclostad-i
                  -   kui te olete allergiline (ülitundlik) atsikloviiri, valatsikloviiri või Acyclostad-i mõne
                       abiaine suhtes
                  -   lokaalse ärrituse vältimiseks ei tohi Acyclostad-i aplitseerida limaskestadele (nt
                       suuõõnde, tupe limaskestale ega silma)

                  Eriline ettevaatus on vajalik ravimiga Acyclostad
                  Enne ravi alustamist rääkige kindlasti arstile, kui teil esineb tõsine immuunpuudulikkus (st
                  teie organismi immuunsüsteem on raskelt kahjustatud).

                  Acyclostad-i kasutamine koos teiste ravimitega
                  Palun informeerige oma arsti või apteekrit kui te kasutate või olete hiljuti kasutanud mingeid
                  muid ravimeid, kaasa arvatud ilma retseptita ostetud ravimeid.

                  Seni pole teada koostoimeid ühegi teise ravimiga.

                  Rasedus ja imetamine
                  Enne ravimi kasutamist pidage nõu oma arsti või apteekriga.

                  Rasedus
                  Vähesed kogemused atsikloviiri tablettide kasutamisega raseduse ajal ei ole näidanud mingeid
                  atsikloviiriga seotud toimeid rasedusele ega loote/vastsündinu tervisele. Acyclostad’i tohib
                  raseduse ajal kasutada ainult pärast riski ja kasu hoolikat hindamist.


                 Imetamine
                  Pärast  välispidist  kasutamist  tervele  nahale  on  organismi  imendunud  atsikloviiri  kogus
                  tähtsusetu. Seega kui ema on kasutanud Acyclostad’i, on imetamise teel imikule imenduv
                  annus väike. Acyclostad’i kasutamisel imetamise perioodil tuleb vältida imiku kokkupuudet
                  ravitavate kehapiirkondadega.

                  Autojuhtimine ja masinatega töötamine
                  Seni ei ole teada mingeid toimeid autojuhtimise ja masinate kasutamise võimele.

                  Oluline teave mõningate Acyclostad’i koostisainete kohta
                  Tsetüülalkohol võib põhjustada lokaalset nahaärritust (nn kontaktdermatiiti).
                  Propüleenglükool võib põhjustada nahaärritust.


                  3.  KUIDAS ACYCLOSTAD-i KASUTADA

                  Kui te ei ole milleski kindel, pidage nõu oma arsti või apteekriga.

                  Tavaline annus on:
                  Aplitseerige õhuke kiht kreemi infitseeritud nahapiirkonnale 5 korda ööpäevas, iga 4 tunni
                  järel.

                  Kasutamisjuhis
                  Kasutage vatitampooni, millele võtate niipalju kreemi kui infitseeritud piirkonna/piirkondade
                  katmiseks vajalik. Acyclostad-i aplitseerimisel jälgige, et te ei kata ainult herpes-infektsiooni
                  nähtavate sümptomitega (villid, turse, punetus) piirkondi, vaid ka nendega külgenevaid alasid.
                  Kui te aplitseerite Acyclostad-i käega/kätega, siis peske käsi kindlasti põhjalikult nii enne kui
                  pärast kreemi nahale kandmist, vältimaks kahjustatud nahapiirkondade täiendavat
                  infitseerimist (nt bakterite jms mikroorganismidega) ja/või viiruse ülekandumist muudele,
                  seni infitseerimata limaskestadele või nahapiirkondadele.

                  Tähelepanu!
                  Parimate ravitulemuste saamiseks tuleks ravi Acyclostad-iga alustada võimalikult vara, st
                  niipea kui märkate herpese esimesi sümptomeid (kipitustunne, sügelus, ebamugavus,
                  punetus). Kui villid on juba koorikuga kaetud või paranenud, siis ei ole viirusevastasest ravist
                  Acyclostad’iga enam mingit kasu.

                  Kasutuse kestus
                  Tavaliselt kestab ravi 5 päeva, kuid selle kestus võib individuaalselt erineda ning jätkuda seni,
                  kuni villikesed on kattunud koorikuga või saabunud täielik paranamine. Siiski ravi ei tohi
                  kesta üle 10 päeva.

                  Palun konsulteerige arsti või apteekriga, kui teile tundub, et Acyclostad’i toime on liiga tugev
                  või liiga nõrk.

                  Kui te unustate Acyclostad-i kasutada
                  Kui te ei saa õigel ajal ohatist määrida, tehke seda esimesel võimalusel ning jätkake ravi nagu
                  enne (ärge aplitseerige kreemi sagedamini ega paksema kihina kui tavaliselt).

                  Kui te lõpetate Acyclostad’i kasutamise
                  Teie ravi õnnestumiseks on oluline, et te kasutaksite Acyclostad’i piisavalt pika ajaperioodi
                  jooksul (vt ka: Kuidas Acyclostad’i kasutada).

                  Kui teil on lisaküsimusi selle ravimi kasutamise kohta, pidage nõu oma arsti või apteekriga.


                 4.VÕIMALIKUD KÕRVALTOIMED

                  Nagu kõik ravimid, võib ka Acyclostad põhjustada kõrvaltoimeid, kuigi kõigil neid ei teki.
                  Kõrvaltoimete esinemissageduse hindamiseks kasutati järgnevaid sagedusastmeid:

                  Väga sageli:    rohkem kui 1-l 10 patsiendi seast

                  Sageli:         vähem kui 1-l 10-st, kuid rohkem kui 1-l 100 patsiendi seast

                  Aeg-ajalt:      vähem kui 1-l 100-st, kuid rohkem kui 1-l 1 000 patsiendi seast

                  Harva:          vähem kui 1-l 1 000-st, kuid rohkem kui 1-l 10 000 patsiendi seast

                  Väga harva:     10 000 patsiendist kõige rohkem 1-l

                  Teadmata:       olemasoleva info baasil ei saa tuvastada

                  Naha ja nahaaluskoe kahjustused
                  Aeg-ajalt: Acyclostad võib põhjustada ajutist kipitus- või kirvendustunnet ravitavas
                  nahapiirkonnas. Vahel on täheldatud Acyclostad-iga ravitava naha punetust, kuivust ja
                  ketendust.

                  Harva: punetus, allergilised nahareaktsioonid (kontaktdermatiit). Enamikul juhtudest, mil
                  teostati allergoloogiline testimine, osutusid nahareaktsiooni põhjuseks pigem kreemi aluse
                  farmatseutilised abiained kui toimeaine atsikloviir. Kui ülal nimetatud kõrvaltoimed on selgelt
                  väljendunud ning hõlmavad ka kreemiga mitteravitud piirkondi, võib teil esineda
                  kontaktdermatiit. Rääkige sellest arstile.

                  Immuunsüsteemi häired
                  Väga harv: Varajast tüüpi ülitundlikkusreaktsioonid, sh angioödeem (raske allergiline
                  reaktsioon, mis põhjustab näo või kõri turset).

                  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                  mida selles infolehes ei ole nimetatud, palun rääkige sellest oma arstile või apteekrile.


                  5.    KUIDAS ACYCLOSTAD-i SÄILITADA

                  Hoida laste eest varjatud ja kättesaamatus kohas.

                  Hoida temperatuuril kuni +25° C.
                  Pärast avamist kasutada 12 kuu jooksul.

                  Ärge kasutage Acyclostad-i pärast kõlblikkusaega, mis on märgitud tuubil ja karbil.
                  Kõlblikkusaeg viitab kuu viimasele päevale.

                  Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                  apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                  keskkonda.


                  6.  LISAINFO

                  Mida Acyclostad sisaldab
                  Toimeaine on: atsikloviir


                 1 g kreemi sisaldab 50 mg atsikloviiri.

                  Abiained on:
                  dimetikoon, makrogoolglütseroolstearaat, tsetüülalkohol, vedel parafiin, propüleenglükool,
                  valge vaseliin, puhastatud vesi.

                  Kuidas Acyclostad välja näeb ja pakendi sisu
                  Valge homogeenne kreem
                  Üks originaalpakend sisaldab 2 g kreemi.

                  Müügiloa hoidja:
                  STADA Arzneimittel AG
                  Stadastrasse 2-18
                  D-61118 Bad Vilbel
                  Saksamaa

                  Tootja:
                  STADA Arzneimittel AG
                  Stadastrasse 2-18
                  D-61118 Bad Vilbel
                  Saksamaa

                  Lisaküsimuste  tekkimisel  selle  ravimi  kohta  pöörduge  palun  müügiloa  hoidja  kohaliku
                  esindaja poole.

                  Almar Sehver
                  Tartu mnt 16
                  10117 Tallinn
                  tel 6605910
                  almar@aaa.ee.

                  Infolehe viimane kaasajastamine: oktoober 2010

                  Infoleht on viimati kooskõlastatud: mais 2011
