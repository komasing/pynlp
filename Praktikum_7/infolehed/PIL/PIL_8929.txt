

                             PAKENDI INFOLEHT: INFORMATSIOON KASUTAJALE

                                         Nootropil 200 mg/ml infusioonilahus

                                                    Piratsetaam

              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Nootropil ja milleks seda kasutatakse
              2.   Mida on vaja teada enne Nootropili kasutamist
              3.   Kuidas Nootropili kasutada
              4.   Võimalikud kõrvaltoimed
              5    Kuidas Nootropili säilitada
              6.   Lisainfo


              1.    MIS RAVIM ON NOOTROPIL JA MILLEKS SEDA KASUTATAKSE

              Nootropili kasutatakse täiendava ravimina kortikaalse müokloonuse korral. Selle haiguse puhul
              põhjustab närvisüsteem inimesel tahtmatuid sundliigutusi, mis väljendub eriti käte ja jalgade lihaste
              korduvates ja kiiretes tõmblustes.
              Nootropil 200 mg/ml infusioonilahuse toimeaineks on piratsetaam, mis stimuleerib aju ainevahetust ja
              kesknärvisüsteemi.


              2.    MIDA ON VAJA TEADA ENNE NOOTROPILI KASUTAMIST

              Ärge kasutage Nootropili
              -  kui te olete allergiline (ülitundlik) piratsetaami, teiste, muud toimeainet sisaldavate, ent samasse
                 ravimiklassi kuuluvate ravimite või Nootropili mõne koostisosa suhtes;
              -  kui teil on aju verejooks või verevalum (hemorraagia);
              -  kui teil on väga raske neeruhaigus (kreatiniini kliirens alla 20 ml/min);
              -  kui teil on Huntingtoni tõbi (teatud päritav kesknärvisüsteemi haigus).

              Eriline ettevaatus on vajalik ravimiga Nootropil
              -  kui teil on verehüübimishäired, ebatavaline verejooks ja/või verevalum, oht verejooksule (nt mao-
                 soolehaavand), varem esinenud ajuinfarkt, eelseisev suur plaaniline operatsioon (k.a hambaravis)
                 või kui te kasutate vere hüübimist takistavaid ravimeid;
              -  kui teil on neerufunktsiooni puudulikkus, määrab teie arst sellele vastavalt Nootropili väiksema
                 annuse;
              -  kui te olete eakas ja vajalik on pikaajaline ravi, teostab teie arst regulaarselt vajalikud analüüsid ja
                 vajadusel määrab Nootropili väiksema annuse;
              -  ravi Nootropiliga ei tohi lõpetada järsku, sest müokloonusega patsiendil võib see esile kutsuda
                 haiguse taaspuhkemist või võõrutuskrampe.

              Kasutamine koos teiste ravimitega
              Samaaegsel Nootropili ja kilpnäärme hormoonide kasutamisel võivad ilmneda kõrvaltoimed, nagu
              näiteks segasus, ärrituvus, unehäired.
              Nootropil võib tugevdada vere hüübimist takistavate ravimite toimet.


             Nootropil ei mõjuta krambivastaste ravimite (näiteks karbamasepiin, fenütoiin, fenobarbitaal ja
              valproaadid) toimet.

              Palun informeerige oma arsti või apteekrit, kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.

              Nootropili kasutamine koos toidu ja joogiga
              Puuduvad andmed kahjulikest koostoimetest alkoholiga.

              Rasedus ja imetamine
              Enne ravimi kasutamist pidage nõu oma arsti või apteekriga.
              Nootropili ei tohi kasutada raseduse ajal, välja arvatud juhul, kui see on hädavajalik. Selle üle otsustab
              teie arst.
              Piratsetaam eritub rinnapiima. Piratsetaami ei tohi kasutada rinnaga toitmise ajal. Rinnaga toitmine
              tuleb katkestada, kui alustatakse ravi piratsetaamiga.
              Informeerige arsti, kui te olete rase, planeerite rasestuda või toidate last rinnaga.

              Autojuhtimine ja masinatega töötamine
              Arvestades individuaalseid erinevusi võib ravi alguses ja annuse suurendamisel esineda kerget unisust
              või teisi kesknärvisüsteemi mõjutavaid kõrvaltoimeid. Nendel juhtudel olge ettevaatlik täpsust
              nõudvate tööoperatsioonide sooritamisel, tööl tööpinkidel ja auto juhtimisel.

              Oluline teave mõningate Nootropili koostisainete suhtes
              Nootropil infusioonilahus sisaldab umbes 19 mmol (ehk umbes 445 mg) naatriumi 24 g piratsetaami
              kohta (vastab 120 ml Nootropil infusioonilahusele). Sellega tuleb arvestada kontrollitud
              naatriumisisaldusega dieedil olevate patsientide puhul.


              3.   KUIDAS NOOTROPILI KASUTADA

              Nootropil 200 mg/ml infusioonilahus on haiglas kasutatav ravim. Seepärast manustatakse seda teile
              väljaõppinud meditsiinipersonali poolt haiglas. Arst määrab teile manustatava ravimi koguse, sageduse
              ja kestvuse lähtuvalt teie seisundist.
              Nootropil 200 mg/ml infusioonilahus on mõeldud manustamiseks veresoonde ja ööpäevane annus
              manustatakse teile 24 tundi kestva veenisisese infusioonina.

              Eakad patsiendid: eakatel patsientidel võib olla vajalik annuse vähendamine. Vajadusel määrab arst
              väiksema annuse.

              Neerufunktsiooni kahjustusega patsiendid: neerufunktsiooni kahjustusega patsientidel on vajalik
              annuse vähendamine. Väiksema annuse määrab arst.

              Maksafunktsiooni kahjustusega patsiendid: ainult maksafunktsiooni kahjustusega patsientidel ei ole
              annuse vähendamine vajalik.

              Kui teile manustatakse Nootropili rohkem kui ette nähtud
              Ravi on peamiselt sümptomaatiline, haiglas võidakse teile vajadusel teha hemodialüüs.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka Nootropil põhjustada kõrvaltoimeid, kuigi kõigil neid ei teki.
              Kõrvaltoimete esinemissagedust defineeritakse järgmiselt:
              väga sage (esineb rohkem kui ühel kasutajal 10-st);
              sage (esineb 1-10 kasutajal 100-st);


             aeg-ajalt (esineb 1-10 kasutajal 1000-st);
              harv (esineb 1-10 kasutajal 10 000-st);
              väga harv (esineb vähem kui ühel kasutajal 10 000-st);
              teadmata (ei saa hinnata olemasolevate andmete alusel).

              Sagedased kõrvaltoimed
              Liiga kiire lihastalitlus (hüperkineesia), kehakaalu tõus, närvilisus.
              Aeg-ajalt esinevad kõrvaltoimed
              Unisus, depressioon, jõuetus.
              Harva esinevad kõrvaltoimed
              Valu süstekohal, trombveenipõletik, palavik või vererõhu langus veenisisese manustamise järgselt.
              Teadmata sagedusega esinevad kõrvaltoimed
              Kalduvus verejooksu ja/või verevalumi tekkeks, pearinglus, kõhuvalu, ülakõhuvalu, kõhulahtisus,
              iiveldus, oksendamine, anafülaktiline reaktsioon, ülitundlikkus, koordineerimata liigutused,
              tasakaaluhäired, epilepsia süvenemine, peavalu, unetus, ärritus, rahutus, hallutsinatsioonid, turse,
              nahapõletik, punetus, nõgestõbi.
              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.    KUIDAS NOOTROPILI SÄILITADA

              See ravimpreparaat ei vaja säilitamisel eritingimusi.
              Hoida laste eest varjatud ja kättesaamatus kohas.

              Ärge kasutage Nootropili pärast kõlblikkusaega, mis on märgitud pakendil. Kõlblikkusaeg viitab kuu
              viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta keskkonda.

              6.   LISAINFO

              Mida Nootropil sisaldab

              -    Toimeaine on piratsetaam. Iga ml Nootropil infusioonilahust sisaldab 200 mg piratsetaami.
              -    Abiained on: naatriumatsetaat, jää-äädikhape, naatriumkloriid, süstevesi.

              Kuidas Nootropil välja näeb ja pakendi sisu
              Nootropil 200 mg/ml infusioonilahus on selge värvitu lahus.
              60 ml infusioonilahust on kummist sulguriga värvitus klaaspudelis, pakendis on 1 pudel.

              Müügiloa hoidja:
              UCB Pharma Oy Finland
              Itsehallintokuja 6
              FI-02600 Espoo
              Soome

              Tootja:
              Aesica Pharmaceuticals S.r.l.
              Via Praglia 15
              I-10044 Pianezza (TO)
              Itaalia

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:
              OÜ Medfiles
              Vasara 50


             50113 Tartu
              Telefon 730 5415
              Faks 730 5401

              Infoleht on viimati kooskõlastatud septembris 2011.



              Järgnev informatsioon on mõeldud ainult meditsiinipersonalile või tervishoiutöötajale:

              Nootropil 200 mg/ml infusioonilahus
                      60 ml infusioonilahust sisaldab 12 g piratsetaami.
              Lisainformatsiooniks vaata ravimi omaduste kokkuvõtet.
              Näidustus: täiendava ravimina kortikaalse müokloonuse korral.

              Annused ja manustamisviis
              Tavaline annus ravi alguses on 7,2 g piratsetaami ööpäevas, mis vastab 36 ml Nootropil 200 mg/ml
              infusioonilahusele. Annust suurendatakse 4,8 g võrra (vastab 24 ml Nootropil 200 mg/ml
              infusioonilahusele) ööpäevas iga 3 või 4 päeva järel.
              Maksimaalne ööpäevane annus on 24 grammi piratsetaami, mis vastab 120 ml Nootropil 200 mg/ml
              infusioonilahusele.
              Päevase annuse veeniinfusioon peab kestma 24 tundi.

              Piratsetaam sobib kokku (füüsikalis-keemiline kokkusobivus) järgmiste lahustega:
              5%, 10%, 20% glükoos;
              5%, 10%, 20% fruktoos;
              0,9% naatriumkloriid;
              dekstraan 40 (10% 0,9% NaCl lahuses);
              Ringeri lahus;
              20% mannitool.

              Annuse kohandamine eakatel patsientidel
              Vanemaealistel, kellel on häiritud neerufunktsioon, tuleb kasutada individuaalselt kohandatud annust.
              Pikemaajalise ravi korral eakatel patsientidel tuleb kontrollida regulaarselt kreatiniini kliirensit.
              Annuse kohandamine neerufunktsiooni kahjustusega patsientidel:
              Ööpäevane annus sõltub neerufunktsioonist. Kohandada annust vastavalt järgnevale tabelile. Tabeli
              kasutamiseks  tuleb  arvestada  patsientide  kreatiniini  kliirensit  (CLcr)  ml/min  seerumi  kreatiniini
              (mg/dl) järgi, kasutades järgnevat valemit:
              CLcr= [140 – vanus(aastates)] x kaal (kg) (x 0,85 naistel)
                      72 x seerumi kreatiniin (mg/dl)
              Grupp                  Kreatiniini kliirensAnnused ja sagedus
                                          (ml/min)
              Normaalne           >80                   Tavaline annus jagatuna 2...4 annuseks
              Kerge               50...79               2/3 tavaannusest, 2 või 3 annusena
              Keskmine            30...49               1/3 tavaannusest, 2 annusena
              Raske               <30                   1/6 tavaannusest ühekordse annusena
              Terminaalne         –                     Vastunäidustatud
              neeruhaigus


              Annuse kohandamine maksafunktsiooni kahjustusega patsientidel:
              Ainult maksafunktsiooni kahjustuse korral ei ole vaja annuseid korrigeerida. Maksafunktsiooni ja
              neerufunktsiooni kahjustusega patsientidel on vajalik annuse kohandamine.
