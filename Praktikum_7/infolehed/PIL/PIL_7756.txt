

                             PAKENDI INFOLEHT: INFORMATSIOON KASUTAJALE

                                      FEIBA 500 Ü, süstelahuse pulber ja lahusti
                                      FEIBA 1000 Ü, süstelahuse pulber ja lahusti
                                      Faktor VIII inhibiitorist möödaminev aktiivsus

                 Enne ravimi kasutamist lugege hoolikalt infolehte.
                 •  Hoidke infoleht alles, et seda vajadusel uuesti lugeda.
                 •  Kui teil on lisaküsimusi, pidage palun nõu oma arsti või apteekriga.
                 •  Ravim on välja kirjutatud Teile. Ärge andke seda kellelegi teisele. Ravim võib olla neile
                     kahjulik, isegi kui haigussümptomid on sarnased.
                 •  Kui te märkate mõnda kõrvaltoimet, mida ei ole nimetatud selles infolehes või te märkate, et
                     ükskõik milline kõrvaltoimetest muutub tõsiseks, rääkige sellest oma arstile või apteekrile.


                 Infolehes antakse ülevaade:
                 1.   Mis ravim on FEIBA ja milleks seda kasutatakse.
                 2.   Mida on vaja teada enne FEIBA kasutamist.
                 3.   Kuidas FEIBA`t kasutada.
                 4.   Võimalikud kõrvaltoimed
                 5.   Kuidas FEIBA`t säilitada
                 6.   Lisainfo


                 1. MIS RAVIM ON FEIBA JA MILLEKS SEDA KASUTATAKSE

                 FEIBA on inimese plasmast valmistatud preparaat, mis aitab verel hüübida ka juhul kui inimese
                 enda hüübimisfaktoreid on vähe või need puuduvad. FEIBA’t kasutatakse verehüübimishäirete
                 raviks inhibiitorigahemofiiliaA  või  omandatud  faktor VIII  inhibiitoritekorral.


                 2. MIDA ON VAJA TEADA ENNE FEIBA KASUTAMIST

                 Rääkige oma arstile, kui teil on mistahes allergiaid.
                 Rääkige oma arstile, kui olete madala naatriumisisaldusega dieedil.

                 Ärge kasutage FEIBA’t
                     - kui olete ülitundlik (allergiline) FEIBA toimeaine või mõne koostisosa suhtes.

                 Järgmistel  juhtudel  võite  te  FEIBA’t  kasutada  vaid  juhul,  kui  ükski  teine  vere  hüübimist
                 soodustav ravi teid ei aita, sh kui teil on suur inhibiitori tiiter, eluohtlik hemorraagia (verejooks)
                 või suurenenud veritsusrisk (sh trauma- või operatsioonijärgselt).

                 Kui teil  on  dissemineeritud intravaskulaarne  koagulatsioon  (DIK, fibriinkaotussündroom,  so
                 üldine vere hüübimissüsteemi häire, mille korral hüübib veri soone siseselt ja põhjustab seeläbi
                 hüübimisfaktorite  defitsiidi,  mis  omakorda  toob  kaasa  suurenenud  riski  verejooksudeks).
                 Suurenenud  risk  DIK  tekkeks  on  nendel  patsientidel,  kelle  laboratoorsed  analüüsid  ja/või
                 kliinilised sümptomid viitavad maksakahjustusele.
                     - kui teil südamekoronaarhaigus, äge tromboos ja/või embolism.


                Eriline ettevaatus on vajalik ravimiga FEIBA
                     - kui teil tekib mõni järgnevatest sümptomitest:
                           o  erüteem (nahaverevus)
                           o  nahalööve
                           o  nõgeslööve (urtikaaria)
                           o  sügelemine
                           o  huulte ja keele turse
                           o  vilistav hingamine
                           o  pigistustunne rinnus
                           o  halb enesetunne
                           o  peapööritus
                           o  järsk vererõhu langus

                     Kui teil tekib mõni loetletud sümptomitest, katkestage infusioon koheselt ja pöörduge oma
                     arsti poole. Loetletud sümptomid võivad viidata anafülaktilisele šokile. Rasked sümptomid
                     nõuavad kiiret esmaabi.
                     Patsientidele, kellel kahtlustatakse ülitundlikkust toimeaine või mõne selle koostisosa suhtes,
                     määrab arst FEIBA-t uuesti ainult pärast hoolikat taasmanustamisest oodatava kasu ja riski
                     kaalumist ja/või juhul, kui muu ennetava ravi või alternatiivsete ravimitega ei ole reaktsiooni
                     oodata.

                     - kui teile on määratud madala soolasisaldusega dieet. FEIBA (500 Ü ja 1000 Ü) sisaldab
                        ligikaudu 80 mg naatriumit viaali kohta.
                     - kui teil tekivad suured muutused vererõhus või pulsikiiruses, hingamisraskus, köha või
                        valu rinnas. Katkestage infusioon koheselt ja pöörduge oma arsti poole. Teie arst algatab
                        vajaliku uuringu ja ravi.

                     Ravi  ajal  FEIBA-ga on  esinenud  trombootilisi ja trombemboolilisi sündmusi, sealhulgas
                     dissemineeritudintravaskulaarsetkoagulatsiooni (DIK),  venoosset   tromboosi,
                     kopsuembooliat,  müokardiinfarkti  ja  insulti.  Ravi  puhul  FEIBA  suurte  annustega  võib
                     trombootiliste ja trombembooliliste sündmuste risk tõusta.

                     Et  tegemist  on inimverest valmistatud  tootega,  siis  ei  saa  selle manustamisel  täielikult
                     välistada haigustekitajate ülekandumise võimalust.
                     Inimplasmast toodetud preparaate regulaarselt või korduvalt saavatel isikutel on soovitatav
                     lasta end vaktsineerida (A- ja B-hepatiidi vastu).

                     Iga kord, kui teile manustatakse FEIBA’t, peaksite registreerima preparaadi nime ja partii
                     numbri. See on vajalik kasutatud partiide üle arvestuse pidamiseks.

                 Kasutamine koos teiste ravimitega
                 Palun informeerige oma arsti, kui te kasutate või olete hiljuti kasutanud mingeid muid ravimeid,
                 kaasa arvatud ilma retseptita ostetud ravimeid.
                 FEIBA’t ei tohi manustada koos antifibrinolüütiliste ainetega, sh epsilon-aminokaproonhappega.
                 Kui teile on vajalik ravi mõlema preparaadiga, tuleb nende manustamiste vahele jätta vähemalt 6-
                 tunnine intervall.
                 Sarnaselt teiste vere hüübimisfaktoritega, ei tohi FEIBA’t enne manustamist teiste ravimitega või
                 lahustitega segada, kuna see võib mõjutada ravimi efektiivsust ja ohutust. Enne ja pärast FEIBA
                 infusiooni on soovitatav venoosset juurdepääsu isotoonilise füsioloogilise lahusega loputada.

                 Rasedus ja imetamine


                Enne ravimi kasutamist pidage nõu oma arsti või apteekriga.
                 Teie arst otsustab, kas te võite FEIBA’t raseduse ja imetamise ajal kasutada. Kuna raseduse ajal
                 suureneb tromboosi tekke risk, tuleb FEIBA’t manustada ainult hoolika meditsiinilise järelvalve
                 all ja äärmisel vajadusel.

                 Autojuhtimine ja masinatega töötamine
                 Ei ole teada, et FEIBA mõjutaks autojuhtimise ja masinate käsitsemise võimet.


                 3. KUIDAS FEIBA’T KASUTADA

                 Valmistage külmkuivatatud FEIBA pulbrist ja kaasasolevast süsteveest lahus ning manustage see
                 veenisiseselt.
                 Kasutage FEIBA’t alati nii nagu arst on teile rääkinud. Kui te ei ole milleski kindel, pidage nõu
                 oma arsti või apteekriga.
                 Teie  arst  on  määranud  annuse  ja  manustamisintervallid  isiklikult  teile,  arvestades  vere
                 hüübimishäire  raskust,  veritsuse  asukohta  ja  ulatust,  teie  üldseisundit  ning  reaktsiooni
                 preparaadile. Ärge muutke arsti poolt määratud annust ning ärge katkestage ise ravimi kasutamist.
                 Pöörduge oma arsti või apteekri poole kui tunnete, et FEIBA toime on liiga tugev või liiga nõrk.
                 Enne manustamist soojendage ravim vajaduse korral toa- või kehatemperatuurini.
                 FEIBA lahus tuleb valmistada vahetult enne manustamist. Lahus tuleb seejärel koheselt kasutada
                 (preparaat ei sisalda säilitusaineid).
                 Keerake õrnalt, kuni kogu pulber on lahustunud. Veenduge, et FEIBA on täielikult lahustunud;
                 vastasel juhul pääseb vähem FEIBA ühikuid läbi seadme filtri.
                 Hägused või osakesi sisaldavad lahused tuleb nõuetekohaselt hävitada.
                 Ärge kasutage avatud pakendeid  uuesti. Lahuse valmistamiseks  kasutage  ainult pakis  olevat
                 lahustit (steriilset süstevett) ja vahendeid. Ärge kasutage toodet, mille steriilsus või pakend on
                 kahjustatud või kui on muid märke, et toode on kasutamiseks kõlbmatu.
                 Hävitage ravimijääk ja jäätmed nõuetekohaselt.

                 Pulbrist süstelahuse valmistamine
                 Kogu protseduuri vältel tuleb kasutada aseptilist tehnikat.
                 1.  Vajaduse korral soojendage avamata lahustiviaal (steriliseeritud süstevesi) toatemperatuurini,
                     näit. kasutades mõne minuti vältel steriilset veevanni (maksimaalselt +37 °C).
                 2.  Eemaldage  kontsentraadi-  ja  lahustipudelitelt  kaitsekaaned  (Joon.  A)ja  desinfitseerige
                     mõlema pudeli kummikorgid.
                 3.  Eemaldage kaitsekate  kaasasoleva  ülekandenõela ühelt otsalt  seda pöörates ja  tõmmates
                     (Joon. B). Viige paljastatud nõel läbi lahusti viaali kummikorgi (Joon. C).
                 4.  Eemaldage kaitsekate ülekandenõela teisest otsast, puudutamata selle katmata otsa.
                 5.  Pöörake  lahusti  viaal  kontsentraadi  viaali  kohale  ja  viige  ülekandenõela  vaba  ots  läbi
                     kontsentraadi viaali kummikorgi (Joon. D). Tõmmatakse lahusti vaakumi abil kontsentraadi
                     viaali.
                 6.  Eraldage viaalid teineteisest, eemaldades nõela kontsentraadi viaalist (Joon. E). Lahustumise
                     kiirendamiseks loksutage või keerutage kontsentraadi viaali ettevaatlikult.
                 7.  Pärast kontsentraadi täielikku lahustumist tuleb vahu eemaldamiseks torgata viaali kaasasolev
                     õhutusnõel (Joon. F). Tõmmake õhutusnõel välja.

                  Manustamine:

                 Kogu protseduuri vältel tuleb kasutada aseptilist tehnikat.


                1. Eemaldage kaitsekate kaasasolevalt filternõelalt, seda keerates ja tõmmates, ning sobitage nõel
                 steriilsele ühekordseks kasutamiseks mõeldud süstlale. Tõmmake lahus süstlasse (Joon. G).
                 2.  Eemaldage  süstlalt  filternõel  ja  süstige  lahus  aeglaselt  veeni  kaasasoleva  tiivakestega
                 infusioonikomplekti abil (või kaasasoleva ühekordse nõelaga).












                 Joon.A             Joon.B         Joon.C  Joon.D    Joon.E      Joon.F   Joon.G

                 Ei tohi ületada süste/infusioonikiirust 2 Ü/kg/min.
                 Kui te ei kasuta  FEIBA-ga kaasasolevaid  abivahendeid,  ärge unustage kasutamast vajalikke
                 filtreid, mille poori läbimõõt on vähemalt 149 mikromeetrit.

                 Registreerige preparaadi manustamine kaasasoleval iseliimuval etiketil.

                 Kui te manustate FEIBA’t rohkem kui ette nähtud
                 Teavitage sellest koheselt arsti. FEIBA üleannustamine võib suurendada kõrvaltoimete riski nagu
                 trombembolism (verehüüvete teke, mis uhutakse vereringesse), fibriinkaotussündroom (DIK) või
                 südameinfarkt.


                 4. VÕIMALIKUD KÕRVALTOIMED

                 Nagu kõik ravimid, võib ka FEIBA põhjustada kõrvaltoimeid, kuigi kõigil neid ei teki.
                 Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                 mida selles infolehes ei ole nimetatud, palun rääkige sellest oma arstile või apteekrile.

                 Allpool toodud kõrvaltoimetest on teatatud kas turuletulekujärgse järelevalve või kliiniliste
                 uuringute käigus.

                 Vere ja lümfisüsteemi häired: dissemineeritud intravaskulaarne koagulatsioon (DIK), inhibiitori
                 tiitri suurenemine
                 Immuunsüsteemi  häired:  ülitundlikkusreaktsioonid  kuni  allergilise  šokini  (anafülaksia),
                 allergilised reaktsioonid, nõgeslööve üle keha (urtikaaria).
                 Närvisüsteemi häired: jäsemete tundetus (hüpoesteesia), ebanormaalsed või vähenenud aistingud
                 (paresteesia),  insult  (trombootiline,  embooliline  insult),  peavalu,  unisus  (somnolentsus),
                 pearinglus, maitsetundlikkuse muutus (düsgeusia)
                 Südame häired: südameinfarkt, südamepekslemine (tahhükardia)
                 Vaskulaarsed  häired:  trombide  moodustumine  ja  vereringesse  sattumine  (trombemboolilised
                 sündmused), vererõhu langus (hüpotensioon), vererõhu tõus (hüpertensioon), nahapunetus


                Respiratoorsed, rindkere ja mediastiinumi häired: kopsuarteri obstruktsioon (kopsuemboolia),
                 õhuteede konstriktsioon (bronhospasm), hingeldus, köha, hingamisraskused (düspnoe)
                 Seedetrakti häired: oksendamine, kõhulahtisus, ebamugavustunne kõhus, halb enesetunne
                 (iiveldus)
                 Naha ja nahaaluskoe kahjustused: näo tundetus, näo, keele ja huulte turse (angioödeem), kogu
                 keha nõgeslööve (urtikaaria), sügelus (pruritus), lööve
                 Üldised häired ja manustamiskoha reaktsioonid: valu süstekohal, üldine ebamugavustunne,
                 kuumatunne, külmavärinad, palavik, valu rindkeres, ebamugavustunne rindkeres
                 Uuringud: vererõhu langus

                 Kiire intravenoosne süst või infusioon võib tekitada valu, näo ja jäsemete tundetust ning vererõhu
                 langust.

                 FEIBA  ööpäevase  maksimaalse  annuse  ületamisel  ja/või  pikaajalisel  manustamisel  ning
                 trombembolismi riskiga patsientidel on Feiba manustamise järgselt esinenud infarkti.


                 5. KUIDAS FEIBA`T SÄILITADA

                 Hoida laste eest varjatud ja kättesaamatus kohas.
                 Säilitada temperatuuril 2°C kuni 8°C (külmkapis). Mitte lasta külmuda.
                 Hoida originaalpakendis, valguse eest kaitstuna.
                 Mitte kasutada pärast pakendile ja etiketile märgitud kõlblikkusaja lõppu.
                 Kõlblikkusaeg viitab kuu viimasele päevale.
                 Kõlblikkusaja jooksul võib ravimit hoida toatemperatuuril (kuni 25 °C) ühe perioodi vältel, mis ei
                 ületa 6 kuud. Pange toatemperatuuril säilitamise kuupäev kirja pakendile. Pärast toatemperatuuril
                 hoidmist ei tohi FEIBA’t külmikusse tagasi panna, see tuleb kasutada otsekohe või hävitada.
                 Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                 apteekrilt, kuidas hävitatakse  ravimeid, mida  enam ei vajata. Need meetmed aitavad kaitsta
                 keskkonda.

                 6. LISAINFO

                 Mida FEIBA sisaldab

                 -     Toimeaine on faktor VIII inhibiitorist möödamineva aktiivsusega plasma proteiini faktor
                 -     Abiained on naatriumkloriid ja naatriumtsitraat.

                 Pulber
                 Toimeaine sisaldus kummikorgiga viaalis on 500/1000 Ü faktor VIII inhibiitorist möödaminevat
                 aktiivsust mis sisaldub 200...600/400...1200 mg inimese plasma proteiinis.
                 FEIBA sisaldab ka faktoreid II; IX ja X peamiselt mitteaktiveeritud kujul nagu ka aktiveeritud
                 faktor VII. Faktor  VIII koagulentset  antigeeni (F VIII C: Ag) ja  kallikreiin-kiniin süsteemi
                 faktoreid sisaldab preparaat jälgedena, kui üldse.

                 Lahusti
                 Steriliseeritud süstevesi

                 Kuidas FEIBA välja näeb ja pakendi sisu
                 Valge, valkjas või kahvatu roheline külmkuivatatud pulber või murenev tahke mass.
                 Süstelahuse pulber ja lahusti on kummikorgiga suletud klaasist viaalides.


                Värskelt valmistatud lahuse pH väärtus on vahemikus 6,8...7,6.

                 Pakendi suurus: 1 ühik

                 Pakendis on:
                 1 kummikorgi ja kaitsekaanega viaal FEIBA 500/1000 Ü – süstelahuse pulber
                 1 kummikorgi ja kaitsekaanega viaal 20 ml steriliseeritud süstevesi
                 1 süstal
                 1 nõel
                 1 ülekandenõel
                 1 õhustamisnõel
                 1 klambriga libliknõel


                 Müügiloa hoidja ja tootja

                 Baxter AG
                 Industriestrasse 67
                 A-1220
                 Viin, Austria

                 Lisaküsimuste tekkimisel selle ravimi kohta pöörduge palun müügiloa hoidja kohaliku esindaja
                 poole.

                 As Oriola,
                 Kungla 2
                 76505 Saue,
                 tel. 6515100.

                 Infoleht on viimati kooskõlastatud: oktoobris 2011.



                 ______________________________________________________________________________

                 ALLPOOL TOODUD TEAVE ON AINULT MEDITSIINIPERSONALILE VÕI
                 TERVISHOIUTÖÖTAJATELE

                 Ravi peab olema algatatud ja läbi viidud hemofiilia ravis kogenud arsti järelvalve all.

                 Annustamine
                 Annus ja ravi kestvus sõltuvad hemostaasihäire ulatusest, veritsuse asukohast ja ulatusest ning
                 patsiendi kliinilisest seisundist.

                 Annus ja manustamise sagedus tuleb määrata vastavalt kliinilisele efektiivsusele iga patsiendi
                 puhul individuaalselt.
                 Üldjuhul on soovitatav annus 50...100 Ü FEIBA`t kehakaalu kilogrammi kohta. Maksimaalne
                 ühekordnet annus on 100 Ü/ kg ja maksimaalne ööpäevane annus on 200 Ü/ kg, välja arvatud
                 juhul, kui verejooksu raskus nõuab ja õigustab suuremate annuste kasutamist.


                Patsiendist sõltuvate tegurite tõttu võib ravivastus koagulatsiooniravimile olla erinev.
                 Verejooksuga patsientidel, kellel tekib puudulik vastus ühele ravimile, võib tekkida ravivastus
                 teisele ravimile. Kui esineb puudulik vastus ühele koagulatsiooniravimile, tuleb kaaluda teise
                 ravimi kasutamist.
                 .

                 Lapsed
                 Kogemused alla 6-aastaste lastega on piiratud; täiskasvanute annustamisskeemi tuleb kohandada
                 lapse kliinilisele seisundile.


                 1) Spontaanne veritsus.
                 Liigese, lihase või pehme koe hemorraagia. Vähese või mõõduka veritsuse puhul on soovitatav
                 annus 50…75 Ü/kg 12-tunnise intervalliga. Ravi tuleb jätkata seni kuni ilmnevad selged kliinilise
                 paranemise  tundemärgid  nagu  valu  leevendumine,  turse  vähenemine,  liigese  liikuvuse
                 paranemine.
                 Lihase ja pehme koe suurema hemorraagia korral nagu retroperitoneaalne veritsus, soovitatakse
                 annust 100 Ü/kg 12-tunnise intervalliga.

                 Limaskestade veritsus. Soovitatakse annust 50 Ü/kg manustatuna 6-tunnise intervalliga, haiget
                 samal  ajal  hoolikalt  jälgides  (veritsuskoha  visulaalne  jälgimine,  korduvad  hematokriti
                 mõõtmised).  Kui  hemorraagia  ei  lakka,  võib  annust  suurendada  kuni  100  Ü/kg,  kuid
                 maksimaalset ööpäevast annust 200 Ü/kg ei tohi ületada.

                 Teised ägedad  veritsused.  Ägeda  hemorraagia, nagu  kesknärvisüsteemi  veritsus,  raviks  on
                 soovitatav  annus  100  Ü/kg  manustatuna  12  –tunnise  intervalliga.  Üksikutel  juhtudel  võib
                 FEIBA`t  manustada  6-tunnise  intervalliga  kuni  kliinilise  paranemise  tundemärkideni,  kuid
                 seejuures ei tohi ületada maksimaalset lubatud ööpäevast annust 200 Ü/kg.

                 2) Kirurgia
                 Soovitatavaks annuseks on 50…100 Ü/kg kuni 6-tunniste intervallidega.

                 3) Profülaktika
                 Kõrge inhibiitori tiitriga ja sagedaste veritsustega patsientide puhul võib FEIBA’t kasutada ka
                 veritsuste profülaktikaks:
                 Kasutamisel samaaegselt immunteraapiaga on Feiba soovituslikeks profülaktiliseks annuseks 50-
                 100 Ü/kg kaks korda ööpäevas kuni faktor VIII inhibiitor väheneb tasemele < 2 BÜ.
                 Patsientidele, kes pole immuunteraapiast abi saanud või kellele see ei sobi, soovitatakse veritsuste
                 profülaktikaks annuseid vahemikus  70-100 Ü/kg kohta  manustatuna üle  ühe ööpäeva.Kui
                 veritsused siiski jätkuvad, võib annust tõsta kuni 100 Ü/kg kohta ööpäevas.

                 * 1 Bethesda ühik vastab antikehade kogusele, mis inhibeerib 37 o C juures 2 tunni jooksul

                 inkubeeritult 50% värske keskmise inimplasma FVIII aktiivsusest.

                 Jälgimine
                 Keeruka toimemehhanismi tõttu ei ole toimeaine otsene jälgimine võimalik. Koagulatsioonitestid,
                 nagu täisvere hüübimisaeg (WBCT), tromboelastogramm (TEG, r-väärtus) ja aPTT näitavad
                 tavaliselt ainult kerget lühenemist ega korreleeru tingimata kliinilise tõhususega. Seetõttu on
                 nendel testidel vaid väike tähtsus ravi jälgimises FEIBA-ga.
