

                             PAKENDI INFOLEHT: INFORMATSIOON KASUTAJALE

                                Doppelherz aktiv Vitamin E forte, 147 mg pehmekapslid
                                              RRR-α-tokoferoolatsetaat

                  Lugege infolehte hoolikalt, sest siin on teile vajalikku teavet.
                  Ehkki seda ravimit on võimalik osta ilma retseptita, peate parima ravitulemuse saamiseks
                  kasutama Doppelherz aktiv Vitamin forte`t täpselt juhistele vastavalt.
                  - Hoidke infoleht alles, et seda vajadusel uuesti lugeda.
                  - Lisainformatsiooni saamiseks pidage nõu oma apteekriga.
                  - Kui haigussümptomid süvenevad ega leevendu, peate oma arstiga ühendust võtma.
                  - Kui ükskõik milline kõrvaltoimetest muutub tõsiseks, või kui te märkate mõnda
                     kõrvaltoimet, mida selles infolehes ei ole nimetatud, palun rääkige sellest oma arstile või
                     apteekrile.



                  Infolehes antakse ülevaade:
                  1.  Mis ravim on Doppelherz aktiv Vitamin E forte ja milleks seda kasutatakse
                  2.  Mida on vaja teada enne Doppelherz aktiv Vitamin E forte kasutamist
                  3.  Kuidas Doppelherz aktiv Vitamin E forte`t kasutada
                  4.  Võimalikud kõrvaltoimed
                  5.  Kuidas Doppelherz aktiv Vitamin E forte`t säilitada
                  6.  Lisainfo


                  1.  MIS RAVIM ON DOPPELHERZ AKTIV VITAMIN E FORTE JA MILLEKS
                       SEDA KASUTATAKSE

                  Doppelherz aktiv Vitamin E forte kapslid sisaldavad RRR-α-tokoferoolatsetaati ja seda
                  kasutatakse vitamiin E vaeguse vältimiseks ja raviks.

                  Märkus
                  Vitamiini E vaegus võib tekkida näiteks sapi ja kõhunäärme sekretsiooni häirete korral,
                  parenteraalse toitmise korral, ainevahetuse häirete korral.
                  Vitamiini E kasutatakse ka rakumembraani kahjustuste ära hoidmiseks, mis võib viia
                  arterioskleroosi või südame haigusteni.

                  2.  MIDA ON VAJA TEADA ENNE DOPPELHERZ AKTIV VITAMIN E FORTE
                       KASUTAMIST
                  Ärge kasutage Doppelherz aktiv Vitamin E forte`t
                  - kui te olete allergiline (ülitundlik) toimeaine või Doppelherz aktiv Vitamin E forte mõne
                     koostisosa suhtes.
                  - Doppelherz aktiv Vitamin E forte ei ole mõeldud kasutamiseks lastel

                  Kasutamine koos teiste ravimitega
                  Palun informeerige oma arsti või apteekrit kui te kasutate või olete hiljuti kasutanud mingeid
                  muid ravimeid, kaasa arvatud ilma retseptita ostetud ravimeid.

                  Ülimalt kõrged annused võivad mõjutada teiste rasvlahustuvate vitamiinide imendumist.
                  Vitamiinil E ja tema laguainetel on vastandlik toime vitamiin K toimele. Seetõttu on
                  suukaudseid antikoagulante või östrogeene saavatel patsientidel E-vitamiini suurtes annustes
                  manustamise tagajärjel oht verejooksu tekkeks. Vitamiin E toimet vähendab rauapreparaatide
                  kasutamine.


                 Doppelherz aktiv Vitamin E forte kasutamine koos toidu ja joogiga
                  Doppelherz aktiv Vitamin E forte`t tuleb võtta peale sööki teatud koguse vedelikuga.

                  Rasedus ja imetamine
                  Enne ravimi kasutamist pidage nõu arsti või apteekriga. Soovitatav vitamiin E päevane annus
                  on 15 mg. Vitamiin E läbib platsentat ja eritub rinnapiima. Seni ajani ei ole täheldatud
                  vitamiin E kahjulikku toimet .

                  Autojuhtimine ja masinatega töötamine
                  Doppelherz aktiv Vitamin E forte ei mõjuta autojuhtimise jai masinatega töötamise võimet.

                  Oluline teave mõningate Doppelherz aktiv Vitamin E forte koostisainete suhtes
                  Arvestada tuleb vitamiin E võimalikke koostoimeid teiste ravimitega.

                  3.  KUIDAS DOPPELHERZ AKTIV VITAMIN E FORTE`T KASUTADA
                  Kasutage Doppelherz aktiv Vitamin E forte`t alati täpselt nii, nagu arst on teile rääkinud. Kui
                  te ei ole milleski kindel, pidage nõu oma arsti või apteekriga. Tavaline annus on 1 kapsel 1
                  kuni 2 korda ööpäevas.
                  Kapsel tuleb alla neelata tervelt vähese koguse vedelikuga.

                  Kui teil on tunne, et Doppelherz aktiv Vitamin E forte toime on liiga tugev või liiga nõrk,
                  pidage nõu oma arsti või apteekriga.

                  Kui te kasutate Doppelherz aktiv Vitamin E forte`t rohkem kui ette nähtud:
                  Üleannustamise kahtluse korral teavitage kohe oma arsti või apteekrit.

                  Kui te unustate Doppelherz aktiv Vitamin E forte`t kasutada
                  Ärge võtke kahekordset annust, kui annus jäi eelmisel korral võtmata.

                  Kui teil on lisaküsimusi selle ravimi kasutamise kohta, pidage nõu oma arsti või apteekriga.

                  4.  VÕIMALIKUD KÕRVALTOIMED
                  Nagu kõik ravimid võib ka Doppelherz aktiv Vitamin E forte põhjustada kõrvaltoimeid, kuigi
                  kõigil neid ei teki. Suurtes annustes võib Doppelherz aktiv Vitamin E forte põhjustada
                  iiveldust, kõhulahtisust, soolespasme, väsimust, nõrkust, peavalu, nägemishäireid ja
                  nahalöövet. Eesmärgipärasel kasutamisel ei ole täheldatud kõrvaltoimeid.

                  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                  mida selles infolehes ei ole nimetatud, palun rääkige sellest oma arstile või apteekrile.

                  5.    KUIDAS DOPPELHERZ AKTIV VITAMIN E FORTE`T SÄILITADA
                  Hoida laste eest varjatud ja kättesaamatus kohas.
                  Ärge kasutage Doppelherz aktiv Vitamin E forte`t pärast kõlblikkusaega, mis on märgitud
                  karbil. Kõlblikkusaeg viitab kuu viimasele päevale.
                  Hoida temperatuuril kuni 25°C.
                  Hoida originaalpakendis.

                  Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                  apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                  keskkonda.


                  6. LISAINFO

                  Mida Doppelherz aktiv Vitamin E forte sisaldab


                 -Toimeaine on RRR-α-tokoferoolatsetaat. 1 pehme želatiinkapsel sisaldab 147 mg RRR-
                     α-tokoferoolatsetaati.
                  - Abiained on sojaoa õli, želatiin, glütserool, 70 % sorbitooli lahus, puhastatud vesi.

                  Kuidas Doppelherz aktiv Vitamin E forte välja näeb ja pakendi sisu

                  Pehmekapslid asuvad blisterpakendis. 60 või 120 kapslit karbis.


                  Müügiloa hoidja ja tootja

                  Queisser Pharma GmbH & Co. KG
                  Schleswiger Str. 74,
                  24941 Flensburg,
                  Saksamaa

                  Lisaküsimuste tekkimisel selle ravimi kohta pöörduge palun müügiloa hoidja kohaliku
                  esindaja poole.
                  Eesti
                  AS Sirowa Tallinn
                  Salve 2C, 11612 Tallinn
                  Telefon: 6 830 700.

                  Infoleht on viimati kooskõlastatud juunis 2008
