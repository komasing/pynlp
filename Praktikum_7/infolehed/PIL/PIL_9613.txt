

                             PAKENDI INFOLEHT: INFORMATSIOON KASUTAJALE

                                  Plendil 2,5 mg toimeainet aeglaselt vabastavad tabletid
                                   Plendil 5 mg toimeainet aeglaselt vabastavad tabletid
                                  Plendil 10 mg toimeainet aeglaselt vabastavad tabletid
                                                     Felodipiin


                  Enne ravimi kasutamist lugege hoolikalt infolehte.
                  - Hoidke infoleht alles, et seda vajadusel uuesti lugeda.
                  - Kui teil on lisaküsimusi, pidage palun nõu arsti või apteekriga.
                  - Ravim on välja kirjutatud isiklikult teile ja seda ei tohi anda kellelegi teisele. Ravim võib
                     olla neile kahjulik isegi kui haigussümptomid on sarnased.


                  Infolehes antakse ülevaade:
                  1.  Mis ravim on Plendil ja milleks seda kasutatakse
                  2.  Mida on vaja teada enne Plendil’i kasutamist
                  3.  Kuidas Plendil’i kasutada
                  4.  Võimalikud kõrvaltoimed
                  5.  Plendil’i säilitamine
                  6.  Lisainfo


                  1.    MIS RAVIM ON PLENDIL JA MILLEKS SEDA KASUTATAKSE

                  Plendil 2,5 mg: tablett on kollane, ümmargune. Ühele küljele on pressitud A/FL ja teisele
                  2,5.

                  Plendil 5 mg: tablett on roosa, ümmargune. Ühele küljele on pressitud A/Fm ja teisele 5.

                  Plendil 10 mg: tablett on punakas-pruun, ümmargune. Ühele küljele on pressitud A/FE ja
                  teisele 10.

                  Toimeainet aeglaselt vabastavad tabletid kontrollivad toimeaine vabanemise kiirust
                  organismis ning tagavad ravimi ühtlase toime kogu päeva jooksul.

                  Felodipiin kuulub kaltsiumikanalite blokaatorite rühma. Selle toimel laienevad väikesed
                  veresooned ning langeb vererõhk. Felodipiin ei avalda toimet südame talitlusele.

                  Plendil’i kasutatakse kõrgenenud vererõhu (e hüpertensiooni) ravis ja füüsilisest koormusest
                  või stressist tingitud valu korral rindkeres (stenokardia e rinnaangiin).

                  Kui arst määrab teile Plendil’i ülalloetletuist erineval näidustusel, siis järgige tema juhiseid.
                  Vajadusel küsige täiendavat teavet.


                  2.  MIDA ON VAJA TEADA ENNE PLENDIL’I KASUTAMIST

                  Ärge kasutage ravimit, kui olete ülitundlik toimeaine või Plendil’i mõne koostisosa
                  suhtes. Informeerige arsti kõigist allergilistest, ebamugavatest või ebaharilikest
                  reaktsioonidest, mis on tekkinud ravimite võtmisel, eriti ülitundlikkusest felodipiini suhtes.


                  Versioon 3
                  Ravimiametis kinnitatud 3.07.2007


                 Informeerige oma arsti kõikidest teistest tervisehäiretest, mis teil on varem esinenud.

                  Plendil’i ei tohi kasutada,
                  - kui teil esineb kompenseerimata südamepuudulikkus

                  - kui teil esineb äge südamelihase infarkt

                  - rinnaangiini korral, mis on kestnud ≥ 15 minutit  või on tugevam kui harilikult

                  - kui teil esineb kliiniliselt oluline aordistenoos (sellest teavitab teid arst).

                  Ettevaatust
                  Felodipiini, nagu ka teiste vererõhku langetavate ravimite, kasutamine võib harva põhjustada
                  märkimisväärset vererõhu langust, millega võib mõnel patsiendil muutuda südame
                  verevarustus ebapiisavaks.

                  Plendil’i tabletid sisaldavad abiainena laktoosi. Teadaoleva laktoositalumatusega patsientidel
                  tuleb Plendil’i kasutamisel olla ettevaatlik.

                  Rasedus ja imetamine
                  Felodipiini ei tohi manustada raseduse ja rinnapiimaga toitmise ajal, väljaarvatud juhul kui
                  teie arst ei ole seda määranud. Kui te Plendil’iga läbiviidava ravi ajal rasestute, informeerige
                  oma arsti esimesel võimalusel.

                  Felodipiin eritub rinnapiima, kuid raviks ettenähtud annuste kasutamisel on oht imikule
                  ebatõenäoline.

                  Lapsed
                  Plendil’i ei tohi lastele manustada.

                  Vanurid
                  Plendil’i võib manustada eakatele patsientidele. Sageli piisab väiksematest annustest.

                  Autojuhtimine ja masinatega töötamine
                  Felodipiin ei mõjusta autojuhtimist ja võimet käsitseda masinaid. Tuleb siiski arvestada, et
                  kõrvaltoimena võib aeg-ajalt esineda pearinglust ja väsimust.

                  Mis võib mõjutada PLENDIL’i toimet
                  Teised ravimid, samuti alkohol või toit võivad mõjutada Plendil’i toimet. Greipfruudimahla
                  joomine võib Plendil’i toimet suurendada.

                  Enne ravi alustamist Plendil’iga informeerige arsti kõigist teistest ravimitest, mida kasutate,
                  sh retseptivabadest ravimitest. Rääkige oma arstile ka nendest ravimitest, mille kasutamise
                  olete mõni aeg tagasi lõpetanud.

                  Plendil’i toimet võib mõjustada samaaegne ravi teatud haavandtõve ravimitega (tsimetidiin),
                  antibiootikumidega (erütromütsiin), seentevastaste ravimitega (itrakonasool, ketokonasool),
                  uinutitega (barbituraadid) ja epilepsia ravis kasutatavate ravimitega (fenütoiin,
                  karbamasepiin). Greipfruudi mahl võib tugevdada Plendil’i toimet.
                  Plendil võib tõsta takroliimuse (immuunsüsteemiravim, mida kasutatakse elundite siirdamisel)
                  kontsentratsiooni plasmas.

                  Ärge manustage ravimit, kui selle pakend on rebenenud või kahjustatud

                  Versioon 3
                  Ravimiametis kinnitatud 3.07.2007


                 Ärge kasutage Plendil’i ühegi teise seisundi raviks, kui arst ei soovita teil seda teha.
                  Ärge kasutage Plendil’i, kui arst on selle väljakirjutanud kellelegi teisele ja mitte teile.

                  3.  KUIDAS PLENDIL’I KASUTADA

                  Selle, millises annuses peate Plendil’i manustama, määrab teie arst.

                  Plendil’i toimeainet aeglaselt vabastavaid tablette tuleb võtta hommikul ja neelata alla veega.
                  Tablette ei tohi poolitada, purustada ega närida. Tablette võib võtta tühja kõhuga või koos
                  kerge einega (nt hommikusöögiga).

                  Hüpertensioon (ehk vererõhu kõrgenemine)
                  Ravi tuleb alustada annuses 5 mg üks kord ööpäevas. Vajadusel võib teie arst annust
                  suurendada või lisada raviskeemi teise vererõhku langetava ravimi. Hüpertensiooni
                  pikaajalise ravi korral on tavaliseks annuseks 5…10 mg üks kord ööpäevas. Eakatel
                  patsientidel tuleb arvesse ravi alustamine annuses 2,5 mg üks kord ööpäevas.

                  Stenokardia (ehk rinnaangiin)
                  Ravi tuleb alustada annuses 5 mg üks kord ööpäevas; vajadusel võib teie arst annust
                  suurendada kuni 10 mg-ni üks kord ööpäevas.

                  Kui te manustate Plendil’i rohkem kui ette nähtud
                  Kui te võtate Plendil’i soovitatud annustest rohkem, võib teil vererõhk märkimisväärselt
                  langeda ja mõnikord väheneda südame löögisagedus. Seetõttu on väga oluline manustada
                  ravimit arsti poolt määratud annuses. Kui teil tekib tunne, et minestate, uimasus või
                  pearinglus, võtke kohe ühendust arstiga.

                  4.  VÕIMALIKUD KÕRVALTOIMED

                  Nagu kõik ravimid, võib ka Plendil põhjustada kõrvaltoimeid.

                  Felodipiini kasutamisel on kirjeldatud järgnevalt loetletud kõrvaltoimeid. Enamus nendest
                  tekivad ravi algul või pärast annuse suurendamist. Sellised reaktsioonid on tavaliselt
                  lühiajalised ja nende tugevus väheneb aja jooksul. Konsulteerige arstiga, kui teil tekib ja
                  püsib ükskõik milline järgmistest kõrvaltoimetest: naha punetus, peavalu, südamepekslemine,
                  pearinglus, väsimus ja pahkluude turse.

                  Nagu ka teiste kaltsiumikanalite blokaatorite manustamisel, on teatatud igemete kergest
                  suurenemisest patsientidel, kellel esineb suu limaskesta põletik (gingiviit/periodontiit).
                  Igemete suurenemist saab vältida või vähendada hoolika suuhügieeniga.

                  On teatatud ka järgmistest kõrvaltoimetest, kuid paljudel juhtudel ei ole nende seost
                  felodipiiniga kindlaks tehtud. Harva on tekkinud lööve või sügelus, ebaharilikult kiire südame
                  löögisagedus ja minestus. Üksikjuhtudel on tekkinud liigesvalu, lihasvalu, põletus-, kipitus-
                  või tuimustunne, iiveldus, oksendamine, kõhuvalu, maksaensüümide aktiivsuse suurenemine,
                  sagenenud urineerimisvajadus, palavik, impotentsus või seksuaalfunktsiooni häired,
                  ülitundlikkusreaktsioonid, nt kublad ja turse, samuti suurenenud valgustundlikkusest tingitud
                  nahareaktsioonid.

                  Võivad tekkida ka teised kõrvaltoimed.  Kui ükskõik milline kõrvaltoimetest muutub tõsiseks
                  või kui te märkate mõnda kõrvaltoimet, mida selles infolehes ei ole nimetatud, palun rääkige
                  sellest oma arstile või apteekrile.

                  5.  PLENDIL’I SÄILITAMINE


                  Versioon 3
                  Ravimiametis kinnitatud 3.07.2007


                 Hoida laste eest varjatud ja kättesaamatus kohas!

                  Hoida ravimit kuni manustamiseni blisterpakendis.

                  Säilitada ravimit temperatuuril kuni 30 °C.

                  Mitte kasutada pärast pakendil märgitud kõlblikkusaja lõppu.


                  6.  LISAINFO

                  Plendil 2,5 mg toimeainet aeglaselt vabastavad tabletid
                  Plendil 5 mg toimeainet aeglaselt vabastavad tabletid
                  Plendil 10 mg toimeainet aeglaselt vabastavad tabletid
                  Felodipiin

                  - Toimeaine on felodipiin.
                  - Abiained on karnauba vaha, hüdroksüpropüültselluloos (sisaldub ainult 9 mm ER
                     tablettides), hüdroksüpropüülmetüültselluloos, laktoos, mikrokristalne tselluloos,
                     polüetüleenglükool, polüoksüül 40 hüdrogeniseeritud kastoorõli, propüülgallaat,
                     naatriumalumiiniumsilikaat, naatriumstearüülfumaraat. Värvained: punakas-pruun
                     raudoksiid E172, kollane raudoksiid E172 ja titaandioksiid E171

                  Ravimi tootja/ müügiloa hoidja: AstraZeneca AB, S-151 85 Södertälje, Rootsi

                  Lisaküsimuste tekkimisel selle ravimi kohta pöörduge palun müügiloa hoidja kohaliku
                  esindaja poole.

                  AstraZeneca
                  Järvevana tee 9
                  11314 Tallinn
                  Tel: (0) 6549 600

                  Infoleht on viimati kooskõlastatud juulis 2007



















                  Versioon 3
                  Ravimiametis kinnitatud 3.07.2007
