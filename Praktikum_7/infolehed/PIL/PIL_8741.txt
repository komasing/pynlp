

                             PAKENDI INFOLEHT: INFORMATSIOON KASUTAJALE
                                   Sodium chloride Fresenius 0,9%, infusioonilahus
                                                  Naatriumkloriid

           Enne ravimi kasutamist lugege hoolikalt infolehte.
           Hoidke infoleht alles, et seda vajadusel uuesti lugeda.

           Järgnev informatsioon on mõeldud peamiselt meditsiinipersonalile või tervishoiutöötajale.
           Kui teil on lisaküsimusi, pidage palun nõu arsti või apteekriga.


           Ravimvorm ja toimeaine sisaldus
           0,9% naatriumkloriidi lahus intravenoosseks infusiooniks.
           1000 ml lahust sisaldab 9 g naatriumkloriidi. Lahuse pH on 4,5...7,0, osmolaarsus ligikaudu 290 mosm/kg.
           1000 ml lahust sisaldab 154 mmol Na + ja 154 mmol Cl - .

           Abiainetena sisaldab süstevett kuni 1000 ml-ni, vesinikkloriidhapet ja naatriumhüdroksiidi.

           Toime
           Naatriumioon  on  organismi  peamine  rakuväline  katioon,  mis  reguleerib  vee  jaotust  organismis,  vee-
           elektrolüütide tasakaalu ja kehavedelike osmootset rõhku. Koos kloriid- ning vesinikkarbonaatioonidega
           osaleb  naatriumioon  organismi  happe-alustasakaalu  säilitamisel.  Kloriidioon  on  organismi  peamine
           rakuvälise vedeliku anioon, mille sisalduse muutumise korral nihkub ka happe-alustasakaal.

           Näidustused
           Hüpovoleemia, hüponatreemia, hüpokloreemia.
           Elektrolüütide kontsentraatide ja ravimite kandjalahus.

           Annustamine ja manustamisviis
           0,9% naatriumkloriidilahust süstitakse veeni, lihasesse ja naha alla.
           Annus  määratakse  individuaalselt,  sõltuvalt  patsiendi  vanusest,  kehakaalust,  kliinilisest  seisundist,
           dehüdratsioonist ning elektrolüütide ja happe-alustasakaalust.
           Täiskasvanutele manustatakse veeni tavaliselt 1000 ml ööpäevas. Suurim infusioonikiirus täiskasvanutel ei
           tohi ületada 500 ml/tunnis.
           Lahuse kasutamisel  hüpovoleemilise šoki,  hüpokloreemilise  alkaloosi või  hüponatreemia raviks võivad
           annused eeltoodut ületada.

           Vastunäidustused
           Hüpertooniline dehüdratsioon.
           Hüperhüdratsioon.
           Metaboolne või respiratoorne alkaloos.
           Hüpernatreemia, hüperkloreemia.

           Hoiatused ja ettevaatust
           Ettevaatusega kasutada südame- ja neerufunktsiooni häiretega patsientidel.
           Ettevaatus on vajalik ka glükokortikosteroid- või kortikotropiinravi korral ning lahuse manustamisel eakale
           patsiendile.
           Üleannustamise korral on võimalik hüpervoleemia, elektrolüütide ja happe-alustasakaalu häirete tekkimine.

           Kõrvaltoimed
           Madala  kvaliteediga  infusioonisüsteemide  kasutamisel  või  infusioonitehnika  reeglite  rikkumisel  võivad
           tekkida palavik, põletik süstekohal, veenitromboos või flebiit, mis võib levida süstekohalt ka kaugemale.

           Üleannustamine
           Preparaadi kasutamisel soovitatud kogustes ei ole üleannustamise nähte esinenud.


           Üleannustamine võib viia hüpernatreemia, hüperkloreemia, liigse hüdratsiooni, seerumi hüperosmolaarsuse
           ja metaboolse atsidoosini.
           Ravi.  Infusiooni  kohene  peatamine,  diureetikumide  manustamine  koos  seerumi  elektrolüütide  pideva
           jälgimisega, elektrolüütide ja happe-aluse tasakaalu korrigeerimine.

           Säilitamine ja kõlblikkusaeg
           Hoida temperatuuril kuni 25°C.
           Avatud pakend on aseptilistes tingimustes säilitatuna kasutamiskõlblik 12 tundi.
           Mitte kasutada pärast pakendil märgitud kõlblikkusaja möödumist.
           Hoida laste eest varjatud ja kättesaamatus kohas.

           Pakend
           100 ml lahust klaaspudelis; 250 ml või 500 ml polüetüleenpudelis; 100 ml, 250 ml, 500 ml või 1000 ml
           EuroCap korgiga polüetüleenpudelis; 1000 ml polüpropüleenkotis ning 50 ml, 100 ml, 250 ml, 500 ml või
           1000 ml polüolefiinkotis Freeflex; 50 ml, 100 ml, 250 ml, 500 ml või 1000 ml nõelavaba süsteemiga
           polüolefiinkotis Freeflex.

           Kõik pakendi suurused ei pruugi olla müügil.

           Müügiloa hoidja
           Fresenius Kabi Polska Sp. zo.o.
           ul. Hrubieszowska 2
           01-209 Warzawa
           Poola

           Tootjad
           Fresenius Kabi Polska Sp. zo.o.
           ul. Sienkiewicza 25
           99-300 Kutno
           Poola

           või

           Fresenius Kabi Italia S.p.A.
           Via Camagre, nº41/43
           Isola della Scala Verone
           Itaalia

           või

           Polüolefiinkotid Freeflex:
           Fresenius Kabi France
           6, Rue du Rempart
           B.P. 611
           27400 Louviers Cedex
           Prantsusmaa


           Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

           KBM Pharma OÜ
           Tähtvere 4
           51007 Tartu
           Tel: +372 733 8080


           Infoleht on viimati kooskõlastatud: detsembris 2011.
