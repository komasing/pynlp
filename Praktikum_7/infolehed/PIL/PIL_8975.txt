

                             PAKENDI INFOLEHT: INFORMATSIOON KASUTAJALE

                                          Ferrum Lek, 50 mg/ml süstelahus
                                       Raud(III)hüdroksiidi ja dekstraani kompleks

              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Ferrum Lek ja milleks seda kasutatakse
              2.   Mida on vaja teada enne Ferrum Lek’i kasutamist
              3.   Kuidas Ferrum Lek’i kasutada
              4.   Võimalikud kõrvaltoimed
              5.   Kuidas Ferrum Lek’i säilitada
              6.   Lisainfo


              1.   MIS RAVIM ON FERRUM LEK JA MILLEKS SEDA KASUTATAKSE

              Süstelahuse 1 ml sisaldab toimeainena 50 mg rauda raud(III)hüdroksiidi ja dekstraani kompleksina.
              2 ml süstelahust (üks ampull) sisaldab toimeainena 100 mg rauda raud(III)hüdroksiidi ja dekstraani
              kompleksina.

              Ferrum Lek’i lihasesse süstimise järgselt liidetakse osa raud(III)hüdroksiidist ferritiini koostisesse,
              mida toodetakse maksarakkude mitokondrites. Ferritiin koosneb proteiinsest kattest – apoferritiinist,
              mille sees esineb raud raudoksiidina fosfaatkompleksi koostises.
              Vereplasmas transporditakse rauda transferriiniga seotult. See on beeta-globuliin, mida sünteesitakse
              maksas. Iga transferriini molekul seob kaks raua aatomit. Transferriiniga seondunud raud viiakse laiali
              organismi rakkudesse, kus seda kasutatakse hemoglobiini, müoglobiini ja teatud ensüümide
              tootmiseks. Kaudselt osaleb transferriin ka organismi kaitsemehhanismides infektsioonide vastu.
              Raud(III)hüdroksiidi ja dekstraani kompleksi parenteraalse manustamise järgselt suureneb
              hemoglobiini kontsentratsioon kiiremini kui raud(II)soolade suukaudse manustamise järgselt, kuid
              raua kasutamise kineetika ei sõltu manustamisviisist.

              Milleks kasutatakse Ferrum Lek süstelahust?

              Ferrum Lek süstelahust kasutatakse rauavaegusaneemia raviks, kui patsient ei talu suukaudseid
              rauapreparaate või kui suukaudne ravi ei sobi.
              Ravi Ferrum Lek’iga võib alustada ainult neil patsientidel, kellel on näidustused ravi alustamiseks
              täiesti kindlad ja seerumi ferritiini tase ning erütrotsüütide arv on laboratoorsete analüüsidega kindlaks
              määratud. Juhul, kui esineb kahtlus raua imendumishäiretele sooletraktis, tuleb sooritada täiendavad
              uuringud raua imendumise kindlakstegemiseks.


              2.   MIDA ON VAJA TEADA ENNE FERRUM LEK’I KASUTAMIST

              Ärge manustage Ferrum Lek’i intramuskulaarselt
              •    kui te olete ülitundlik (allergia) toimeaine või Ferrum Lek’i mõne koostisosa suhtes,
              •    kui teil on aneemia, mille põhjuseks ei ole rauapuudus,
              •    kui teil on raua ülekoormus (hemokromatoos, hemosideroos),
              •    kui teil on häired, mis on seotud raua kasutamisega hemoglobiini sünteesis (näiteks aneemia
                   seatinamürgistusest ja sideroakrestiline aneemia),

                                                        1


             • kui teil on rasked verehüübimise häired (hemofiilia), mis on tingitud hematoomi tekkest,
              •    rasedatel naistel raseduse esimesel trimestril.

              Eriline ettevaatus on vajalik Ferrum Lek süstelahuse intramuskulaarsel manustamisel
              •    kui raua parenteraalse manustamise järgselt tekib allergiline või anafülaktoidne reaktsioon
              •    kui teil on bronhiaalastma
              •    kui teil on vähenenud organismi rauasidumisvõime
              •    kui teil esineb foolhappe puudus
              •    kui teil esineb Crohn’i tõbi
              •    kui teil on kaugelearenenud krooniline polüartriit
              •    kui teil on neeru- või maksafunktsiooni häire
              •    kui teil on südamepuudulikkus ja südamehaigused

              Kasutamine koos teiste ravimitega
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.
              •    Ravimid, mida kasutatakse peamiselt kõrgvererõhutõve ja südame paispuudulikkuse ravis –
                   angiotensiini konverteeriva ensüümi inhibiitorid (AKE inhibiitorid)
              •    Teised suukaudsed rauapreparaadid (ravi tuleb alustada vähemalt 5 päeva pärast viimast raua
                   süsti).

              Kasutamine lastel
              Väheste kasutamiskogemuste tõttu ei ole Ferrum Lek süstelahuse kasutamine soovitatav alla 4 kuu
              vanustel lastel.

              Rasedus ja imetamine
              Enne ravimi kasutamist pidage nõu oma arsti või apteekriga.
              Ravimi kasutamise ohutust raseduse ajal ei ole tõestatud.
              Vältige Ferrum Lek’i kasutamist raseduse ajal, eriti raseduse esimesel trimestril. Teisel ja kolmandal
              trimestril võib ravimit kasutada ainult täiesti kindlate näidustuste olemasolul, kui oodatav kasu kaalub
              üles võimalikud ravimi kasutamisest tingitud ohud.
              Ferrum Lek’i tuleb last rinnaga toitvale naisele manustada ettevaatusega. Metaboliseerumata raud-
              dekstraani jäägid erituvad inimese rinnapiima.

              Autojuhtimine ja masinatega töötamine
              Uuringuid toime kohta autojuhtimise ja masinate käsitsemise võimele pole läbi viidud.


              3.   KUIDAS FERRUM LEK’I KASUTADA

              Kasutage Ferrum Lek’i alati täpselt nii, nagu arst on teile rääkinud. Kui te ei ole milleski kindel,
              pidage nõu oma arsti või apteekriga.

              Ferrum Lek’i tohib manustada ainult intramuskulaarselt. Süstitakse ülepäeviti sügavale
              lihasesse, vahelduvalt vasakusse ja paremasse tuharasse. Preparaati ei tohi manustada
              intravenoosselt ei infusioonina ega süstetena.

              Teie arst ütleb teile, kui kaua ravi kestab.
              Kui teil on tunne, et Ferrum Lek’i toime on liiga tugev või liiga nõrk, rääkige sellest arstile või
              apteekrile.

              Kui te kasutate Ferrum Lek’i rohkem kui ette nähtud
              Siiani puuduvad andmed raud(III)hüdroksiidi ja dekstraani kompleksi üleannustamise kohta.
              Rauapreparaatide üleannustamine võib põhjustada ägedaid tüsistusi ja hemosideroosi.
              Parenteraalselt manustatavad rauapreparaadid võivad põhjustada allergilisi ja anafülaktoidseid
              reaktsioone (vajalikuks võib osutuda antihistamiinide või adrenaliini manustamine).


                                                        2


             Raua üleannustamise juhtudel on ravi sümptomaatiline ja vajadusel manustatakse rauda siduvaid
              preparaate.
              Informeerige oma arsti kõigist ebaharilikest kõrvaltoimetest või kui mõni siinnimetatud
              kõrvaltoimetest ei leevendu või süveneb.

              Kui te unustate Ferrum Lek süstelahust kasutada
              Konsulteerige oma arsti või apteekriga.
              Ärge manustage kahekordset annust, kui ravim jäi eelmisel korral kasutamata.

              Kui te lõpetate Ferrum Lek’i kasutamise
              Konsulteerige alati oma arstiga, kui te plaanite ravi lõpetada.
              Kui ravi Ferrum Lek’iga katkestada, võib hemoglobiini kontsentratsioon langeda.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka Ferrum Lek põhjustada kõrvaltoimeid, kuigi kõigil neid ei teki.
              Üldiselt on Ferrum Lek hästi talutav.

              Kui teil tekib mõni kõrvaltoime, mida selles infolehes ei ole nimetatud, peate võtma ühendust oma
              arstiga. Rasketest ja/või süvenevatest kõrvaltoimetest tuleb teatada nii kiiresti kui võimalik, sest vajalik
              võib olla ravi lõpetamine.

              Teil võivad tekkida järgmised kõrvaltoimed
              Sage                                       -     mööduvad maitsetundlikkuse häired (eriti
              (tõenäoliselt esineb kuni ühel inimesel 10-st)   metallimaitse)
              Aeg-ajalt                                  -     peavalu, pearinglus
              (tõenäoliselt esineb vähem kui ühel inimesel-    tahhükardia(kiire südametöö) ja
              100-st)                                          südamepekslemine
                                                          -    hüpotensioon ja kollaps
                                                          -    bronhospasm, õhupuudus
                                                          -    iiveldus, oksendamine, kõhuvalu,
                                                                kõhulahtisus
                                                          -    kihelus, nõgestõbi, lööve, eksanteem
                                                                (punetavate laikudega nahalööve), erüteem
                                                                (nahapunetus)
                                                          -    lihaskrambid, müalgia (lihasvalu)
                                                          -    palavik, värisemine, õhetus, valu ja
                                                                pingetunne rinnus
                                                          -    pindmine flebiit (veenipõletik),
                                                                põletustunne, süstekoha turse
              Harv                                       -     paresteesia (väärtundlikkus)
              (tõenäoliselt esineb vähem kui ühel inimesel-    anafülaktoidsed reaktsioonid (harva koos
              1000-st)                                         artralgiaga (liigesevalu)
                                                          -    perifeersed tursed, väsimus, asteenia
                                                                (jõuetus), halb enesetunne
              Väga harv                                  -     hemolüüs
              (tõenäoliselt esineb vähem kui ühel inimesel-    lümfadenopaatia
              10 000-st)
              Spontaansed teated:                        teadvuse kadu, joobnud tunne, segadus,
              (üksikjuhud)                               angioödeem, liigeste tursed, hüperhidroos (liigne
                                                          higistamine), seljavalu

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.

                                                        3


             5.KUIDAS FERRUM LEK’I SÄILITADA

              Hoida laste eest varjatud ja kättesaamatus kohas!
              Hoida temperatuuril kuni 25°C.
              Mitte lasta külmuda.
              Ärge kasutage Ferrum Lek’i, kui märkate sadet.
              Ärge kasutage Ferrum Lek’i pärast kõlblikkusaega, mis on märgitud karbil. Kõlblikkusaeg viitab kuu
              viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO

              Mida Ferrum Lek sisaldab
              -    Toimeaine on raud(III)hüdroksiidi ja dekstraani kompleks. Süstelahuse 1 ml sisaldab
                   toimeainena 50 mg rauda raud(III)hüdroksiidi ja dekstraani kompleksina.
              -    Abiained on naatriumhüdroksiid (pH-taseme korrigeerimiseks), vesinikkloriidhape (pH-taseme
                   korrigeerimiseks), süstevesi.

              Kuidas Ferrum Lek välja näeb ja pakendi sisu
              Pakendi suurused:
              Karbis on 5 ampulli, ampullis 2 ml süstelahust, mis sisaldab 100 mg rauda raud(III)hüdroksiidi ja
              dekstraani kompleksina.
              Karbis on 50 ampulli, ampullis 2 ml süstelahust, mis sisaldab 100 mg rauda raud(III)hüdroksiidi ja
              dekstraani kompleksina.

              Müügiloa hoidja ja tootja:
              Lek Pharmaceuticals d.d.
              Verovškova 57
              Ljubljana, Sloveenia

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              Sandoz d.d Eesti filiaal
              Pärnu mnt 105
              11312 Tallinn
              Tel.: +372 6652400

              Infoleht on viimati kooskõlastatud: oktoobris 2010

              ---------------------------------------------------------------------------------------------------------------------------
              Järgnev informatsioon on mõeldud ainult meditsiinipersonalile või tervishoiutöötajale:

              Ferrum Lek’i tohib manustada ainult intramuskulaarselt. Süstitakse ülepäeviti sügavale
              lihasesse, vahelduvalt vasakusse ja paremasse tuharasse. Preparaati ei tohi manustada
              intravenoosselt ei infusioonina ega süstetena.

              Enne Ferrum Lek’i esmakordset manustamist terapeutilistes ööpäevastes annustes, tuleb
              täiskasvanutele manustada ¼ või ½ ampulli (vastavalt 25 või 50 mg rauda) ning lastele pool
              maksimaalsest ööpäevasest annusest. Testperioodil tuleb Ferrum Lek’i manustada samal viisil
              nagu hilisema ravi käigus. Kui 15 minuti jooksul pärast ravimi manustamist soovimatuid
              kõrvaltoimeid ei teki, võib manustada ka ülejäänud osa esialgsest ööpäevasest annusest.

                                                        4


             Väga oluline on manustada lihasesisest süstet hoolikalt ja sobival viisil vältimaks valu ja naha
              määrdumist. Ferrum Lek’i lihasesisene süste tehakse tuhara ülemisse lateraalsesse neljandikku
              kasutades 5...6 cm pikkust nõela. Enne süstimist tuleb nahk puhastada ja nahaalust kudet
              tõmmata 2 cm võrra allapoole, et vältida hilisemat manustatud preparaadi leket. Pärast
              süstimist vabastatakse alla tõmmatud kude ning surutakse süstekohale umbes 1 minuti jooksul.

              Ferrum Lek süstelahuse annustamine
              Annuse arvutamine
              Ferrum Lek’i annus tuleb määrata individuaalselt vastavalt kogu raua defitsiidile, mis on arvutatud
              vastavalt järgmisele valemile:

              Kogu raua defitsiit (mg)   =
              = kehakaal [kg] x (vajalik hemoglobiin [g/l] - tegelik hemoglobiin [g/l]) x 0,24 + depooraud [mg]

              Kehakaal kuni 35 kg:  vajalik hemoglobiini kontsentratsioon = 130 g/l ja
                                         depooraud = 15 mg/kg
              Kehakaal üle 35 kg:        vajalik hemoglobiini kontsentratsioon = 150 g/l ja
                                         depooraud = 500 mg
              Faktor 0,24 = 0,0034 x 0,07 x 1000
              (Hemoglobiini rauasisaldus = 0,34%; vere kogumaht = 7% kehakaalust; faktor 1000 = üleminek g-lt
              mg-le).
              Näide:
              Patsiendi kehakaal: 70 kg
              Tegelik hemoglobiini kontsentratsioon: 80 g/l

              Asendatav raud hemoglobiini sünteesiks =70 x 0,24 (150-80)
                                                =     1200 mg Fe
              Depooraud                        =      500 mg Fe
                                                ____________________
              Kogu raua defitsiit              =      1700 mg Fe

              Manustatavate Ferrum Lek’i ampullide arv = Kogu raua defitsiit [mg]
                                                       100 mg

              Tabel: Ferrum Lek’i ampullide arv, mida peaks patsiendile manustama, vastavalt tegelikule
              hemoglobiini väärtusele ja kehakaalule.

                  Kehamass                Ferrum Lek’i ampullide arv, mis tuleks manustada:
                    (kg)          Hgb 60 g/l        Hgb 75 g/l        Hgb 90 g/l       Hgb 105 g/l

                     5               1,5               1,5               1,5              1,0
                     10              3,0               3,0               2,5              2,0
                     15              5,0               4,5               3,5              3,0
                     20              6,5               5,5               5,0              4,0
                     25              8,0               7,0               6,0              5,5
                     30              9,5               8,5               7,5              6,5
                     35              12,5              11,5             10,0              9,0
                     40              13,5              12,0             11,0              9,5
                     45              15,0              13,0             11,5              10,0
                     50              16,0              14,0             12,0              10,5
                     55              17,0              15,0             13,0              11,0
                     60              18,0              16,0             13,5              11,5
                     65              19,0              16,5             14,5              12,0
                     70              20,0              17,5             15,0              12,5
                     75              21,0              18,5             16,0              13,0
                     80              22,5              19,5             16,5              13,5
                     85              23,5              20,5             17,0              14,0

                                                        5


                    90           24,5              21,5             18,0              14,5

              Kui manustatavate Ferrum Lek’i ampullide arv ületab maksimaalse lubatud päevaannuse, siis tuleb
              manustatavate Ferrum Lek’i ampullide arv jaotada mitmeks manustamiskorraks. Kui pärast 1...2
              nädalast ravi Ferrum Lek’iga hematoloogilised parameetrid ei muutu, siis tuleb üle vaadata esialgne
              diagnoos.

              Verekaotuse korral raua asendamiseks vajaliku annuse arvutamine:
              Raua defitsiidi kompenseerimiseks vajalike Ferrum Lek’i ampullide arv arvutatakse vastavalt
              järgnevale valemile:
              •    kui on teada verekaotuse hulk: 200 mg raua manustamine i.m. (2 ampulli Ferrum Lek’i)
                   põhjustab hemoglobiini hulga suurenemise, mis on ekvivalentne 1 vereühikuga (400 ml sisaldab
                   hemoglobiini 150 g/l).

              Asendatav raud (mg) = kaotatud vereühikute arv x 200 või
              vajalike Ferrum Lek’i ampullide arv = kaotatud vereühikute arv x 2.

              •    kui alanenud hemoglobiini väärtus on teada: kasutada eelnevat valemit arvestades, et
                   depoorauda ei pea taastama.

                     Asendatav raud (mg) =
              = kehakaal [kg] x (vajalik hemoglobiin [g/l] - tegelik hemoglobiin [g/l]) x 0,24

              Näide: Patsient kehakaaluga 60 kg, hemoglobiini defitsiidiga 10 g/l tuleb asendada 150 mg rauda või
              on vajalik 1,5 ampulli Ferrum Lek’i.

              Maksimaalsed talutavad Ferrum Lek’i päevased annused.
              Lapsed
              0,14 ml Ferrum Lek’i /kg/ööpäevas (7 mg rauda/kg/ööpäevas).
              Täiskasvanud
              4 ml (2 ampulli) Ferrum Lek’i.

              Ferrum Lek’i kasutamisjuhend

              Ampullide ebaõigel säilitamisel võib tekkida sade. Enne süstelahuse kasutamist tuleks neid hoolikalt
              visuaalselt kontrollida. Kasutada tohib ainult sellist süstelahust, kus ei ole sadet ja lahus on
              homogeenne.
              Pärast kõlblikkusaja lõppu või sademe ilmnemisel tuleb ampullid ära visata.
              Süstelahus tuleb manustada koheselt pärast ampulli avamist.
              Ferrum Lek’i ei tohi segada teiste ravimitega.
















                                                        6
