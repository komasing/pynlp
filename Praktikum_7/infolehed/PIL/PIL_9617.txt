

                             PAKENDI INFOLEHT: INFORMATSIOON KASUTAJALE

                             Doltard 60 mg, toimeainet prolongeeritult vabastavad tabletid
                                                   Morfiinsulfaat


              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim  on  välja kirjutatud  teile.  Ärge  andke  seda  kellelegi  teisele.  Ravim  võib  olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Doltard 60 mg ja milleks seda kasutatakse
              2.   Mida on vaja teada enne Doltard 60 mg tablettide kasutamist
              3.   Kuidas Doltard 60 mg tablette kasutada
              4.   Võimalikud kõrvaltoimed
              5    Kuidas Doltard 60 mg tablette säilitada
              6.   Lisainfo



              1.  MIS RAVIM ON DOLTARD 60 MG JA MILLEKS SEDA KASUTATAKSE

              Doltard 60 mg on toimeainet prolongeeritult vabastavad (pika toimeajaga) tabletid, mis kuuluvad
              looduslike oopiumi alkaloidide ravimgruppi. Morfiin on opioidne valuvaigisti, mis seondub meie aju
              erinevates piirkondades retseptoritega, mis kontrollivad valuaistingu vastuvõtmist ja emotsionaalset
              vastust valule.

              Doltard 60 mg tablette kasutatakse tugeva valu vaigistamiseks.


              2.  MIDA ON VAJA TEADA ENNE DOLTARD 60 MG TABLETTIDE KASUTAMIST

              Ärge kasutage Doltard 60 mg tablette
              −  kui te olete allergiline (ülitundlik) morfiini, teiste opioidide või Doltard 60 mg mõne koostisosa
                 suhtes.
              −  kui teil on mõni krooniline kopsuhaigus.
              −  kui  te  kasutate või  olete  vähem  kui 2 nädalat tagasi  kasutanud ravimeid,  mida  nimetatakse
                 monoamiini oksüdaasi (MAO) inhibiitoriteks (depressiooni raviks kasutatavad ravimid).
              −  kui teil on esinenud krampe.
              −  kui teil on peavigastus.
              −  kui teil esineb ärevusseisund seoses alkoholi või uinutite kasutamisega.
              −  kui teil esineb äge maksahaigus.
              −  lastel operatsioonijärgse valu korral.
              −  kui te olete rase või toidate last rinnaga.
              −  enne operatsiooni.

              Eriline ettevaatus on vajalik ravimiga Doltard 60 mg
              −  kui te olete vanemaealine.
              −  kui te põete kroonilisi neeru- või maksahaigusi, siis tuleb kasutatavaid  annuseid vähendada.
              −  kui teil on kilpnäärme alatalitlus.
              −  kui teil on neerupealsete puudulikkus.
              −  kui teil on eesnäärme suurenemine.

                                                        1


             −kui teil on põletikuline soolehaigus.
              −  kui te põete lihashaigust nimega myastenia gravis.
              −  kui teil on kõhunäärme põletik.
              −  kui teil on madal vererõhk.
              −  kui teil on vähenenud vere maht (tekib näiteks olulise vedelikupuuduse, liigse vedelikukaotuse või
                 tugeva verejooksu tagajärjel).
              Morfiin võib põhjustada ravimsõltuvust.
              Morfiini avastamisel uriinis dopingukontrollil sportlane diskvalifitseeritakse.

              Kui te joote Doltard 60 mg tablettide võtmise ajal alkoholi, võite te tunda ennast rohkem unisemalt või
              suureneb tõsiste kõrvaltoimete (nagu pindmine hingamine koos hingamisseisaku ja teadvusekaoga)
              tekkerisk. Soovitatav on Doltard 60 mg tablettide võtmise ajal alkoholi mitte juua.

              Kasutamine koos teiste ravimitega
              Palun informeerige oma arsti kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid. Samuti informeerige oma arsti, et te võtate Doltard 60 mg tablette,
              kui teile mõni muu ravim välja kirjutatakse.

              Eeskätt puudutab see järgmisi ravimeid:
              Uinutid ja rahustid võimendavad teadvusehäirete ja hingamise pärssumise teket.
              Doltard  60  mg  ei  tohi  tarvitada  samaaegselt  teatud  antidepressantidega  (monoamiini  oksüdaasi
              inhibiitoritega) ega 14 päeva jooksul pärast nimetatud preparaatide tarvitamist.
              Mõned  tuberkuloosivastased  ravimid  (rifampiin  ja  rifapentiin)  vähendavad  Doltard  60  mg
              valuvaigistavat toimet.
              Vererõhku alandavate ravimite toime võib Doltard 60 mg samaaegsel manustamisel tugevneda.
              Lisaks  on  vajalik  ettevaatus  tsimetidiini  (seedetrakti  haavandite  ravim),  antatsiidide  (maohapet
              neutraliseerivad ravimid), klomipramiini ja amitriptülliini (antidepressandid), buprenorfiini, nalbufiini ja
              pentasotsiini (opiaatide rühma kuuluvad valuvaigistid) puhul.

              Rasedus ja imetamine
              Enne ravimi kasutamist pidage nõu arsti või apteekriga.
              Doltard 60 mg tablette võib kasutada ainult juhul, kui arst on nii otsustanud.

              Autojuhtimine ja masinatega töötamine
              Ravikuuri ajal hoiduda autojuhtimisest ja liikuvate mehhanismidega töötamisest.

              Oluline teave mõningate Doltard 60 mg koostisainete suhtes
              Doltard 60 mg sisaldab laktoosi. Kui arst on teile öelnud, et te ei talu teatud suhkruid, peate te enne
              ravimi kasutamist konsulteerima arstiga.


              3.  KUIDAS DOLTARD 60 MG TABLETTE KASUTADA

              Kasutage Doltard 60 mg tablette alati täpselt nii, nagu arst on teile rääkinud. Kui te ei ole milleski
              kindel, pidage nõu oma arstiga.
              Täiskasvanutele: annustamine on individuaalne vastavalt arsti ettekirjutusele.
              Soovitatav annus: 30…100 mg iga 12 tunni järel.

              Kasutamisjuhend
              Tabletid tuleb neelata tervelt (ei tohi katki närida) ja peale juua vett.

              Pika toimeajaga tablettidest toimub toimeaine aeglane vabanemine maos ja sooletraktis. Seetõttu ei
              võeta neid nii sageli kui tavalisi tablette.

              Kui te võtate Doltard 60 mg tablette rohkem kui ette nähtud


                                                        2


             Kasutades ravimit suuremates annustes kui on ette nähtud, tekib üleannustamisoht. Üleannustamise
              korral tekivad hingamishäired. Üleannustamisnähtude korral pöörduge arsti poole. Näidake arstile
              pakendit.

              Kui te unustate Doltard 60 mg tablette võtta
              Ärge võtke kahekordset annust, kui ravim jäi eelmisel korral võtmata.


              4.  VÕIMALIKUD KÕRVALTOIMED

              Nagu kõik ravimid, võib ka Doltard 60 mg põhjustada kõrvaltoimeid, kuid kõigil neid ei teki.

              Sageli esinevad kõrvaltoimed (rohkem kui 1 inimesel 100st):
              Iiveldus, oksendamine, kõhukinnisus, uriinipeetus, unisus, peapööritus, pupilli ahenemine.

              Aeg-ajalt esinevad kõrvaltoimed (rohkem kui 1 inimesel 1000st):
              Hingamishäired, mööduvud segasusseisundid ja meelepetted, põhjendamatult kõrgendatud meeleolu,
              ärevus, peavalu, ärrituvus, värisemine, näoõhetus, suukuivus, higistamine, kusejuha spasm, krambid,
              unetus, psüühiline ja füüsiline sõltuvus.
              Morfiini  kasutanud  ema  vastusündinul  võib  tekkida  ärajätusündroom:  rahutus,  oksendamine,
              suurenenud isu, ärrituvus, hüperaktiivsus, värisemine, ninakinnisus, krambid, eriline nutt.

              Harva esinevad kõrvaltoimed (rohkem kui 1 inimesel 10 000st):
              Nii  kõrge  kui  madal  vererõhk,  liiga  kiire  või  aeglane  südametegevus,  südamekloppimine,
              südamepuudulikkus,  tursed  jäsemetel,  külmavärinad,  üldine  nõrkus  kuni  minestuseni,  astmahoog
              tundlikel patsientidel, ähmane nägemine, kahelinägemine, silmatõmblused, nahasügelus ja erinevad
              nahalööbed.

              Väga harva esinevad kõrvaltoimed (vähem kui 1 inimesel 10 000st):
              Krambihoog  (väga  suurte  annuste  puhul),  kopsupais,  sapiteede  spasm,  süsteemsed  allergilised
              reaktsioonid, käte ja jalgade tahtele allumatud kiired korduvad tõmblused.

              Doltard 60 mg võib põhjustada ka halvatuslikku soolesulgust ja vähenenud libiidot.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile.


              5.  KUIDAS DOLTARD 60 MG TABLETTE SÄILITADA

              Ravimpreparaat ei vaja säilitamisel eritingimusi.

              Hoida laste eest varjatud ja kättesaamatus kohas.

              Ärge kasutage Doltard 60 mg tablette pärast kõlblikkusaega, mis on märgitud pakendil.

              Ravimeid  ei  tohi  ära  visata  kanalisatsiooni  kaudu  ega  koos  majapidamisprügiga.  Küsige  oma
              apteekrilt,  kuidas  hävitatakse  ravimeid,  mida  enam  ei  vajata.  Need  meetmed  aitavad  kaitsta
              keskkonda.


              6.  LISAINFO

              Mida Doltard 60 mg sisaldab

              −  Toimeaine on morfiinsulfaat. Üks tablett sisaldab 60 mg morfiinsulfaati.

                                                        3


             −Abiained  on  hüdroksüetüültselluloos, laktoosmonohüdraat, magneesiumstearaat,  hüpromelloos,
                 polüvidoon, propüleenglükool, talk.
                 Värvained: indigotiin E 132 ja titaandioksiid E 171.

              Kuidas Doltard 60 mg välja näeb ja pakendi sisu

              Sinine kumera pinnaga tablett.
              20 tabletti blisterpakendis ja väliskarbis.

              Müügiloa hoidja

              Nycomed SEFA AS
              Jaama 55B, 63308 Põlva, Eesti
              Telefon: +372 79 98 100

              Tootja

              Nycomed Danmark ApS
              Langebjerg 1, DK-4000 Roskilde, Taani


              Infoleht on viimati kooskõlastatud: mais 2011.































                                                        4
