

                             PAKENDI INFOLEHT: INFORMATSIOON KASUTAJALE


                                             LIPOSTAT 20 mg, tabletid
                                                 pravastatiinnaatrium


              Enne ravimi võtmist lugege hoolikalt infolehte.
                   Hoidke infoleht alles, et seda vajadusel uuesti lugeda.
                   Kui teil on lisaküsimusi, pidage palun nõu arsti või apteekriga.
                   Ravim on välja kirjutatud isiklikult teile ja seda ei tohi anda kellelegi teisele. Ravim võib olla
                   neile kahjulik isegi kui haigussümptomid on sarnased.
                   Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile.


              Infolehes antakse ülevaade:
              1.   Mis ravim on Lipostat ja milleks seda kasutatakse
              2.   Mida on vaja teada enne Lipostat'i võtmist
              3.   Kuidas Lipostat'i kasutada
              4.   Võimalikud kõrvaltoimed
              5.   Kuidas Lipostat'i säilitada
              6.   Lisainfo


              1.   MIS RAVIM ON LIPOSTAT JA MILLEKS SEDA KASUTATAKSE

              Lipostat'i kasutatakse vere kõrgenenud kolesteroolisisalduse alandamiseks ning südame isheemiatõve
              korral või südamelihaseinfarkti järgselt võimalike tüsistuste riski vähendamiseks.

              Kasutamisnäidustused
              Hüperkolesteroleemia
              Esmase hüperkolesteroleemia või segatüüpi düslipideemia ravi lisaks dieedile, kui dieet ja teised
              mittefarmakoloogilised meetmed (nt kehaline koormus, kehakaalu vähendamine) ei ole andnud
              soovitud tulemust.

              Esmane preventsioon
              Kardiovaskulaarse suremuse ja haigestumuse vähendamine täiendavalt dieedile mõõduka ja raske
              hüperkolesteroleemiaga patsientidel ning esimesest kardiovaskulaarsest atakist enim ohustatud
              patsientidel.

              Sekundaarne preventsioon
              Kardiovaskulaarse suremuse ja haigestumuse vähendamine müokardiinfarkti või ebastabiilse
              stenokardia anamneesiga patsientidel,  kellel on kolesteroolisisaldus veres  normaalne või suurenenud,
              täiendavalt muude riskifaktorite korrigeerimisele.

              Transplantatsioonijärgselt
              Transplantatsioonijärgse hüperlipideemia vähendamine patsientidel, kes saavad immuunsupressiivset
              ravi pärast organtransplantatsiooni.


              2.   MIDA ON VAJA TEADA ENNE LIPOSTAT'I VÕTMIST

              Ärge võtke Lipostat'i
                 -    kui olete ülitundlik (allergiline) pravastatiini või Lipostat'i mõne koostisosa suhtes;
                 -    kui teil on äge maksahaigus või kui vere laboruuringus on maksaensüümide aktiivsus
                       kõrgenenud;

                                                                                                   1


                 -kui olete rase või toidate last rinnaga.

              Eriline ettevaatus on vajalik ravimiga Lipostat
                   kui teie neerufunktsioon on nõrgenenud;
                   kui olete varem põdenud maksahaigust, teil on kilpnäärme vaegtalitlus või kui pruugite rohkelt
                   alkoholi;
                   kui ravimi kasutamisel tekib “ilma põhjuseta” lihasnõrkus või -valu, tuleb pöörduda koheselt
                   arsti poole;
                   kui ravimit võtab puberteedieas tütarlaps, tuleb välistada rasestumisvõimalus enne ravi
                   alustamist ja ravi ajal.

              Kasutamine koos teiste ravimitega
              Lipostat'i toime võib muutuda, kui kasutate seda samaaegselt teiste ravimitega. Lipostat'i ei ole tavaliselt
              soovitatav kasutada koos mõne teise vere kolesteroolisisaldust alandava ravimiga (nt fibraadid). Palun
              informeerige oma arsti, kui kasutate või olete hiljuti kasutanud mingeid muid ravimeid, kaasa arvatud
              ilma retseptita ostetud ravimeid.

              Lipostat'i võtmine koos toidu ja joogiga
              Ravimi imendumine aeglustub, kuid vajadusel võib Lipostat'i võtta koos söögiga.

              Rasedus ja imetamine
              Raseduse ja imetamise ajal on Lipostat'i kasutamine vastunäidustatud. Enne ravimi kasutamist pidage
              nõu arsti või apteekriga.

              Autojuhtimine ja masinatega töötamine
              Ei ole täheldatud, et pravastatiin vähendaks reaktsioonikiirust, kuid võib esineda pearinglust.

              Oluline teave mõningate Lipostat'i koostisainete suhtes
              Ravim sisaldab väikeses koguses laktoosi. Kui arst on teile öelnud, et te ei talu teatud suhkruid, peate
              enne ravimi kasutamist konsulteerima arstiga.


              3.   KUIDAS LIPOSTAT'I KASUTADA

              Annused
              Võtke Lipostat'i alati täpselt nii, nagu arst on teile rääkinud. Kui te ei ole milleski kindel, pidage nõu
              arsti või apteekriga. Eelnevalt määratud vere kolesteroolisisaldust alandav dieet peab jätkuma ka ravi ajal
              Lipostat'iga. Ravimi kasutamist ei tohi ilma arsti loata lõpetada.
              Täiskasvanud
              Soovitatav annus hüperkolesteroleemia korral on 10...40 mg, ennetavaks raviks on kasutatud annust
              40 mg üks kord päevas, võetuna õhtuti enne magamaminekut. Kui teie maksa- või neerufunktsioon on
              nõrgenenud või kasutate immuunsust pärssivaid ravimeid, tuleb ravi alustada annusega 10 mg üks kord
              päevas. Arst suurendab annust, kuni on saavutatud vere kolesteroolisisalduse soovitud alanemine. Kui
              kasutate samaaegselt vere kolesteroolisisalduse alandamiseks sapphappeid siduvaid ravimeid
              (kolestüramiin või kolestipool), tuleb Lipostat'i võtta 1 tund enne või 4 tundi pärast selle ravimi võtmist.
              Lapsed ja noorukid (8...18 eluaastat)
              Soovitav annus lastele (vanuses 8...13 a) heterosügootse perekondliku hüperkolesteroleemia korral on
              10...20 mg üks kord päevas, noorukitele (vanuses 14...18 a) on 10...40 mg päevas.

              Kui te võtate Lipostat'i rohkem kui ette nähtud
              Kui ravimit on eksituse tõttu võetud liiga palju või kui arvate, et laps on võtnud teie ravimit, tuleb võtta
              ühendust arstiga (kutsuda kiirabi).

              Kui unustasite Lipostat'i võtmata
              Võtke järgmine annus tavapärasel ajal. Ärge võtke kahekordset annust, kui ravim jäi eelmisel õhtul
              võtmata.


                                                                                                   2


             4.VÕIMALIKUD KÕRVALTOIMED

              Nagu kõik ravimid, võib ka Lipostat põhjustada kõrvaltoimeid, kuigi kõigil neid ei teki.
              Sagedasemaks kõrvaltoimeks on nahalööbed. Harvem on esinenud peavalu, väsimus, iiveldus,
              oksendamine, kõhulahtisus ja valud rinnus, mis ei ole tingitud südamest. Eriti harva on täheldatud
              maksaensüümide aktiivsuse suurenemist veres ja lihaskahjustusi.
              Nii nagu teiste statiinidega, on ka pravastatiinravi ajal esinenud lihasvalu, müopaatiat ja väga harva
              rabdomüolüüsi. Väga harva on esinenud ägedat vöötlihaste haigust, mida iseloomustab lihaste
              kahjustus ja kreatiniinkinaasi taseme tõus. Kui teil tekivad pravastatiinravi ajal ebaselge põhjusega
              lihassümptomid – nt valu või hellus, lihasnõrkus või –krambid, informeerige koheselt sellest oma arsti.
              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, rääkige sellest oma arstile.

              5.   KUIDAS LIPOSTAT'I SÄILITADA
              Hoida laste eest varjatud ja kättesaamatus kohas.
              Hoida temperatuuril kuni 25°C. Hoida valguse ja niiskuse eest kaitstult.
              Ärge kasutage Lipostat'i pärast kõlblikkusaega, mis on märgitud karbil ja blistril pärast kõlblik kuni.
              Kõlblikkusaeg viitab kuu viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO

              Mida LIPOSTAT sisaldab
              Lipostat tabletid sisaldavad toimeainena 20 mg pravastatiini naatriumsoola.
              Abiained on: laktoos, povidoon, mikrokristalne tselluloos, naatriumkroskarmelloos,
              magneesiumstearaat, magneesiumoksiid, kollane raudoksiid.

              Kuidas Lipostat välja näeb ja pakendi sisu
              Lipostat 20 mg tabletid, 30 tükki blisterpakendis. Kollakas, pikliku kujuga kaksikkumer tablett kahe
              sälguga pikemal küljel, mille ühele poolele on pressitud 20.
              Sälgud on ainult poolitamise kergendamiseks, et hõlbustada ravimi allaneelamist, mitte tableti
              võrdseteks annusteks jagamiseks.

              Müügiloa hoidja
              Bristol-Myers Squibb Gyógyszerkereskedelmi Kft.
              Lövőház u. 39
              1024, Budapest
              Ungari

              Tootja
              Bristol-Myers Squibb, S.r.l.
              Contrada Fontana del Ceraso
              03012 Anagni
              Itaalia


              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:
              PharmaSwiss Eesti OÜ
              Tammsaare tee 47
              11316 Tallinn
              Tel: 6827 400


                                                                                                   3


             Infoleht on viimati kooskõlastatud juulis 2011.
















































                                                                                                   4
