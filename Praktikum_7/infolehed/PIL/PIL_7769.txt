

                             PAKENDI INFOLEHT: INFORMATSIOON KASUTAJALE

                                            Orungal, 100 mg kõvakapslid
                                                    Itrakonasool

              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Orungal ja milleks seda kasutatakse
              2.   Mida on vaja teada enne Orungal’i võtmist
              3.   Kuidas Orungal’i võtta
              4.   Võimalikud kõrvaltoimed
              5.   Kuidas Orungal’i säilitada
              6.   Lisainfo


              1.   MIS RAVIM ON ORUNGAL JA MILLEKS SEDA KASUTATAKSE

              Orungal on ravim seenhaiguste vastu.
              Orungal’i kasutatakse tupe, naha, suuõõne, silmade, küünte ja siseelundite seenhaiguste raviks.


              2.   MIDA ON VAJA TEADA ENNE ORUNGAL’I VÕTMIST

              Ärge võtke Orungal’i
              -    kui te olete ülitundlik (allergiline) itrakonasooli või Orungal’i mõne koostisosa suhtes.
              -    kui te olete rase (välja arvatud juhul, kui arst on teie rasedusest teadlik, kuid otsustab siiski teile
                   Orungal’i määrata). Kui te olete fertiilses eas ja on potentsiaalne võimalus rasestumiseks, peate
                   te kasutama rasestumisvastaseid vahendeid vältimaks rasestumist Orungal’i kasutamise ajal.
                   Kuna Orungal püsib teie kehas veel mõnda aega peale ravimi võtmise lõpetamist, peaksite te
                   jätkama rasestumisvastaste vahendite kasutamist kuni järgmise menstruatsioonini peale ravimi
                   kasutamise lõpetamist.
              -    kui teil on südamepuudulikkus. Orungal võib sel juhul teie seisundit halvendada. Kui teie arst
                   otsustab, et vajate Orungal’i südamepuudulikkuse esinemisele vaatamata, siis pöörduge koheselt
                   meditsiiniasutusse abi saamiseks järgmistel juhtudel: õhupuudus, ootamatu kaalutõus, jalgade
                   turse, ebatavaline väsimustunne või kui te hakkate öösiti põhjuseta üles ärkama.

              Orungal-ravi ajal ei tohi samaaegselt kasutada järgmisi ravimeid:
              -    teatud allergiaravimid, nagu terfenadiin, astemisool ja misolastiin
              -    teatud ravimid, mida kasutatakse stenokardia (rinnaangiin, rinnakutagused valud) ja kõrge
                   vererõhu raviks, nagu bepridiil ja nisoldipiin;
              -    tsisapriid – ravim, mida kasutatakse teatud seedehäirete korral;
              -    ravimid, mis langetavad kolesterooli taset veres, nt atorvastatiin, simvastatiin ja lovastatiin;
              -    uinutid midasolaam ja triasolaam;
              -    pimosiid ja sertindool – ravimid psüühikahäirete vastu;
              -    levatsetüülmetadool - opioid-sõltuvuse raviks kasutatav ravim;
              -    tungaltera-alkaloidid, nt migreeni ravis kasutatavad ravimid nagu dihüdroergotamiin ja
                   ergotamiin
              -    eletriptaan - migreeni raviks kasutatav ravim


             - tungaltera alkaloidid, nt ergometriin (ergonoviin) ja metüülergometriin (metüülergonoviin),
                   mida kasutatakse veritsuste peatamiseks ja sünnitusjärgses perioodis emaka kontraktsiooni
                   säilitamiseks;
              -    teatud ravimid, mida kasutatakse südame rütmihäirete raviks – kinidiin ja dofetiliid.

              Eriline ettevaatus on vajalik ravimiga Orungal
              -    Teavitage alati oma arsti või apteekrit kui tarvitate samaaegselt mõnda teist ravimit, sest teatud
                   ravimite kooskasutamine võib olla kahjulik.

              -    Teavitage oma arsti sellest, kui teil esineb mõni maksahaigus. Orungal’i annus võib vajada
                   kohandamist.

                   Katkestage ravimi kasutamine ja pöörduge viivitamatult arsti poole, kui teil tekib Orungal-ravi
                   ajal mõni järgnevatest sümptomitest: isutus, iiveldus, oksendamine, väsimus, kõhuvalu või
                   uriini värvuse tumenemine.

                   Kui teil tuleb Orungal’i pidevalt kasutada, võib teie arst vajalikuks pidada regulaarset verepildi
                   kontrolli. Selle eesmärgiks on õigeaegselt ära hoida maksatalitluse häired, kuna neid häireid
                   võib ravi käigus üksikjuhtudel esineda.

              -    Teavitage oma arsti sellest, kui teil on mõni südamehaigus. Kui arst otsustab teile välja kirjutada
                   Orungal’i, võib ta teid juhendada jälgimaks mõningaid sümptomeid. Pöörduge viivitamatult
                   arsti poole, kui teil tekib õhupuudus, esineb ootamatu kehakaalu tõus, jalgade turse, ebaharilik
                   väsimustunne või kui te hakkate öösiti põhjuseta üles ärkama.

              -    Informeerige oma arsti sellest, kui teil esineb mõni neeruhaigus. Orungal’i annus võib vajada
                   kohandamist.

              -    Teavitage oma arsti viivitamatult ka sellest, kui teil tekib Orungal-ravi ajal ebatavaline tuimus-
                   või nõrkustunne kätes või jalgades.

              -    Kui teil on kunagi tekkinud allergiline reaktsioon mõne teise seenevastase ravimi suhtes, siis
                   teavitage ka sellest oma arsti.

              -    Teavitage oma arsti sellest, kui teil esineb immuunpuudulikkus, AIDS või on teile siirdatud
                   organ. Orungal’i annus võib vajada kohendamist.

              -    Lõpetage Orungal’i võtmine ja võtke otsekohe ühendust oma arstiga, kui teil esineb mõni
                   kuulmiskaole viitav sümptom, sest väga harvadel juhtudel on Orungal’i võtvatel patsientidel
                   teatatud ajutisest või püsivast kuulmiskaost.

              Võtmine koos teiste ravimitega
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.

              Ravimid, mida ei tohi kunagi koos Orungal’iga manustada, on järgmised:
              -    teatud allergiaravimid, nagu terfenadiin, astemisool ja misolastiin;
              -    teatud ravimid, mida kasutatakse stenokardia e rinnaangiini (rinnakutagused valud) ja kõrge
                   vererõhu raviks, nagu bepridiil ja nisoldipiin;
              -    tsisapriid – ravim, mida kasutatakse teatud seedehäirete korral;
              -    ravimid, mis langetavad kolesterooli taset veres, nt atorvastatiin, simvastatiin ja lovastatiin;
              -    uinutid midasolaam ja triasolaam;
              -    pimosiid ja sertindool – ravimid psüühikahäirete vastu;
              -    levatsetüülmetadool, opioid-sõltuvuse raviks kasutatav ravim;
              -    tungaltera-alkaloidid, nt migreeni ravis kasutatavad ravimid dihüdroergotamiin ja ergotamiin;
              -    eletriptaan - migreeni raviks kasutatav ravim;


             - tungaltera-alkaloidid, nt ergometriin (ergonoviin) ja metüülergometriin (metüülergonoviin),
                   mida kasutatakse veritsuste peatamiseks ja sünnitusjärgses perioodis emaka kontraktsiooni
                   säilitamiseks;
              -    teatud ravimid, mida kasutatakse südame rütmihäirete raviks, nagu kinidiin ja dofetiliid.

              Teatud ravimid võivad oluliselt vähendada Orungal’i toimet. See kehtib eriti ravimite puhul, mida
              kasutatakse epilepsia (nt karbamasepiin, fenütoiin ja fenobarbitaal) ja tuberkuloosi (nt rifampitsiin,
              rifabutiin ja isoniasiid) raviks, samuti lihtnaistepuna ürdi puhul. Seetõttu tuleb alati informeerida oma
              arsti nimetatud ravimite kasutamisest, et saaks rakendada sobivaid abinõusid.

              Teatud ravimite manustamisel koos Orungal’iga võib vajalik olla nende ravimite või Orungal’i annuse
              muutmine. Nendeks ravimiteks on:
              -    antibiootikumid klaritromütsiin, erütromütsiin ja rifabutiin;
              -    mõned ravimid, mis toimivad südamele ja veresoontele (digoksiin, disopüramiid, teatud
                   niinimetatud kaltsiumikanalite blokaatorid ja tsilostasool);
              -    verehüübimist vähendavad ravimid;
              -    metüülprednisoloon, budesoniid, flutikasoon ja deksametasoon, mida manustatakse põletike,
                   astma ja allergia korral nii suu kaudu, süstimise teel kui ka inhalatsioonina;
              -    tsüklosporiin A, takroliimus ja rapamütsiin (tuntud ka kui siroliimus), mida kasutatakse
                   tavaliselt pärast organi siirdamist;
              -    teatud HIV proteaasi inhibiitorid;
              -    teatud ravimid, mida kasutatakse vähktõve raviks;
              -    teatud ravimid ärevuse ja unetuse vastu (rahustid), nt buspiroon, alprasolaam ja brotisolaam;
              -    allergiaravim ebastiin;
              -    antidepressant reboksetiin;
              -    fentanüül - tugevatoimeline valuvaigisti;
              -    halofantriin - malaariaravim;
              -    repagliniid - diabeediravim.

              Kui te kasutate mõnda nendest ravimitest, siis palun pidage selles osas nõu oma arstiga.
              Orungal’i õigeks imendumiseks peab maohapet olema piisavalt. Seetõttu ei tohi maohapet
              neutraliseerivaid ravimeid (nn antatsiide) võtta enne 2 tunni möödumist Orungal’i manustamisest.
              Samal põhjusel, kui te võtate maohappe produktsiooni pärssivaid ravimeid, tuleb Orungal’i manustada
              koos kihiseva karastusjoogiga.

              Lapsed
              Orungal’i ei tohi lastel kasutada, välja arvatud erandjuhud, mil nii määrab teie arst.

              Rasedus ja imetamine
              Orungal’i ei tohi raseduse ajal kasutada, kuna see võib tekitada loote väärarengute teket.
              Kui te olete fertiilses eas ja on potentsiaalne võimalus rasestumiseks, peate kasutama
              rasestumisvastaseid vahendeid raseduse vältimiseks Orungal’i kasutamise ajal. Kuna Orungal püsib
              teie organismis veel mõnda aega pärast ravimi võtmise lõpetamist, peaksite jätkama rasestumisvastaste
              vahendite kasutamist kuni järgmise menstruatsioonini pärast ravimi kasutamise lõpetamist.

              Orungal’i kasutamine imetamise ajal ei ole soovitatav. Enne ravimi kasutamist pidage nõu arsti või
              apteekriga.

              Autojuhtimine ja masinatega töötamine
              Ettevaatlik peab olema juhul, kui teil esineb pearinglus, hägune/topeltnägemine või kuulmiskadu. Kui
              teil tekivad need sümptomid, ärge juhtige sõidukeid ega käsitsege masinaid.

              Oluline teave mõningate Orungal’i koostisainete suhtes
              Ravim sisaldab abiainena suhkrut. Kui teie arst on teile öelnud, et te ei talu teatud suhkruid, peate te
              enne ravimi kasutamist konsulteerima arstiga.


             3.KUIDAS ORUNGAL’I VÕTTA

              Orungal kapsleid tuleb alati manustada vahetult pärast korralikku einet, sellisel juhul on ravim
              organismi poolt väga hästi omastatav. Võtke kapslid sisse koos vedelikuga. Teile vajalik Orungal’i
              annus ja ravi kestus sõltuvad haigust põhjustava seene tüübist ja infektsiooni asukohast. Kasutage
              Orungal’i alati täpselt nii, nagu arst on teile rääkinud. Kui te ei ole milleski kindel, pidage nõu arsti või
              apteekriga.

              Kõige sagedamini kasutatavad annused on järgmised:

              INFEKTSIOONI TÜÜP         ANNUS                      RAVI KESTUS
              * Tupeinfektsioon         2 kapslit kaks korda päevas1 päev
                                         või
                                         2 kapslit üks kord päevas 3 päeva
              * Nahainfektsioon         2 kapslit üks kord päevas  7 päeva
                                         või
                                         1 kapsel üks kord päevas  15 päeva
                                         Kui  peopesadesse  või  jalataldadele  on  moodustunud  paks
                                         sarvkiht, võib vajalik olla annus 2 kapslit kaks korda päevas
                                         7 päeva vältel või 1 kapsel üks kord päevas 30 päeva vältel.
              * Suuõõne infektsioon     1 kapsel üks kord päevas   2 nädalat
              * Silmainfektsioon        2 kapslit üks kord päevas  3 nädalat
              * Siseelundite infektsioon1...4 kapslit päevas       pikem ravi kestus
              * Küüneinfektsioon:  sõltuvalt  individuaalsetest  vajadustest  võib  teie  arst  valida  kas
                                    pideva või tsüklilise ravi.
              - Pidev küüneravi         2 kapslit üks kord päevas  3 kuud
              - Tsükliline küüneravi    2 kapslit kaks korda päevas1 nädal
                                         Pärast seda katkestada Orungal-ravi 3 nädalaks.
                                         Seejärel tsükkel kordub, üks kord sõrmeküünte ja kaks korda
                                         varbaküünte infektsioonide (koos sõrmeküünte infektsiooniga
                                         või ilma) korral (vt järgnev tabel)
                          1.     2.    3.     4.    5.      6.     7.    8.     9.     10 näd
                          näd    näd   näd    näd   näd     näd    näd   näd    näd
              Ainult     2       ravimit ei võeta   2       LÕPETADA RAVI
              SÕRME-     kapslit                    kapslit
              KÜÜNED     2    x                     2    x
                          päevas                    päevas
              VARBA-     2       ravimit ei võeta   2       ravimit ei võeta   2       LÕPE-
              KÜÜNED     kapslit                    kapslit                    kapslit TADA
              koos       2    x                     2    x                     2    x  RAVI
              sõrme-     päevas                     päevas                     päevas
              küüntega
              või ilma

              Nahainfektsioonide puhul võivad haiguskolded olla täielikult kadunud juba paar nädalat pärast ravi
              lõppu. Seenhaigustele on iseloomulik, et ravim hävitab seene, kuid haiguskolle kaob koos terve naha
              kasvamisega.

              Küünekolded kaovad alles 6...9 kuud pärast ravi lõppu, kuna ravim hävitab ainult seene. Küüs peab
              pärast seda välja kasvama, mis võtab aega mitu kuud. Seega ei pea muretsema, kui te ei märka ravi
              käigus paranemisilminguid: ravim jääb küünde mitmeks kuuks ning avaldab seal oma toimet. Seetõttu
              tuleb ravi lõpetada siis, kui teie arst seda ütleb, isegi kui puuduvad märgid paranemisest.

              Siseelundite infektsioonid: vajalikud võivad olla suuremad annused pikema aja vältel.


             Järgige alati arsti ettekirjutusi, arst võib kohandada ravi vastavalt vajadusele.

              Kui te võtate Orungal’i rohkem kui ette nähtud
              Kui te olete sisse võtnud liiga palju ravimit, siis pöörduge viivitamatult arsti poole. Arst rakendab
              vajalikke vastuabinõusid.

              Informatsioon arstile ravimi üleannustamise korral
              Juhusliku üleannustamise korral rakendada toetavat ravi.
              Esimese tunni jooksul pärast ravimi sissevõtmist võib teha maoloputust.
              Vajadusel manustada aktiivsütt. Itrakonasool ei ole hemodialüüsitav, samuti puudub tal spetsiifiline
              antidoot.

              Kui te unustate Orungal’i võtta
              Ärge võtke kahekordset annust, kui ravim jäi eelmisel korral võtmata.


              4.   VÕIMALIKUD KÕRVALTOIMED

              Nagu kõik ravimid, võib ka Orungal põhjustada kõrvaltoimeid, kuigi kõigil neid ei teki.

              Tekkida võivad järgmised sümptomid: mao ärritusnähud, iiveldus, kõhulahtisus, kõhuvalu ja
              kõhukinnisus, samuti on esinenud hingeldust, peavalu, menstruaaltsükli häireid, erektsioonihäireid,
              pearinglust, lihasnõrkust, lihaste ja liigeste valulikkust, kõhunäärme põletikku, ebameeldivat maitset
              suus, palavikku või juuste väljalangemist.

              Harva võib tekkida ülitundlikkus Orungal’i suhtes, mille sümptomiteks on nahalööve, sügelus,
              õhupuudus või hingamisraskus ja/või näo turse. Võtke koheselt ühendust oma arstiga vältimatu abi
              saamiseks tõsise allergilise reaktsiooni ilmnemise puhul. Harvadel juhtudel võib tekkida  ülitundlikkus
              päikesele, ”suremistunne” kätes-jalgades või tõsised nahahäired (tekkida võib laialt levinud lööve,
              nahakoorumisega ja villidega suus, silmades ja genitaalidel või väikeste mädavillide või villidega
              lööve). Sellisel juhul tuleb Orungal-ravi lõpetada ja arsti poole pöörduda.

              Pöörduge viivitamatult arsti poole, kui teil tekib õhupuudus, ootamatu kehakaalu tõus, jalgade turse,
              ebaharilik väsimus või kui te hakkate öösiti põhjuseta üles ärkama.

              Väga harva on esinenud maksakahjustust, mille korral võivad tekkida järgmised sümptomid, nagu
              isutus, iiveldus, oksendamine, väsimus, kõhuvalu, naha ja limaskestade kollasus, väga tume uriin ja
              hele väljaheide. Sellisel juhul tuleb Orungal-ravi lõpetada ja viivitamatult arsti poole pöörduda.

              Kui teie nägemine muutub ähmaseks või hakkate nägema topelt, kui esineb kohin kõrvus, kui esineb
              uriinipidamatust või kui urineerimine muutub tavalisest sagedasemaks, võtke ühendust oma arstiga.
              Kui teil tekib kuulmiskadu, lõpetage Orungal’i võtmine ja võtke ühendust oma arstiga.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet , mida
              selles infolehes ei ole nimetatud, palun rääkige sellest oma arstile või apteekrile.


              5.   KUIDAS ORUNGAL’I SÄILITADA

              Hoida temperatuuril kuni 30°C.

              Hoida laste eest varjatud ja kättesaamatus kohas.

              Ärge kasutage Orungal’i pärast kõlblikkusaega, mis on märgitud karbil. Kõlblikkusaeg viitab kuu
              viimasele päevale.


             Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO

              Mida Orungal sisaldab:

              -    Toimeaine on itrakonasool. Üks kõvakapsel sisaldab 100 mg itrakonasooli.
              -    Abiained on suhkruterad, hüpromelloos ja makrogool, kapsel ise koosneb titaandioksiidist,
                   indigotiindisulfonaatnaatriumist, erütrosiinnaatriumist ja želatiinist.

              Kuidas Orungal välja näeb ja pakendi sisu
              Orungal on saadaval roosade/siniste kapslitena, mis sisaldavad 100 mg itrakonasooli pakendatuna
              blisterpakendisse (15 või 28 tk pakendis).

              Müügiloa hoidja

              UAB „Johnson & Johnson“
              Geležinio Vilko g. 18A
              LT-08104 Vilnius
              Leedu

              Tootja

              Janssen-Cilag S.p.A.
              Via C. Janssen
              Borgo San Michele
              I-04010 Latina
              Itaalia

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              Müügiloa hoidja esindaja Eestis
              Janssen-Cilag Polska Sp. z o.o. Eesti filiaal
              Lõõtsa 2
              Tallinn 11415
              Tel: +372 617 7410


              Infoleht on viimati kooskõlastatud augustis 2011
