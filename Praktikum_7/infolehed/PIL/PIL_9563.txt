

                             PAKENDI INFOLEHT: INFORMATSIOON KASUTAJALE

                                      SOLPADEINE 500 mg/8 mg/30 mg tabletid
                                    Paratsetamool/kodeiinfosfaathemihüdraat/kofeiin

                 Lugege infolehte hoolikalt, sest siin on teile vajalikku teavet.
                 Ehkki  seda  ravimit  on  võimalik  osta  ilma  retseptita,  peate  parima  ravitulemuse  saamiseks
                 kasutama SOLPADEINE tablette täpselt juhistele vastavalt.
                 -  Hoidke infoleht alles, et seda vajadusel uuesti lugeda.
                 -  Lisainformatsiooni saamiseks pidage nõu apteekriga.
                 -  Kui pärast 7 päeva möödumist haigussümptomid süvenevad ega leevendu, peate oma arstiga
                     ühendust võtma.
                 -  Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                     mida selles infolehes ei ole nimetatud, palun rääkige sellest oma arstile või apteekrile.


                 Infolehes antakse ülevaade:
                 1.    Mis ravim on SOLPADEINE ja milleks seda kasutatakse
                 2.    Mida on vaja teada enne SOLPADEINE ´i võtmist
                 3.    Kuidas SOLPADEINE ´i võtta
                 4.    Võimalikud kõrvaltoimed
                 5.    Kuidas SOLPADEINE ´i säilitada
                 6.    Lisainfo


                 1. MIS RAVIM ON SOLPADEINE JA MILLEKS SEDA KASUTATAKSE

                 Solpadeine sisaldab kolme toimeainet: paratsetamooli, kodeiinfosfaati ja kofeiini.
                 Paratsetamool on valuvaigisti ja palavikualandaja.
                 Palavikku  alandav  toime  põhineb  hüpotalamuse  termoregulatsioonikeskuse  mõjutamisel,
                 kehatemperatuur langeb suurenenud perifeerse verevoolu ja higistamise tõttu.
                 Kodeiinfosfaat omab mõõdukat valuvaigistavat ja nõrka köhapärssivat toimet.
                 Kofeiini  käsitletakse  kui  ravimi  valuvaigistavat  toimet  suurendavat  komponenti  tänu  tema
                 stimuleerivale toimele kesknärvisüsteemis, mis aitab vähendada valuga seonduvat masendust.
                 SOLPADEINE tablette kasutatakse keskmise tugevusega valu korral.

                 2. MIDA ON VAJA TEADA ENNE SOLPADEINE VÕTMIST

                 Ärge kasutage SOLPADEINE tablette:
                 -  kui te olete ülitundlik paratsetamooli, kodeiini, kofeiini või teiste opioidsete valuvaigistite või
                     Solpadeine´i ükskõik millise koostisosa suhtes
                 -  koos teiste ravimitega, mis sisaldavad paratsetamooli
                 -  kui teil on astma ja teil esinevad astmahood
                 -  kui te toidate last rinnaga (lubatud ainult arsti nõusolekul)
                 -  kui olete noorem kui 12-aastane
                 -  kui teil on peatrauma või koljusisese rõhu tõusuga seotud seisund
                 -  kui teil on olnud hiljuti sapiteede operatsioon.

                 Eriline ettevaatus on vajalik ravimiga Solpadeine
                 •  kui teil on probleeme maksaga,
                 •  kui teil esineb probleeme soolestikuga, sealhulgas soolesulgust


                •kui teil on eemaldatud sapipõis
                 •  kui te olete rase või toidate last rinnaga,
                 •  kui te kasutate antidepressante või teil ravitakse hingamisega seotud haigusi,
                 kui te kasutate ravimeid, mis on määratud iivelduse, oksendamise või vere kõrge
                 kolesteroolitaseme ravimiseks.

                 Kui sümptomid püsivad kauem kui 7 päeva või halvenevad, pidage nõu oma arstiga.

                 Seda ravimit tuleks võtta väikseimas annuses lühima aja vältel, mis võimalik, et leevendada
                 sümptomeid. Selle ravimi võtmine regulaarselt pika aja jooksul võib viia sõltuvuse tekkeni.

                 Vältige üleliigset kofeiini sisaldavate toodete tarbimist (nt kohvi, tee ja mõned purgijoogid).

                 Võtmine koos teiste ravimitega:
                 Palun informeerige oma arsti, kui te kasutate või olete hiljuti kasutanud mingeid muid ravimeid,
                 kaasa arvatud ilma retseptita ostetud ravimeid.

                 Konsulteerige oma arstiga enne SOLPADEINE tablettide võtmist, kui te tarvitate:
                     • metoklopramiidi või domperidooni (ravimid, mida kasutatakse iivelduse ja oksendamise
                        vastu)
                     • ravimeid, mis teevad teid uniseks, nt uinutid, rahustid, tritsüklilised antidepressandid,
                        fenotiasiidid või alkohol
                     • ravimeid, mida kutsutakse MAOI-ks (monoamiinoksüdaasi inhibiitorid)
                     • ravimeid, mis vedeldavad verd nagu varfariin

                 Rasedus ja imetamine
                 Enne ravimi kasutamist pidage nõu arsti või apteekriga.
                 Ärge kasutage raseduse ajal Solpadeine tablette ilma eelnevalt arstiga konsulteerimata.
                 Kui toidate last  rinnaga  ärge kasutage SOLPADEINE tablette ilma arstiga  konsulteerimata.
                 Kodeiini sisaldavad ravimid, mida kasutate imetamise ajal, võivad kahjustada teie last.

                 Autojuhtimine ja masinatega töötamine:
                 Ravim võib põhjustada pearinglust ja uimasust, mille tekkimisel tuleb hoiduda autojuhtimisest ja
                 masinate käsitlemisest.


                 3. KUIDAS SOLPADEINE´I VÕTTA

                 Võtke SOLPADEINE’i alati täpselt nii, nagu arst on teile rääkinud. Kui te ei ole milleski kindel,
                 pidage nõu oma arsti või apteekriga.

                 Suukaudne kasutamine.
                 Täiskasvanud ja üle 12-aastased lapsed:
                 Vajadusel kaks tabletti sisse võtta kolm kuni neli korda ööpäevas. Ärge võtke ravimit sagedamini
                 kui iga nelja tunni järel ja rohkem kui 4 annust (8 tabletti) 24 tunni jooksul.
                 Ärge ületage ettenähtud annust.
                 Ärge võtke SOLPADEINE i kauem kui 7 päeva, ilma arstiga konsulteerimata.
                 Ärge võtke SOLPADEINE tablette koos ravimitega, mis sisaldavad paratsetamooli või kodeiini.
                 SOLPADEINE’i ei ole soovitav anda alla 12-aastastele lastele.
                 Sümptomite püsimisel või kõrvaltoimete tekkimisel konsulteerige arstiga.


                Kui te võtate SOLPADEINE ´i rohkem kui ette nähtud:
                 Pöörduge otsekohe arsti poole, kuna on oht maksakahjustuse ja hingamisprobleemide
                 tekkimiseks.
                 Kui Te olete seda ravimit võtnud rohkem soovitatud annusest, pöörduge koheselt arsti poole isegi
                 siis, kui enesetunne ei ole häiritud.

                 Kui teil on lisaküsimusi selle ravimi kasutamise kohta, pidage nõu oma arsti või apteekriga.


                 4. VÕIMALIKUD KÕRVALTOIMED

                 Nagu kõik ravimid, võib ka SOLPADEINE põhjustada kõrvaltoimeid, kuigi kõigil neid ei teki.

                 Lõpetage ravimi võtmine ja võtke oma arstiga otsekohe ühendust:
                     • kui teil on olnud hiljuti sapipõie eemaldamise operatsioon ja te tunnete ägedat kõhuvalu,
                        esineb iiveldust ja oksendate
                     • kui  teil  esineb  pärast  SOLPADEINE  tablettide  võtmist  allergiline  reaktsioon,  mis
                        väljendub  nahalööbena,  sügelusena,  mõnikord  võivad  ilmneda  hingamisprobleemid,
                        huulte, keele-, kõri- või näoturse
                     • kui  teil  esineb  pärast  SOLPADEINE tablettide  võtmist nahalööve,  ketendamine  või
                        haavandid suus
                     • kui teil on varem esinenud aspiriini või teiste mittesteroidsete põletikuvastaste ainete
                        võtmisel hingamisraskusi ja te kogete sama SOLPADEINE tablettide võtmisel
                     • kui teil esineb pärast SOLPADEINE tablettide võtmist seletamatuid verevalumeid või
                        verejookse.

                 Sellised kõrvaltoimed esinevad harva.
                 Liigne kohvi või tee joomine Solpadeine’i kasutamise ajal võib põhjustada ärrituvust ja pinget.

                 Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                 mida selles infolehes ei ole nimetatud, palun rääkige sellest oma arstile.


                 5. KUIDAS SOLPADEINE´I SÄILITADA

                 Hoida laste eest varjatud ja kättesaamatus kohas.
                 Hoida temperatuuril kuni 25°C
                 Mitte kasutada pärast pakendile märgitud kõlblikkusaja lõppu, mis on märgitud karbil.
                 Kõlblikkusaeg viitab kuu viimasele päevale.

                 Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                 apteekrilt, kuidas hävitatakse  ravimeid, mida  enam ei vajata. Need meetmed aitavad kaitsta
                 keskkonda.


                 6. LISAINFO

                 Mida Solpadeine sisaldab:
                 -  Toimeained  on  paratsetamool,  kodeiinfosfaathemihüdraat,  kofeiin.  Iga  tablett  sisaldab
                     paratsetamooli 500 mg, kodeiinfosfaathemihüdraati 8 mg ja kofeiini 30 mg


                -Abiained on eelželatiniseeritud tärklis, maisitärklis, kaaliumsorbaat, povidoon, mikrokristalne
                     tselluloos, talk,  steariinhape ja  magneesiumstearaat. Printimistint sisaldab hüpromelloosi,
                     karmosiini (E122), etanooli, demineraliseeritud vett.

                 Kuidas Solpadeine välja näeb ja pakendi sisu:
                 Valged, kapslikujulised tabletid, mille ühel küljel on märgistus „Solpadeine“.
                 PVC/Al blisterpakend pakendatud pappkarpi.
                 Pakend sisaldab 12 või 24 tabletti.
                 Kõik pakendi suurused ei pruugi olla müügil.

                 Müügiloa hoidja:
                 GlaxoSmithKline Consumer Healthcare
                 GlaxoSmithKline Export Ltd.
                 Brentford, TW8 9GS
                 Ühendkuningriik

                 Tootja:
                 GlaxoSmithKline Dungarvan Ltd
                 Knockbrack
                 Dungarvan
                 Co. Waterford
                 Iirimaa


                 Lisaküsimuste tekkimisel selle ravimi kohta pöörduge palun müügiloa hoidja kohaliku esindaja
                 poole:
                 GlaxoSmithKline Eesti OÜ
                 Lõõtsa 2
                 11415 Tallinn

                 Infoleht on viimati kooskõlastatud märtsis 2010
