

                              PAKENDI INFOLEHT: INFORMATSIOON KASUTAJALE

                                        Zyrtec, 10 mg/ml suukaudsed tilgad, lahus
                                                Tsetirisiindivesinikkloriid

              Enne ravimi kasutamist lugege hoolikalt infolehte.
              -   Hoidke infoleht alles, et seda vajadusel uuesti lugeda.
              -   Kui teil on lisaküsimusi, pidage nõu oma arsti või apteekriga.
              -   Ravim on välja kirjutatud teile. Ärge andke seda kellelegi teisele. Ravim võib olla neile kahjulik,
                   isegi kui haigussümptomid on sarnased.
              -   Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
                   selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Zyrtec ja milleks seda kasutatakse
              2.   Mida on vaja teada enne ravimi Zyrtec kasutamist
              3.   Kuidas ravimit Zyrtec kasutada
              4.   Võimalikud kõrvaltoimed
              5.   Kuidas ravimit Zyrtec säilitada
              6.   Lisainfo


              1.   MIS RAVIM ON ZYRTEC JA MILLEKS SEDA KASUTATAKSE

              Zyrtec on allergiavastane ravim, mille toimeaineks on tsetirisiindivesinikkloriid.

              Täiskasvanutel ja lastel alates 2. eluaastast on Zyrtec näidustatud järgmistel juhtudel:
              -   hooajalise ja aastaringse allergilise riniidi nasaalsete ja okulaarsete sümptomite leevendamine;
              -   kroonilise nõgeslööbe (krooniline idiopaatiline urtikaaria) sümptomite leevendamine.


              2.   MIDA ON VAJA TEADA ENNE RAVIMI ZYRTEC KASUTAMIST

              Ärge kasutage ravimit Zyrtec
              -    kui teil on raske neeruhaigus (raske neerupuudulikkus kreatiniini kliirensiga alla 10 ml/min);
              -    kui te olete allergiline (ülitundlik) ravimi Zyrtec toimeaine suhtes või ravimi Zyrtec mistahes
                   abiaine (teise koostisaine), hüdroksüsiini või piperasiini derivaadi (teise ravimi sarnane toimeaine)
                   suhtes.

              Eriline ettevaatus on vajalik ravimiga Zyrtec
              Kui teil on neerupuudulikkus, pidage nõu oma arstiga. Vajadusel alandab ta ravimi annust. Teie arst
              määrab teile uue annuse.

              Kui teil on epilepsia või krambioht, peaksite oma arstiga nõu pidama.

              Tsetirisiini soovituslike annuste kasutamisel ei ole teatatud märkimisväärsest kliinilisest koostoimest
              alkoholiga (kontsentratsioon veres 0,5 g/l, mis vastab ühele klaasile veinile). Siiski puudub ohutusteave
              tsetirisiini suuremate annuste ja alkoholi samaaegse kasutamise kohta. Seetõttu soovitatakse Zyrtec-ravi
              ajal, nagu kõikide antihistamiinsete ravimitega, alkoholi samaaegset tarvitamist vältida.

              Palun küsige oma arstilt, kas te peate katkestama ravimi Zyrtec kasutamise paar päeva enne planeeritud
              allergiatestide tegemist. See ravim võib mõjutada allergiatestide tulemusi.


                                                          1


             Kasutamine koos teiste ravimitega
              Palun informeerige oma arsti või apteekrit kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid.

              Ravimi Zyrtec kasutamine koos toidu ja joogiga
              Toit ei mõjuta ravimi Zyrtec imendumise määra.

              Rasedus ja imetamine
              Enne ravimi kasutamist pidage nõu oma arstiga.

              Nagu teiste ravimite puhul, tuleb ravimi Zyrtec kasutamist rasedatel naistel vältida. Ravimi juhuslik
              kasutamine rasedatel naistel ei pruugi lootele kahjustavalt mõjuda. Siiski tuleb ravimit manustada ainult
              vajadusel ja peale meditsiinilist nõustamist.

              Ärge kasutage ravimit Zyrtec rinnaga toitmise ajal, sest tsetirisiin eritub rinnapiima.

              Autojuhtimine ja masinatega töötamine
              Kliinilised uuringud ei ole näidanud tähelepanu, erksuse ja autojuhtimise võime häireid pärast ravimi
              Zyrtec kasutamist ettenähtud annuses.
              Peaksite hoolikalt jälgima oma reaktsiooni pärast ravimi Zyrtec kasutamist, kui kavatsete autot juhtida,
              võtta ette potentsiaalselt ohtliku tegevuse või hakata tööle masinatega. Ärge ületage ettenähtud annust.

              Oluline teave mõningate ravimi Zyrtec koostisainete suhtes
              Zyrtec suukaudsed tilgad, lahus sisaldab metüül-4-hüdroksübensoaati E 218 ja
              propüül-4-hüdroksübensoaati E 216, mis võivad põhjustada allergilisi reaktsioone (ka hilistüüpi).


              3.    KUIDAS RAVIMIT ZYRTEC KASUTADA

              Kuidas ja millal tuleb ravimit Zyrtec kasutada
              See juhis kehtib siis, kui teie arst ei ole andnud teile teistsuguseid juhiseid ravimi Zyrtec kasutamise kohta.
              Järgige palun neid juhiseid, vastasel juhul ei pruugi Zyrtec täiesti efektiivne olla.

              Täiskasvanud ja üle 12-aastased noorukid
              10 mg (20 tilka) üks kord päevas.

              6…12-aastased lapsed
              5 mg (10 tilka) kaks korda päevas.

              2…6-aastased lapsed
              2,5 mg (5 tilka) kaks korda päevas.

              Mõõduka kuni raske neerukahjustusega patsiendid
              Mõõduka neerukahjustusega patsientide soovituslik annus on 5 mg (10 tilka) üks kord päevas.

              Kui teil on tunne, et ravimi Zyrtec toime on liiga tugev või liiga nõrk, pidage nõu oma arstiga.

              Ravi kestus
              Ravi kestus sõltub teie kaebuste tüübist, kestusest ja haiguse kulust. Ravi kestuse määrab teie arst.

              Kui te kasutate ravimit Zyrtec rohkem kui ette nähtud
              Kui te arvate, et olete võtnud ravimit Zyrtec rohkem kui ette nähtud, teavitage sellest oma arsti.
              Teie arst otsustab, milliseid meetmeid (vajadusel) rakendada.

                                                          2


             Üleannustamise korral võivad allpool kirjeldatud kõrvaltoimed ilmneda suurenenud intensiivsusega.
              Kirjeldatud on järgmisi kõrvaltoimeid: segasus, kõhulahtisus, pearinglus, väsimus, peavalu, haiglane olek,
              pupillide laienemine, sügelus, rahutus, uimasus, unisus, vähene reageerimine välistele ärritajatele,
              südamepekslemine, värinad ja kusepeetus.

              Kui te unustate ravimit Zyrtec kasutada
              Ärge võtke kahekordset annust, kui annus jäi eelmisel korral võtmata.

              Kui te lõpetate ravimi Zyrtec kasutamise
              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.    VÕIMALIKUD KÕRVALTOIMED

              Nagu kõik ravimid, võib ka Zyrtec põhjustada kõrvaltoimeid, kuigi kõigil neid ei teki.

              Järgnevad kõrvaltoimed esinevad harva või väga harva, kuid peale nende sümptomite märkamist,
              peate ravimi kasutamise lõpetama ning otsekohe rääkima sellest oma arstile:
              -   allergilised reaktsioonid, k.a rasked reaktsioonid ja angioödeem (tõsine allergiline reaktsioon, mis
                   põhjustab näo- või kõriturset).
              Sellised sümptomid võivad vallanduda peale esmakordset ravimi tarvitamist või ka hiljem.

              Võimalike kõrvaltoimete esinemissagedust defineeritakse järgmiselt:
              sage (esineb 1...10 kasutajal 100-st);
              aeg-ajalt (esineb 1...10 kasutajal 1000-st);
              harv (esineb 1...10 kasutajal 10 000-st);
              väga harv (esineb vähem kui ühel kasutajal 10 000-st);
              teadmata (ei saa hinnata olemasolevate andmete alusel).

              Sageli esinevad kõrvaltoimed
              -   Somnolentsus (unisus)
              -   Pearinglus, peavalu
              -   Neelupõletik, nohu (lastel)
              -   Kõhulahtisus, iiveldus, suukuivus
              -   Väsimus

              Aeg-ajalt esinevad kõrvaltoimed
              -   Ärevus
              -   Paresteesia (nahatundlikkuse häire)
              -   Kõhuvalu
              -   Pruuritus (nahasügelus), lööve
              -   Asteenia (jõuetus), halb enesetunne

              Harva esinevad kõrvaltoimed
              -   Allergilised reaktsioonid, mõned rasked (väga harva)
              -   Depressioon, hallutsinatsioonid, ärrituvus, segasus, unetus
              -   Krambid
              -   Tahhükardia (südamepekslemine)
              -   Maksafunktsioonihäired
              -   Nõgestõbi (lööve)
              -   Ödeem (turse)
              -   Kehakaalu suurenemine

                                                          3


             Väga harva esinevad kõrvaltoimed
              -   Trombotsütopeenia (vereliistakute madal tase)
              -   Tõmblused (tahtmatud tõmblused)
              -   Minestamine, düskineesia (tahtmatud liigutused), düstoonia (ebanormaalselt pikenenud
                   lihaskokkutõmbed), treemor, düsgeuusia (maitsemuutus)
              -   Nägemise hägustumine, akommodatsioonihäired (silma kohanemishäire fokuseerimisel),
                   okulogüratsioon (tahtele allumatu silmade pööritamine)
              -   Angioödeem (tõsine allergiline reaktsioon, mis põhjustab näo- või kõriturset), ravimlööve
              -   Uriini eritumise häired (voodimärgamine, valulik ja/või takistatud urineerimine)

              Teadmata sagedusega kõrvaltoimed
              -   Amneesia, mäluhäire.

              Kui teil tekib mõni ülalnimetatud kõrvaltoimetest teavitage sellest oma arsti. Kui teil tekivad
              esimesed ülitundlikkuse sümptomid, lõpetage ravimi Zyrtec võtmine. Teie arst hindab sümptomite
              raskust ning otsustab mistahes edasiste meetmete üle, mis võivad osutuda vajalikuks.
              Kui te märkate mõnda kõrvaltoimet, mida selles infolehes ei ole nimetatud, palun rääkige sellest
              oma arstile või apteekrile.


              5.   KUIDAS RAVIMIT ZYRTEC SÄILITADA

              Hoida laste eest varjatud ja kättesaamatus kohas.

              Ärge kasutage ravimit Zyrtec pärast kõlblikkusaega, mis on märgitud karbil ja pudelil.

              Ärge kasutage pärast kolme kuu möödumist pudeli esmasest avamisest.

              See ravimpreparaat ei vaja säilitamisel eritingimusi.


              6.    LISAINFO

              Mida Zyrtec sisaldab
              -    Ravimi Zyrtec toimeaine on tsetirisiindivesinikkloriid. 1 ml (= 20 tilka) lahust sisaldab 10 mg
                   tsetirisiindivesinikkloriidi. Üks tilk sisaldab 0,5 mg tsetirisiindivesinikkloriidi.
              -    Abiained on glütserool, propüleenglükool, naatriumsahhariin, metüül-4-hüdroksübensoaat /
                   propüül-4-hüdroksübensoaat = E 218 / E 216, naatriumatsetaat, äädikhape, puhastatud vesi.

              Kuidas Zyrtec välja näeb ja pakendi sisu
              Zyrtec on selge ja värvitu vedelik.

              Pakendis 10, 15 või 20 ml pudel lahusega.

              Kõik pakendi suurused ei pruugi olla müügil.

              Müügiloa hoidja ja tootja
              Müügiloa hoidja:
              UCB Pharma Oy Finland
              Itsehallintokuja 6
              FI-02600 Espoo
              Soome

                                                          4


             Tootja:
              UCB Pharma S.p.A.
              Via Praglia, 15
              I-10044 Pianezza
              Itaalia

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              OÜ Medfiles
              Vasara 50
              50113 Tartu
              Telefon 730 5415
              Faks 730 5401

              See ravimpreparaat on saanud müügiloa Euroopa Majanduspiirkonna liikmesriikides järgmiste
              nimetustega:
              Austria: Zyrtec 10 mg/ml - Tropfen
              Belgia: Zyrtec
              Bulgaaria: Zyrtec
              Tšehhi: Zyrtec
              Taani: Zyrtec
              Eesti: Zyrtec
              Soome: Zyrtec
              Prantsusmaa: Zyrtec
              Saksamaa: Zyrtec tropfen
              Kreeka: Ziptek
              Ungari: Zyrtec cseppek
              Iirimaa: Zirtek oral drops 10mg/ml
              Itaalia: Zirtec 10mg/ml gocce orali soluzione
              Läti: Zyrtec
              Leedu: Zyrtec
              Luksemburg: Zyrtec
              Norra: Zyrtec
              Poola: Zyrtec
              Rumeenia: Zyrtec
              Slovakkia: Zyrtec
              Hispaania: Zyrtec gotas orales en solución
              Rootsi: Zyrlex


              Infoleht on viimati kooskõlastatud juulis 2011











                                                          5
