

                             PAKENDI INFOLEHT: INFORMATSIOON KASUTAJALE

                                            PRESTARIUM, 4 mg tabletid
                                             Perindopriil tertbutüülamiin

              Enne ravimi võtmist lugege hoolikalt infolehte.
              -  Hoidke infoleht alles, et seda vajadusel uuesti lugeda.
              -  Kui teil on lisaküsimusi, pidage palun nõu arsti või apteekriga.
              -  Ravim on välja kirjutatud teile. Ärge andke seda kellelegi teisele. Ravim võib olla neile kahjulik,
                 isegi kui haigussümptomid on sarnased.
              -  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
                 selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1.   Mis ravim on PRESTARIUM 4 mg ja milleks seda kasutatakse
              2.   Mida on vaja teada enne PRESTARIUM´i 4 mg võtmist
              3.   Kuidas PRESTARIUM´i 4 mg võtta
              4.   Võimalikud kõrvaltoimed
              5.   Kuidas PRESTARIUM 4 mg säilitada
              6.   Lisainfo



              1.   MIS RAVIM ON PRESTARIUM 4 MG JA MILLEKS SEDA KASUTATAKSE

              PRESTARIUM 4 mg on angiotensiini konverteeriva ensüümi (AKE) inhibiitor.  Need ravimid
              laiendavad veresooni, mistõttu südamel on kergem verd läbi nende pumbata.

              PRESTARIUM 4 mg kasutatakse:

              -  kõrgvererõhutõve (hüpertensiooni) raviks,
              -  südamepuudulikkuse raviks (seisund, mil süda ei suuda pumbata piisavalt verd, mida keha
                 vajab)südameatakkide riski vähendamiseks
              -  stabiilse südame isheemiatõvega (seisund, kus südame verevarustus on vähenenud või takistatud)
                 patsientidel, kellel on haigusloos südamelihaseinfarkt ja/või südame verevarustust parandav
                 operatsioon (südamesse viivate veresoonte laiendmine).


              2.   MIDA ON VAJA TEADA ENNE PRESTARIUM 4 MG VÕTMIST

              Ärge võtke PRESTARIUM 4 mg:
              -  kui te olete ülitundlik (allergiline) perindopriili, teiste AKE-inhibiitorite või PRESTARIUM 4 mg
                 mõne koostisosa suhtes;

              -  kui te olete rase või toidate last rinnaga.
              -  kui teil on varem AKE inhibiitor-ravi ajal või muudel põhjustel esinenud sümptome nagu
                 lämbumistunne, näovõi keeleturse, tugev sügelus või rasked nahalööbed (seda seisundit
                 nimetatakse angioneurootiliseks turseks).

              PRESTARIUM 4 mg ei soovitata kasutada lastel ja noorukitel.


              Eriline ettevaatus on vajalik ravimiga PRESTARIUM 4 mg:
              Konsulteerige oma arstiga enne PRESTARIUM 4 mg võtmist, kui teil esineb mõni järgmistest
              seisunditest:


                                                                                                   1


             -kui teil on aordistenoos (südame poolt kulgeva suure veresoone kitsenemus) või hüpertroofiline
                 kardiomüopaatia (südamelihase haigus) või neeruarteri stenoos (neerusid verega varustava arteri
                 kitsenemus),
              -  kui teil on teisi südameprobleeme,
              -  kui teil on probleeme maksaga,
              -  kui teil on probleeme neerudega või teile tehakse neerudialüüsi,
              -  kui teil on veresoonte kollegeenhaigus (sidekoe haigus) nagu süsteemne erütematoosne luupus või
                 sklerodermia,
              -  kui teil on suhkurtõbi,
              -  kui te olete rangel soolavabal dieedil või kasutate kaaliumit sisaldavaid soolaasendajaid,
              -  kui teile tahetakse teha narkoosi ja/või lähete suurele operatsioonile,
              -  kui teile tahetakse teha LDL afereesi (kolesterooli eemaldamine verest kindla aparaadi abil),
              -  kui te saate desensibiliseerivat ravi, et vähendada allergiat mesilaste ja herilaste mürgi suhtes,
              -  kui teil on hiljuti olnud kõhulahtisus või olete oksendanud,
              -  kui arst on teile öelnud, et te ei talu teatud suhkruid.

              Võtmine koos teiste ravimitega
              -  Palun informeerige oma arsti või apteekrit kui te kasutate või olete hiljuti kasutanud mingeid muid
                 ravimeid, kaasa arvatud ilma retseptita ostetud ravimeid.

              Ravi PRESTARIUM 4 mg tablettidega võivad mõjutada teised ravimid, sealhulgas:
              -  teised vererõhuravimid, sealhulgas diureetikumid (ravimid, mis suurendavad neerude poolt
                 toodetava uriini hulka),
              -  kaaliumi säästvad diureetikumid (spironolaktoon, triamtereen), kaaliumilisandid või kaaliumit
                 sisaldavad soolaasendajad,
              -  liitium mania või depressiooni raviks,
              -  valu leevendamiseks kasutatavad mittesteroidsed põletikuvastased ravimid (nt ibuprofeen) või
                 suures annuses atsetüülsalitsüülhape,
              -  suhkrutõveravimid (nagu insuliin),
              -  vaimsete häirete, nagu depressioon, ärevus, skisofreenia, raviks kasutatavad ravimid (näiteks
                 tritsüklilised antidepressandid, antipsühhootikumid),
              -  immunosupressandid (ravimid, mis vähendavad organismi kaitsevõimet), mida kasutatakse
                 autoimmuunsete häirete raviks või pärast organi siirdamise operatsiooni (näiteks tsüklosporiin),
              -  allopurinool (podagra ravim),
              -  prokaiinamiid (südame rütmihäirete ravim),
              -  vasodilataatorid, sealhulgas nitraadid (veresoonte laiendajad),
              -  hepariin (verd vedeldav ravim),
              -  madala vererõhu, šoki või astma ravimid (näiteks efedriin, noradrenaliin või adrenaliin).


              PRESTARIUM 4 mg võtmine koos toidu ja joogiga
              PRESTARIUM 4 mg on soovitatav võtta enne sööki.
              Rasedus ja imetamineEnne ravimi kasutamist pidage nõu arsti. Ärge võtke PRESTARIUM 4mg, kui
              te olete rase, planeerite
              rasestuda või kui te toidate last rinnaga (vaata "Ärge võtke PRESTARIUM 4 mg tablette").
              Autojuhtimine ja masinatega töötamine:
              PRESTARIUM 4 mg ei mõjuta reaktsioonivõimet, kuid mõnedel patsientidel võivad tekkida vererõhu
              alanemisest tingitud sümptomid nagu pearinglus või väsimus. Kui tekivad sellised sümptomid, siis
              selle tulemusena võib autojuhtimise ja masinate käsitlemise võime väheneda.

              Oluline teave mõningate PRESTARIUM 4 mg koostisainete suhtes:
              PRESTARIUM 4 mg sisaldab laktoosmonohüdraati. Kui arst on teile öelnud, et te ei talu teatud
              suhkruid, peate te enne ravimi kasutamist konsulteerima arstiga.



              3.   KUIDAS PRESTARIUM 4 MG VÕTTA

                                                                                                   2


             Võtke PRESTARIUM 4 mg tablette alati vastavalt arstilt saadud juhistele. Kui te ei ole milleski
              kindel, pidage nõu arsti või apteekriga.
              Tablett võetakse klaasitäie veega, iga päev samal ajal, soovitatavalt hommikuti enne sööki. Arst
              määrab teile sobiva ööpäevase annuse.

              Tavalised annused on järgmised:
              Kõrgvererõhutõbi: tavaline algannus ja säilitusannus on 4 mg üks kord päevas. Annust võib
              pärast kuuajalist ravi suurendada 8 mg-ni ööpäevas. 8 mg on maksimaalne soovitatav annus
              kõrgvererõhutõve raviks.

              Üle 65-aastastel patsientidel on tavaline algannus 2 mg üks kord päevas, mida võib pärast
              kuuajalist ravi vajadusel suurendada 4 mg-ni, seejärel vajadusel 8 mg-ni üks kord päevas.

              Südamepuudulikkus: tavaline algannus on 2 mg üks kord päevas. Kahe nädala
              pärast võib annust suurendada 4 mg-ni üks kord päevas, mis on selle näidustuse puhul
              maksimaalne soovitatav annus.

              Stabiilne südame isheemiatõbi: tavaline algannus on 4 mg üks kord päevas. Kahe nädala
              pärast võib annust suurendada 8 mg-ni üks kord päevas, mis on selle näidustuse puhul
              maksimaalne soovitatav annus.

              Üle 65-aastastel patsientidel on tavaline algannus 2 mg üks kord päevas, mida võib pärast
              ühenädalast ravi vajadusel suurendada 4 mg-ni, seejärel teisel nädalal vajadusel 8 mg-ni üks
              kord päevas.

              Kui te võtate PRESTARIUM 4 mg rohkem kui ette nähtud:
              Kui te olete võtnud rohkem tablette kui vaja, võtke otsekohe ühendust kiirabi või arstiga.
              Üleannustamise korral tekib kõige suurema tõenäosusega vererõhu langus, mis võib põhjustada
              pearinglust või minestamist. Kui see juhtub, tuleb haige asetada tõstetud jalgadega lamavasse
              asendisse.

              Kui te unustate PRESTARIUM 4mg tablette võtta
              Võtke ravimit iga päev, kuna regulaarne ravi toimib paremini. Kui te unustate PRESTARIUM 4mg
              annuse võtta, võtke järgmine annus tavalisel ajal. Ärge võtke kahekordset annust, kui annus jäi
              eelmisel korral võtmata.

              Kui te lõpetate PRESTARIUM 4 mg tablettide võtmise
              Kuna ravi PRESTARIUM 4 mg tablettidega kestab tavaliselt terve elu, pöörduge enne ravi
              katkestamist arsti poole. Lisainformatsiooni saamiseks pöörduge oma arsti poole.

              4.   VÕIMALIKUD KÕRVALTOIMED

              Nagu kõik ravimid, võib ka PRESTARIUM 4 mg põhjustada kõrvaltoimeid, kuigi kõigil neid ei teki.
              Kõrvaltoimed võivad olla järgmised:
              Sageli (ilmnevad harvem kui 1 inimesel 10-st, kuid sagedamini kui 1 inimesel 100-st):
              peavalu, pearinglus, peapööritus, tundlikkushäired, nägemishäired, tinnitus (kumin kõrvus),
              vererõhu langusest tingitud pearinglus, köha, hingeldus, seedetrakti häired (iiveldus,
              oksendamine, kõhuvalu, maitsetundlikkuse häired, düspepsia või seedehäired, kõhulahtisus,
              kõhukinnisus), allergilised nahareaktsioonid (nagu nahalööve, sügelus), lihaskrambid, jõuetus.
              Aeg-ajalt (ilmnevad harvem kui 1 inimesel 100-st, kuid sagedamini kui 1 inimesel 1000-st):
              meeleolu muutused, unehäired, bronhospasm (pigustustunne rinnus, vilinad hingamisel või
              hingeldus), suukuivus, angioödeem, neerupuudulikkus, impotentsus, higistamine.
              Väga harva (ilmnevad harvem kui 1 inimesel 10000-st):
              segasus, südameveresoonkonna häired (südamerütmi häired, valu rindkeres, müokardiinfarkt
              ja insult), eosinofiilne kopsupõletik (harvaesinev kopsupõletik), nohu (kinnine või vesine
              nina), multiformne erüteem, verepildi muutus, kõhunäärme- või maksapõletik.

                                                                                                   3


             Kui täheldate endal järgnevaid kõrvaltoimeid, siis katkestage ravimi võtmine ja võtke
              otsekohe ühendust oma arstiga: näo-, huulte-, suu-, keele- või kõriturse, hingamisraskused,
              tugev pearinglus või minestus, ebaharilikult kiired või ebaregulaarsed südamelöögid.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5. KUIDAS PRESTARIUM 4 MG SÄILITADA

              Hoida laste eest varjatud ja kättesaamatus kohas.
              Ärge kasutage PRESTARIUM´i pärast kõlblikkusaega, mis on märgitud karbil ja blistrill.
              Kõlblikkusaeg viitab kuu viimasele päevale.
              See ravimpreparaat ei vaja säilitamisel eritingimusi.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO

              Mida PRESTARIUM 4 mg sisaldab
              -  Toimeaine on perindopriil tertbutüülamiin. Üks tablett sisaldab 4 mg perindopriil tertbutüülamiini
                 soola.
              -  Abiained on mikrokristalne tselluloos, laktoosmonohüdraat, veevaba kolloidne ränidioksiid,
                 magneesiumstearaat, järveklorofülliinide alumiinium-vasekompleksid (E 141 ii).

              Kuidas PRESTARIUM 4 mg välja näeb ja pakendi sisu
              PRESTARIUM 4 mg tabletid on helerohelised piklikud graveeringuga, mõlemalt poolt sälgutatud
              tabletid. Pakendis on 30 tabletti.


              Müügiloa hoidja
              Les Laboratoires Servier
              22, rue Garnier
              92200 Neuilly sur Seine
              Prantsusmaa

              Tootja
              Les Laboratoires Servier Industrie
              905 route de Saran
              45520 Gidy
              Prantsusmaa
              ja
              Servier Ireland Industries Ltd
              Gorey road
              Arklow, Co Wicklow
              Iirimaa

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:

              CentralPharma Communications OÜ
              Toompuiestee 30
              10149 Tallinn
              Tel/faks: 00 372 640 00 07


                                                                                                   4


             Infoleht on viimati kooskõlastatud septembris 2007

















































                                                                                                   5
