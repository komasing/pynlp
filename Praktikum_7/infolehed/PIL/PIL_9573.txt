

                             PAKENDI INFOLEHT: INFORMATSIOON KASUTAJALE

                                              MINIRIN, 0,1 mg tabletid
                                              MINIRIN, 0,2 mg tabletid
                                                Desmopressiinatsetaat

                  Enne ravimi kasutamist lugege hoolikalt infolehte.
                  - Hoidke infoleht alles, et seda vajadusel uuesti lugeda.
                  - Kui teil on lisaküsimusi, pidage nõu oma arsti või apteekriga.
                  - Ravim on välja kirjutatud teile. Ärge andke seda kellelegi teisele. Ravim võib olla neile
                     kahjulik isegi kui haigussümptomid on sarnased.
                  - Kui ükskõik milline kõrvaltoimetest muutub tõsiseks või kui te märkate mõnda
                     kõrvaltoimet, mida selles infolehes ei ole nimetatud, palun rääkige sellest oma arstile või
                     apteekrile.


                  Infolehes antakse ülevaade:
                  1.    Mis ravim on MINIRIN ja milleks seda kasutatakse
                  2.    Mida on vaja teada enne MINIRIN’i võtmist
                  3.    Kuidas MINIRIN’i võtta
                  4.    Võimalikud kõrvaltoimed
                  5.    Kuidas MINIRIN’i säilitada
                  6.    Lisainfo


                  1.    MIS RAVIM ON MINIRIN JA MILLEKS SEDA KASUTATAKSE

                  Omadused  ja  toimemehhanism:  MINIRIN  sisaldab  desmopressiini,  mis  on  struktuurilt
                  sarnane naturaalse hormooni arginiinvasopressiiniga. Naturaalses  hormooni struktuuris  on
                  tehtud kaks keemilist muudatust: 1-tsüsteiini desaminatsioon ja 8-L-arginiini substitutsioon 8-
                  D-arginiiniga. Need struktuursed muutused loovad tugeva antidiureetilise toimega ühendi,
                  millel on väga nõrk toime silelihastele, seega puudub ebasoovitav rõhuga seotud kõrvaltoime.

                  0,1...0,2 mg desmopressiini suukaudsel manustamisel saavutatakse antidiureetiline toime, mis
                  kestab enamikul patsientidest 8...12 tundi.

                  Näidustused: Magediabeedi ravi. Primaarse öise enureesi (öise kusepidamatuse) ravi üle 5-
                  aastastel lastel, kellel ei esine uriini kontsentratsiooni häireid.
                  Noktuuria täiskasvanutel (so sage põietühjendus öösel).


                  2.    MIDA ON VAJA TEADA ENNE MINIRIN’I VÕTMIST

                  Ärge võtke MINIRIN’i
                  - kui te olete ülitundlik (allergiline) desmopressiini või MINIRIN’i mõne koostisosa suhtes.
                  - kui teil on:
                  - harjumuslik ja psühhogeenne polüdipsia (mille tulemusel suureneb uriini eritus
                     40 ml/kg/24 tunni jooksul);
                  - teadaolev või kahtlustatav südamepuudulikkus ja teised diureetikumravi vajavad
                     seisundid;
                  - mõõdukas ja tugev neerupuudulikkus (kreatiniini kliirens alla50 ml/min );
                  - teadaolev hüponatreemia (madal naatriumisisaldus veres);
                  - ADH sekretsiooni häired;

                  Eriline ettevaatus on vajalik ravimiga MINIRIN


                 Kui  MINIRIN’i kasutatakse primaarse  öise  enureesi või  nüktuuria raviks  tuleb  vedeliku
                  tarbimist piirata miinimumini 1 tund enne ravimi manustamist ja kuni 8 tundi pärast ravimi
                  manustamist. Kui ravi ajal ei piirata vedeliku tarbimist võib kujuneda vedeliku peetus ja/või
                  naatriumivaegus kaasuvate sümptomitega (peavalu, iiveldus/oksendamine, kehakaalu tõus ja
                  raskel juhul krambid).

                  - Ettevaatus on vajalik, kui esineb üks järgnevatest:
                  *     tõsine põiefunktsioonihäire
                  *     madal vere naatriumisisaldus
                  *     äge haigus (süsteemsed infektsioonid, palavik, gastroenteriit)

                  Võtmine koos teiste ravimitega
                  Palun  informeerige  oma  arsti,  kui te  kasutate  või  olete hiljuti kasutanud mingeid  muid
                  ravimeid, kaasa arvatud ilma retseptita ostetud ravimeid.

                  Ravimid,  mis  põhjustavadantidiureetilisehormooni  vabanemist,  nt  tritsüklilised
                  antidepressandid,  selektiivsed  serotoniini  tagasihaarde  inhibiitorid,  kloorpromasiin  ja
                  karbamasepiin võivad võimendada antidiureetilist toimet ja suurendada veepeetuse riski.
                  Indometatsiin võib tugevdada desmopressiini toimet ilma toimeaja pikenemiseta.
                  Mittesteroidsed põletikuvastased ained võivad põhjustada veepeetust ja/või naatriumivaegust.
                  Samaaegne ravi loperamiidiga võib põhjustada desmopressiini sisalduse kuni kolmekordse
                  tõusu vereplasmas, mis omakorda suurendab veepeetuse/naatriumivaeguse riski.

                  MINIRIN’i võtmine koos toidu ja joogiga
                  MINIRIN’i  võib  sisse  võtta  ka  toiduga  koos.  Väga  rasvane  toit  vähendab  märgatavalt
                  suukaudse desmopressiini imendumist.

                  Rasedus ja imetamine
                  Enne ravimi kasutamist pidage nõu oma arstiga.
                  Rasedus:  Rasedatele  patsientidele  tohib  MINIRIN’i  tablette  manustada  ainult  arsti  loal.
                  Loomkatsetes ei leitud desmopressiini loodet kahjustavat toimet. Samas on üksikuid andmeid
                  juhtudest, kus emadele anti desmopressiini magediabeedi raviks raseduse ajal ja vastsündinuil
                  esines  arenguhäireid.  Kuid olemasolevate  andmete  metaanalüüs  näitab,  et  kogu  raseduse
                  vältel desmopressiini kasutanud naiste lastel väärarengute esinemissagedus ei suurenenud.
                  Imetamine: Desmopressiin eritub rinnapiima, kuid raviannustes ei avalda toimet lapsele.

                  Autojuhtimine ja masinatega töötamine
                  MINIRIN ei avalda mõju võimele juhtida liiklusvahendeid või käsitseda masinaid.

                  Oluline teave mõningate MINIRIN’i koostiainete suhtes
                  Kui  arst  on  teile  öelnud,  et  te  ei  talu teatud  suhkruid, peate  te  enne  ravimi  kasutamist
                  konsulteerima arstiga.


                  3.    KUIDAS MINIRIN’I VÕTTA

                  Võtke MINIRIN’i alati täpselt nii, nagu arst on teile rääkinud. Kui te ei ole milleski kindel,
                  pidage nõu oma arsti või apteekriga.

                  MINIRIN tablettide optimaalne annus määratakse kindlaks individuaalselt.
                  Tsentraalne magediabeet: sobiv algannus lastele ja täiskasvanutele on 0,1 mg kolm korda
                  päevas. Annust korrigeeritakse vastavalt patsiendile. Kliinilised kogemused on näidanud, et
                  päevane annus varieerub 0,2 mg ja 1,2 mg vahel. Sobiv ravirezhiim on 0,1...0,2 mg kolm
                  korda päevas. Juhul, kui tekivad veepeetuse ja naatriumivaeguse sümptomid (nt tursed), tuleb
                  ravi katkestada ja korrigeerida annust.


                 Primaarne öine enurees (öine kusepidamatus) üle 5-aastastel lastel: tavaline algannus on
                  0,2 mg enne magamaminekut. Annust võib suurendada nädala pärast kuni 0,4 mg-ni, kui
                  väiksem  annus  ei  ole  piisavalt  efektiivne.  Vedeliku  tarbimist  tuleks  piirata.  Juhul,  kui
                  ilmnevad  vedeliku   peetuse   ja/või  naatriumivaeguse  sümptomid    (peavalu,
                  iiveldus/oksendamine, kaalutõus, raskel juhul krambid) tuleb ravi katkestada kuni patsiendi
                  seisund on paranenud. Kui ravi alustatakse uuesti, on oluline piirata tarbitava vedeliku hulka.
                  Ravi jätkamise vajalikkust hinnatakse kolme kuu pärast vähemalt ühe ravivaba nädala ajal.
                  Nüktuuria  täiskasvanutel:  Soovitatud  algannus  on  0,1 mg  enne  magamaminekut.  Kui
                  nimetatud annus ei osutu piisavalt efektiivseks nädala jooksul, võib annust järkjärgult nädala
                  kaupa suurendada 0,2 mg ja hiljem 0,4 mg-ni . Vedeliku tarbimise piiramist tuleb jälgida. 65
                  aastastel ja vanematel patsientidel määrata seerumi naatriumi sisaldus enne ravi alustamist ja
                  3 päeva pärast ravi alustamist või enne annuse suurendamist. Juhul, kui ilmnevad vedeliku
                  peetuse ja/või naatriumivaeguse sümptomid (peavalu, iiveldus/oksendamine, kehakaalutõus,
                  raskel juhul krambid) tuleb ravi katkestada kuni patsiendi seisund on paranenud. Kui ravi
                  alustatakse uuesti, on oluline jälgida piiratud vedeliku hulka.

                  Kui te võtate MINIRIN’i rohkem kui ette nähtud
                  Üleannustamise  kahtluse  korral  pöörduda  kohe  arsti  poole.  Üleannustamine  suurendab
                  vedeliku peetuse ja naatriumivaeguse ohtu.

                  Kui te unustate MINIRIN’i võtta
                  Ärge võtke kahekordset annust, kui ravim jäi eelmisel korral võtmata. Üleannustamine
                  suurendab vee kinnipeetuse ja hüponatreemia riski.


                  4.    VÕIMALIKUD KÕRVALTOIMED

                  Nagu kõik ravimid, võib ka MINIRIN põhjustada kõrvaltoimeid, kuigi kõigil neid ei teki.

                  Primaarne öine enurees ja magediabeet:
                  Kõige sagedasemad kõrvaltoimed on peavalu, kõhuvalu ja iiveldus, väga harvadel juhtudel –
                  hüponatreemia. Väga harva on registreeritud emotsionaalseid häireid lastel. On teatatud
                  allergilistest nahareaktsioonidest ja tõsistest allergilistest reaktsioonidest.

                  Noktuuria:
                  Kõige sagedasemad kõrvaltoimed on peavalu, iiveldus, kõhuvalu, hüponatreemia, pearinglus
                  ja suukuivus.

                  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                  mida selles infolehes ei ole nimetatud, palun rääkige sellest oma arstile või apteekrile.


                  5.    KUIDAS MINIRIN’i SÄILITADA

                  Hoida laste eest varjatud ja kättesaamatus kohas.
                  Hoida temperatuuril kuni 25ºC. Hoida pakend tihedalt suletuna. Ärge kasutage MINIRIN’i
                  pärast kõlblikkusaega, mis on märgitud pakendil.


                  6.    LISAINFO

                  Mida MINIRIN sisaldab

                  - Toimeaine on desmopressiin. Üks 0,1 mg tablett sisaldab 0,1 mg
                  desmopressiinatsetaati, mis vastab 0,089 mg desmopressiinile.


                 Üks 0,2 mg tablett sisaldab 0,2 mg desmopressiinatsetaati, mis vastab
                  0,178 mg desmopressiinile.
                  - Abiained on: laktoos, kartulitärklis, povidoon, magneesiumstearaat.

                  Pakend. 30 tabletti pakendis.

                  Müügiloa hoidja
                  Ferring Lääkkeet Oy
                  Piispansilta 11 A
                  02230 Espoo
                  Soome Vabariik

                  Tootjad:
                  FERRING GmbH
                  WITTLAND 11
                  D-24109 KIEL
                  Saksamaa

                  Ferring AB
                  Limhamnsvägen108
                  SE-200 61 Limhamn
                  Rootsi


                  Lisaküsimuste tekkimisel selle ravimi kohta pöörduge palun müügiloa hoidja kohaliku
                  esindaja poole.

                  Müügiloa hoidja esindaja Eestis
                  Meda Pharma SIA
                  Narva mnt. 11 D
                  10151 Tallinn
                  Eesti
                  Tel: +372 62 61 025
                  Fax: +372 62 61 485


                  Infoleht on viimati kooskõlastatud oktoobris 2009
