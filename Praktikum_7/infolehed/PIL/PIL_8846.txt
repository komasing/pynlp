

                             PAKENDI INFOLEHT: INFORMATSIOON KASUTAJALE

                                                 Marvelon, tabletid
                                            Etünüülöstradiool, desogestreel

              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage nõu oma arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on Marvelon ja milleks seda kasutatakse
              2.   Mida on vaja teada enne Marvelon’i võtmist
              3.   Kuidas Marvelon’i võtta
              4.   Võimalikud kõrvaltoimed
              5.   Kuidas Marvelon’i säilitada
              6.   Lisainfo


              1.   MIS RAVIM ON MARVELON JA MILLEKS SEDA KASUTATAKSE

              Marvelon on kombineeritud suukaudne rasestumisvastane ravim (nimetatakse ka „pill“) e
              kontratseptiiv. Iga tablett sisaldab väikeses koguses kahte erinevat naissuguhormooni. Need on
              desogestreel (gestageen) ja etünüülöstradiool (östrogeen). Väikese hormoonisisalduse tõttu on
              Marvelon arvatud madala-annuseliste suukaudsete rasestumisvastaste ravimite hulka. Kuna kõik
              tabletid sisaldavad samu hormoone samas koguses, on tegemist monofaasilise kombineeritud
              suukaudse rasestumisvastase ravimiga.

              Marvelon’i kasutatakse rasestumise vältimiseks.

              Kui tablette võtta korralikult (tablette võtmata jätmata), siis on rasestumise võimalus väga väike.


              2.   MIDA ON VAJA TEADA ENNE MARVELON’I VÕTMIST

              Ärge võtke Marvelon’i, kui:
              Teil esineb mõni järgnevalt loetletud seisunditest. Kui mõni neist kehtib teie kohta, teatage sellest oma
              arstile enne, kui hakkate Marvelon’i võtma. Arst võib teile soovitada teist tüüpi rasestumisvastast
              ravimit või täiesti erinevat (mittehormonaalset) rasestumisvastast meetodit.
              •    Kui teil on või on minevikus olnud verehüüve (tromb) jala, kopsude või muude kehaosade
                   veresoontes.
              •    Kui teil on või on minevikus olnud südamelihaseinfarkt või insult.
              •    Kui teil on või on minevikus olnud seisund, mis võib olla esimene märk südamelihase infarktist
                   (nagu stenokardia või valu rinnus) või insuldist (nagu mööduv isheemiline atakk või väike
                   pöörduv insult).
              •    Kui teil on vere hüübimishäire (nt proteiin C puudus).
              •    Kui teil on või on olnud migreen, millega kaasnevad nt nägemishäired, kõnehäired või nõrkus või
                   tuimus mõnes kehaosas.
              •    Kui teil on suhkurtõbi koos veresoonte kahjustusega.
              •    Kui teil on tõsine riskifaktor või mitu riskifaktorit tromboosi tekkeks, võib ka see olla
                   põhjuseks, miks te ei saa Marvelon’i kasutada (vt lõik 2 „ Rasestumisvastased tabletid ja
                   tromboos“).



                                                                                                1


             • Kui teil on või on olnud pankreatiit (kõhunäärme põletik), millega kaasneb või kaasnes
                   rasvaühendite kõrge sisaldus veres.
              •    Kui teil on kollatõbi (naha kollasus) või raske maksahaigus.
              •    Kui teil on või on olnud suguhormoonidest sõltuv vähkkasvaja (nt rinnanäärme või
                   suguelundite).
              •    Kui teil on või on varem olnud maksakasvaja.
              •    Kui teil on ebaselge põhjusega veritsus tupest.
              •    Kui teil on endomeetriumi hüperplaasia (emaka limaskesta ebaloomulik vohamine).
              •    Kui te olete rase või arvate, et võite olla rase.
              •    Kui te olete ülitundlik (allergiline) etünüülöstradiooli, desogestreeli või Marvelon’i mõne muu
                   koostisosa suhtes.
              Kui mõni neist seisunditest ilmneb esmakordselt tablettide kasutamise ajal, lõpetage nende võtmine
              koheselt ning konsulteerige oma arstiga. Sel ajal kasutage mittehormonaalseid rasestumisvastaseid
              vahendeid.

              Eriline ettevaatus on vajalik ravimiga Marvelon

              Üldised märkused

              Selles infolehes on kirjeldatud mitmeid olukordi, mille korral te peate tablettide võtmise lõpetama või
              millal  tablettide  usaldusväärsus  võib  olla  vähenenud.  Neis  olukordades  peate  te  hoiduma
              seksuaalvahekorrastvõi peate  kasutama täiendavalt  mittehormonaalseid  rasestumisvastaseid
              meetmeid,  nt  kasutama  kondoomi  või  muud  barjäärimeetodit.  Ärge  kasutage  kalendri-  või
              temperatuurimeetodeid.  Need  meetodid  ei  ole  usaldusväärsed,  kuna  rasestumisvastaste  tablettide
              kasutamine  muudab  menstruaaltsükliga  tavaliselt  kaasnevaid  temperatuuri-  ja  emakakaelalima
              muutusi.

              Marvelon, nagu ka kõik teised rasestumisvastased ravimid, ei kaitse HIV-infektsiooni (AIDS)
              ega teiste sugulisel teel levivate haiguste eest.

              Marvelon on välja kirjutatud isiklikult teile. Ärge jagage seda teistega.
              Marvelon’i ei tohi tavaolukorras kasutada menstruatsiooni alguse edasilükkamiseks. Siiski, kui teil on
              erandjuhul vaja menstruatsiooni algust edasi lükata, võtke ühendust oma arstiga.

              Mida on vaja teada enne Marvelon’i kasutamist

              Kui kombineeritud tablette kasutatakse samaaegselt mõne allpool loetletud seisundi olemasolu korral,
              siis peaksite olema püsiva arstliku jälgimise all. Teie arst saab seda teile selgitada. Seetõttu kui mõni
              neist tingimustest kehtib teie kohta, siis rääkige sellest oma arstile enne, kui te alustate Marvelon’i
              võtmist.
              •    te suitsetate;
              •    teil on suhkurtõbi;
              •    te olete ülekaaluline;
              •    teil on kõrge vererõhk;
              •    teil on südameklapi kahjustus või teatud südame rütmihäired;
              •    teil on veenipõletik (pindmine flebiit);
              •    teil on veenilaiendid;
              •    kellelgi teie lähisugulastest on olnud tromboos, südamelihase infarkt või insult;
              •    teil on migreen;
              •    teil on epilepsia;
              •    teil või kellelgi teie lähisugulastest on või on olnud kolesterooli või triglütseriidide
                   (rasvaühendite) kõrge tase veres;
              •    kellelgi teie lähisugulastest on olnud rinnanäärmevähk;
              •    teil on maksa või sapipõie haigus;
              •    teil on Crohni tõbi või haavandiline koliit (kroonilised põletikulised jämesoole haigused);


                                                                                                2


             • teil on süsteemne erütematoosne luupus (SLE; krooniline sidekoehaigus, mis kahjustab nahka
                   üle kogu keha);
              •    teil on hemolüütilis-ureemiline sündroom (HUS; vere hüübimishäire, mis põhjustab
                   neerukahjustusi);
              •    teil on sirprakuline aneemia (harva esinev verehaigus);
              •    teil esineb seisund, mis esmakordselt tekkis või halvenes raseduse või eelneva suguhormoonide
                   kasutamise ajal (nt kuulmise kadu; teatud haigus, mida nimetatakse porfüüriaks;
                   rasedusherpeseks nimetatav nahahaigus, Sydenham’i tantstõveks nimetatav haigus);
              •    teil on või on olnud kloasmid (kollakaspruunid pigmendilaigud nahal, enamasti näol); sellisel
                   juhul hoiduge liigse päikese- või ultraviolettkiirguse eest.
              Kui mõni ülalmainitud seisunditest ilmneb esimest korda, kordub või halveneb tablettide kasutamise
              ajal, peate te konsulteerima oma arstiga.

              Rasestumisvastased tabletid ja tromboos
              Venoosne tromboos
              Kõigi kombineeritud rasestumisvastaste tablettide, sh Marvelon’i kasutamine suurendab naisel riski
              venoosse tromboosi (verehüüvete tekkimine veenides) tekkeks, võrreldes naisega, kes ei võta ühtegi
              rasestumisvastast tabletti.
              Venoosse tromboosi tekkerisk on suurem kui te võtate Marvelon’i, võrreldes teist gestageeni
              levonorgestreeli sisaldavate kombineeritud tablettidega.

              Venoosse tromboosi tekke risk rasestumisvastaste tablettide kasutajatel suureneb:
              -    vanuse kasvades
              -    kui te olete ülekaaluline
              -    kui mõnel teie lähisugulastest on esinenud noores eas verehüüve (tromboos) jalas, kopsudes või
                   teistes keha piirkondades
              -    kui teil on plaanis minna operatsioonile (kirurgia), olla pikaajaliselt liikumatus asendis või kui
                   teil on olnud tõsine õnnetus. Oluline on rääkida oma arstile varakult, et te võtate Marvelon’i,
                   kuna ravi võib olla vajalik katkestada. Teie arst ütleb teile, millal Marvelon’i võtmist jätkata.
                   See toimub tavaliselt umbes kaks nädalat pärast seda, kui te olete taas pääsenud liikuma.

              Arteriaalne tromboos
              Kombineeritud rasestumisvastaste tablettide kasutamist on seostatud arteriaalse tromboosi (arteri
              ummistus) suurenenud riskiga, nt südame veresoontes (südameinfarkt) või ajus (insult).
              Arteriaalse tromboosi risk suureneb kombineeritud tablettide kasutajatel:
              -    kui te suitsetate. Teil on rangelt soovitav lõpetada suitsetamine, kui te kasutate
                   Marvelon’i, eriti kui te olete üle 35-aastane.
              -    kui teie vere rasvade (kolesterool või triglütseriidid) sisaldus on suurenenud
              -    kui teil on kõrgvererõhutõbi
              -    kui teil on migreen
              -    kui teil on südamehaigus (südameklapi rike, südame rütmihäire).

              Kui te märkate võimalikke tromboosi märke, lõpetage tablettide võtmine ja konsulteerige koheselt
              oma arstiga (vt lõik 2 „Millal tuleb pöörduda arsti poole“).

              Rasestumisvastased tabletid ja vähk
              Naistel, kes kasutavad rasestumisvastaseid tablette, on rinnanäärmevähki diagnoositud veidi
              sagedamini kui samaealistel neid tablette mittekasutavatel naistel. See väike erinevus rinnanäärmevähi
              diagnooside hulgas kaob järk-järgult ligikaudu 10 aasta jooksul pärast nimetatud tablettide võtmise
              lõpetamist. Ei ole teada, kas see erinevus on põhjustatud tablettide kasutamisest või mitte. Põhjuseks
              võib olla asjaolu, et neid naisi kontrolliti sagedamini ning seetõttu avastati rinnanäärmevähk varem.
              Harvadel juhtudel on rasestumisvastaste tablettide kasutajatel esinenud healoomulisi ning veelgi
              harvem pahaloomulisi maksakasvajaid. Sellised kasvajad võivad põhjustada kõhuõõnesisest
              verejooksu. Võtke koheselt ühendust oma arstiga, kui teil tekib äge kõhuvalu.
              Emakakaelavähki põhjustab inimese papilloomviiruse poolt tekitatud infektsioon. On leitud, et see
              esineb sagedamini naistel, kes on kasutanud rasestumisvastaseid tablette pikka aega. Ei ole teada, kas



                                                                                                3


             see on tingitud hormonaalsete rasestumisvastaste ravimite kasutamisest, seksuaalkäitumisest või
              muudest faktoritest (nagu näiteks hoolikam skriinimine emakakaelavähi suhtes).

              Võtmine koos teiste ravimitega
              Mõned ravimid ei lase tablettidel toimida nii, nagu ette nähtud. Need on mõned epilepsiaravimid (nt
              primidoon, fenütoiinid, barbituraadid, karbamasepiin, okskarbasepiin, topiramaat, felbamaat);
              tuberkuloosiravimid (nt rifampitsiin) ja HIV-infektsiooni ravimid (nt ritonaviir); antibiootikumid (nt
              ampitsilliin, tetratsükliinid, griseofulviin) mõnede infektsioonide raviks ja naistepuna (Hypericum
              perforatum) sisaldavad taimsed ravimid, kasutatakse peamiselt depressiivse meeleolu leevendamiseks.
              Rasestumisvastased tabletid võivad mõjutada ka teiste ravimite toimet (nt tsüklosporiin ja lamotrigiin).

              Palun informeerige oma arsti, kui te kasutate või olete hiljuti kasutanud mingeid muid ravimeid või
              taimseid preparaate, kaasa arvatud ilma retseptita ostetud ravimeid. Samuti öelge teistele arstidele ja
              hambaarstidele, kes teile mingit ravimit välja kirjutavad (või ravimeid väljastavale apteekrile), et te
              võtate Marvelon’i. Nemad võivad teile öelda, kas ja kui kaua te peate kasutama lisameetmeid raseduse
              vältimiseks.

              Rasedus ja imetamine
              Marvelon’i ei tohi kasutada raseduse ajal või juhul, kui te arvate, et olete rase. Kui te kahtlustate, et
              olete Marvelon’i kasutamise ajal rasestunud, peaksite te sellest oma arsti informeerima niipea kui
              võimalik.
              Üldiselt ei soovitata Marvelon’i kasutada imetamise ajal. Kui te soovite kasutada rasestumisvastaseid
              tablette imetamise ajal, pidage nõu oma arstiga.

              Autojuhtimine ja masinatega töötamine
              Toimet autojuhtimisele ja masinatega töötamisele ei ole täheldatud.

              Oluline teave mõningate Marvelon’i koostisainete suhtes
              Kui arst on teile öelnud, et te ei talu teatud suhkruid, peate te enne ravimi kasutamist konsulteerima
              arstiga.

              Millal tuleb pöörduda arsti poole
              Regulaarsed kontrollid
              Kui te kasutate rasestumisvastaseid tablette, ütleb teie arst teile aja järgmise kontrolli jaoks. Tavaliselt
              peaksite te käima kontrollis igal aastal.

              Võtke oma arstiga ühendust niipea kui võimalik, kui:
              •    te märkate muutusi oma tervises, eriti selliseid, mida on loetletud selles infolehes (vt lõik 2
                   „Ärge võtke Marvelon’i“ ja „Eriline ettevaatus on vajalik ravimiga Marvelon”; ärge jätke
                   tähelepanuta punkte, mis puudutavad muutusi teie lähisugulaste tervises);
              •    te tunnete tükki rinnas;
              •    teil tekivad angioödeemi sümptomid nagu näo, keele ja/või kurgu paistetus ja/või raskused
                   neelamisel või lööve, millega kaasnevad hingamisraskused;
              •    te hakkate kasutama mõnda teist ravimit (vt lõik 2 „Võtmine koos teiste ravimitega“);
              •    te olete liikumisvõimetu (voodirežiimil) või peate minema operatsioonile (rääkige oma arstiga
                   sellest vähemalt 4 nädalat varem);
              •    teil esineb ebaharilik, tugev veritsus tupest;
              •    te unustasite tableti võtta pakendi esimesel nädalal ja teil oli suguühe seitsme päeva jooksul enne
                   seda;
              •    teil on raske kõhulahtisus;
              •    teil on menstruatsioon ära jäänud kaks korda järjest või te kahtlustate, et olete rase (ärge
                   alustage järgmist pakki enne, kui arst lubab).

              Lõpetage tablettide võtmine ja pöörduge koheselt arsti poole, kui te märkate võimalikke
              tromboosi tunnuseid:
              •    ebaharilik köha;


                                                                                                4


             • tugev valu rinnus, mis võib kiirguda vasakusse kätte;
              •    õhupuudustunne;
              •    ebatavaline, tugev või pikaajaline peavalu või migreenihoog;
              •    osaline või täielik nägemise kaotus või kahelinägemine;
              •    ebaselge kõne või kõnevõimetus;
              •    järsud muutused kuulmises, lõhna- või maitsetundlikkuses;
              •    pearinglus või minestus;
              •    mingi kehaosa nõrkus või tuimus;
              •    tugev valu kõhus;
              •    tugev valu või tursed jalgades.

              Lisainformatsiooni saamiseks vt infolehe lõik 2.


              3.   KUIDAS MARVELON’I VÕTTA

              Millal ja kuidas tablette võtta
              Iga Marvelon’i pakend sisaldab 21 tabletti. Pakendis on iga tablett märgistatud kindla nädalapäevaga,
              millal selle peab võtma. Võtke tablett sisse iga päev umbes samal ajal, vajadusel vähese veega. Järgige
              noolekeste suunda pakendil, kuni kõik 21 tabletti on võetud. Järgneva seitsme päeva jooksul te tablette
              ei võta. Nende seitsme päeva jooksul peaks algama menstruatsioonitaoline vereeritus (tupeverejooks).
              Tavaliselt algab see 2...3. päeval pärast viimase Marvelon’i tableti võtmist. Uue pakendiga tehke
              algust vaheaja kaheksandal päeval, isegi kui vereeritus ei ole veel lõppenud. See tähendab, et te
              alustate uut pakendit iga kord ühel ja samal nädalapäeval ja samuti on teil menstruatsioonitaoline
              vereeritus igal kuul ligikaudu samadel päevadel.

              Esimese Marvelon’i pakiga alustamine
              •    Kui viimase kuu jooksul pole kasutatud ühtegi hormonaalset rasestumisvastast vahendit
              Alustage Marvelon’i võtmist menstruatsioonitsükli esimesel päeval, st menstruatsiooni (verejooksu)
              esimesel päeval. Marvelon’i toime avaldub kohe, seega pole vajadust kasutada lisaks teisi
              rasestumisvastaseid meetodeid.
              Te võite alustada tablettide võtmist ka tsükli 2…5. päeval, kuid siis peate te esimese
              menstruatsioonitsükli esimesel seitsmel tabletivõtmise päeval kasutama lisaks täiendavat
              rasestumisvastast meetodit (barjäärimeetod).
              •    Üleminekul mõnelt teiselt kombineeritud hormonaalselt rasestumisvastaselt vahendilt
                   (kombineeritud suukaudsed rasestumisvastased tabletid, tuperõngas või transdermaalne
                   plaaster)
              Te võite alustada Marvelon’i võtmist järgmisel päeval pärast viimase tableti võtmist seniste tablettide
              pakendist (see tähendab, et tabletivaba vaheaeg jääb ära). Kui teie seniste tablettide pakend sisaldab ka
              mitteaktiivseid rasestumisvastaseid tablette, siis võite Marvelon’i võtmist alustada päeval pärast
              viimase aktiivse tableti võtmist (kui te pole kindel, milline see on, siis küsige oma arstilt või
              apteekrilt). Te võite alustada ka hiljem, kuid mitte kunagi hiljem kui päev pärast seniste tablettide
              tabletivaba perioodi (või päeval pärast viimase mitteaktiivse tableti võtmist). Kui te kasutate
              tuperõngast või transdermaalset plaastrit, on parim Marvelon’i võtmist alustada tuperõnga või plaastri
              eemaldamise päeval või kõige hiljem päeval, millal oleksite pidanud paigaldama järgmise tuperõnga
              või plaastri.

              Kui te olete kasutanud pilli, plaastrit või rõngast järjepidevalt ja korrektselt ning olete veenudunud, et
              te ei ole rase, võite te lõpetada pilli võtmise või eemaldada rõnga või plaastri igal ajal ja alustada
              koheselt Marvelon’i kasutamist.

              Järgides neid juhiseid ei ole vaja kasutada lisaks teisi rasestumisvastaseid meetodeid.
              •    Üleminekul ainult progestageeni sisaldavalt tabletilt (nimetatakse ka „minipill“)
              Te võite lõpetada „minipillide“ võtmise suvalisel päeval ja alustada Marvelon’i võtmist järgmisel
              päeval samal kellaajal. Esimese seitsme päeva jooksul, mil te võtate Marvelon’i peaksite te siiski
              kasutama lisaks täiendavat rasestumisvastast meetodit (barjäärimeetod).


                                                                                                5


             • Üleminekul ainult progestageeni sisaldavalt süstitavalt ravimilt, implantaadilt või progestageeni
                   vabastavalt emakasiseselt vahendilt (IUD)
              Alustage Marvelon’i võtmist ajal, kui teile peaks tehtama järgmine süst või päeval, mil teil
              eemaldatakse implantaat või emakasisene vahend. Esimese seitsme päeva jooksul, mil te võtate
              Marvelon’i peaksite siiski kasutama lisaks täiendavat rasestumisvastast meetodit (barjäärimeetod).
              •    Pärast sünnitust
              Kui te olete äsja sünnitanud, võib arst soovitada teil enne Marvelon’i kasutamise alustamist ära oodata
              esimene normaalne menstruatsioon. Mõnikord on võimalik ka varem alustada. Teie arst annab teile
              nõu. Kui te toidate last rinnaga, peaksite te Marvelon’i võtmise osas esmalt küsima nõu oma arstilt.
              •    Pärast nurisünnitust või aborti
              Teie arst annab teile nõu.

              Kui te võtate Marvelon’i rohkem kui ette nähtud (üleannustamine)
              Siiani puuduvad andmed Marvelon’i kahjulikust toimest ühekordse üleannustamise korral. Kui te olete
              korraga sisse võtnud mitu tabletti, võivad teil tekkida iiveldus, oksendamine või veritsus tupest. Kui te
              avastate, et Marvelon’i on võtnud laps, küsige nõu arstilt.

              Kui te unustate Marvelon’i võtta
              •    Kui te hilinesite tableti võtmisega vähem kui 12 tundi, siis rasestumisvastaste tablettide
                   usaldusväärsus ei vähene. Võtke tablett niipea, kui see teile meenub ning järgmised tabletid
                   võtke tavalisel ajal.
              •    Kui te hilinesite tableti võtmisega rohkem kui 12 tundi, võib tablettide usaldusväärsus olla
                   vähenenud. Mida rohkem järjestikuseid tablette on võtmata jäänud, seda suurem on risk, et
                   rasestumisvastane toime on langenud. Eriti suur risk rasestuda on siis, kui te jätate tableti
                   võtmata pakendi alguses või lõpus. Seetõttu peate järgima alltoodud juhiseid (vt ka
                   allpoololevat diagrammi).

              Kui te unustasite võtta rohkem kui ühe tableti pakendist
              Küsige nõu oma arstilt.

              Kui teil jäi 1 tablett võtmata esimesel nädalal
              Võtke võtmatajäänud tablett niipea kui see teile meenub (isegi kui see tähendab kahe tableti võtmist
              üheaegselt) ning võtke järgmised tabletid tavalisel ajal. Kasutage lisaks muid rasestumisvastaseid
              meetmeid (barjäärimeetod) järgmise seitsme päeva jooksul. Kui te olite seksuaalvahekorras nädalala
              jooksul enne tableti võtmatajäämist, on võimalik, et te olete rase. Rääkige sellest otsekohe oma arstile.

              Kui teil jäi 1 tablett võtmata teisel nädalal
              Võtke võtmatajäänud tablett niipea kui see teile meenub (isegi kui see tähendab kahe tableti võtmist
              üheaegselt) ning võtke järgmised tabletid tavalisel ajal.
              Tablettide usaldusväärsus ei vähene. Muid rasestumisvastaseid meetodeid pole lisaks vaja kasutada.

              Kui teil jäi 1 tablett võtmata kolmandal nädalal
              Võite valida ühe järgnevatest võimalustest. Muid rasestumisvastaseid meetodeid pole lisaks vaja
              kasutada.
              1.   Võtke võtmatajäänud tablett niipea, kui see teile meenub (isegi kui see tähendab kahe tableti
                   võtmist üheaegselt) ning võtke järgmised tabletid tavalisel ajal. Alustage järgmise pakendiga
                   niipea, kui olete lõpetanud käesoleva pakendi, nii et kahe pakendi vahele ei jää vaheaega. Teil
                   ei pruugi tekkida menstruatsioonitaolist vereeritust enne teise pakendi lõpetamist, kuid teil võib
                   esineda tablettide võtmise päevadel määrimist ja vaheveritsust.
              või
              2.   Lõpetage tablettide võtmine käesolevast pakendist, pidage seitsmepäevane või lühem
                   tabletivaba paus (arvestades sisse ka päeva kui tablett jäi võtmata) ning alustage uue
                   pakendiga. Seda meetodit järgides võite te uue pakendiga alati alustada samal päeval kui
                   tavaliselt.




                                                                                                6


             Kui te unustasite tableti võtmata ning teil ei tekkinud menstruatsioonilaadset vereeritust esimesel
              normaalsel tabletivabal perioodil, siis võite olla rase. Konsulteerige arstiga enne kui te alustate uue
              pakendiga.

                rohkem kui üks tablett                  pöörduge arsti poole

                tsükli ajal unustatud

                                                               jah


                                       esimene nädal    te olite nädal enne tableti vahelejätmist vahekorras


                                                               ei


                                                         · võtke vahelejäänud tablett
                                                         · kasutage lisakaitsevahendit 7 päeva
                                                         · kasutage pakend lõpuni


                ununes ainult üks tablettteine nädal    · võtke vahelejäänud tablett

                (rohkem kui 12 tundi)                   · kasutage pakend lõpuni


                                                         · võtke vahelejäänud tablett
                                                         · kasutage pakend lõpuni
                                                         · jätke tabletivaba intervall vahele
                                                         · jätkake järgmise pakendiga


                                       kolmas nädal           või


                                                         · käesolevast pakendist ärge enam tablette võtke
                                                         · tehke tabletivaba vahe (mitte rohkem kui 7 päeva
                                                          k.a võtmata jäänud tablett)
                                                         ·jätkake järgmise pakendiga




              Kui teil on seedetrakti häired (nt oksendamine, tugev kõhulahtisus)
              Kui te oksendate või teil on tugev kõhulahtisus, võivad Marvelon’i tableti toimeained jääda täielikult
              imendumata. Kui te oksendasite 3...4 tunni jooksul pärast tableti võtmist, on see võrdne tableti
              võtmatajätmisega. Te peate järgima nõuandeid, mis kehtivad võtmatajäänud tablettide kohta. Kui teil
              on tugev kõhulahtisus, konsulteerige palun oma arstiga.

              Kui te soovite muuta menstruatsiooni alguse päeva
              Kui te järgite tablettide võtmise juhiseid, siis algab teil menstruatsioon iga nelja nädala tagant
              ligikaudu samal päeval. Kui te soovite menstruatsiooni algusaega muuta, siis lühendage (mitte kunagi
              ärge pikendage) järgmist tabletivaba perioodi. Näiteks kui teil tavaliselt algas menstruatsioonilaadne
              vereeritus reedel ja te soovite, et see edaspidi algaks teisipäeval (3 päeva varem), siis alustage järgmise
              pakendiga 3 päeva varem kui tavaliselt. Kui te jätate oma tabletivaba perioodi väga lühikeseks (nt 3
              päeva või vähem), siis ei pruugi teil sel ajal vereeritust esineda. Järgmise pakendi kasutamise ajal võib
              teil esineda määrimist või vaheveritsust.

              Kui teil tekib ootamatu veritsus
              Kõikide rasestumisvastaste tablettide võtmise ajal võib esimeste kuude jooksul esineda
              menstruatsioonilaadsete vereerituste vahel ebaregulaarne vereeritus tupest (määrimine või
              vaheveritsus). Sel juhul tuleb kasutada hügieenisidemeid, kuid jätkake tablettide võtmist nagu
              tavaliselt. Ebaregulaarsed vereeritused tupest lõpevad tavaliselt pärast seda, kui teie organism on
              harjunud rasestumisvastaste tablettidega (tavaliselt umbes 3 kuu pärast). Kui vereeritus jätkub, muutub
              tugevamaks või algab uuesti, rääkige sellest arstile.

              Kui teil jäi menstruatsioonilaadne vereeritus vahele



                                                                                                7
