

                             PAKENDI INFOLEHT: INFORMATSIOON KASUTAJALE
                                   Water for injections Fresenius, süsteravimi lahusti
                                                     Süstevesi

           Enne ravimi kasutamist lugege hoolikalt infolehte.
           Hoidke infoleht alles, et seda vajadusel uuesti lugeda.

           Järgnev informatsioon on mõeldud peamiselt meditsiinipersonalile või tervishoiutöötajale.
           Kui teil on lisaküsimusi, pidage palun nõu arsti või apteekriga.


           Koostis
           Süstevesi on steriilne apürogeenne vesi, mis on valmistatud destillatsiooni ja osmootse töötlemise teel.
           Preparaat ei sisalda konservante ega antimikroobseid lisandeid.
           Süstevee pH on 5,0...7,0.

           Näidustused
           Intravenoosselt või intramuskulaarselt manustatavate ravimite lahustamine ja lahjendamine. Irrigatsioon või
           loputuslahuste valmistamine.

           Manustamisviis
           Ravimi- ja loputuslahuseid, mille valmistamiseks on kasutatud steriilset süstevett, kasutatakse vastavalt
           lahuste koostises kasutatud ravimite  või  toimeainete kasutamisjuhisestoodud  annustele  ja
           kasutamisjuhistele.

           Vastunäidustused, hoiatused ja kõrvaltoimed
           Puhast süstevett ei tohi veeni manustada, kuna see võib esile kutsuda hemolüüsi (erütrotsütolüüsi).
           Steriilse  süstevee  kasutamisel  irrigatsiooniks  tuleb  meeles  pidada  asjaolu,  et  sattumisel  üldisesse
           vereringesse võib ta põhjustada hemolüüsi (erütrotsütolüüsi).
           Kui ravimi- ja loputuslahuseid valmistatakse vastavalt ettenähtud reeglitele ja eeskirjadele, kõrvaltoimeid ei
           teki.

           Säilitamine ja kõlblikkusaeg
           Hoida temperatuuril kuni 25°C.
           Avatud pakend on aseptilistes tingimustes säilitatuna kasutamiskõlblik 12 tundi.
           Mitte kasutada pärast pakendil märgitud kõlblikkusaja möödumist.
           Hoida laste eest varjatud ja kättesaamatus kohas.

           Pakend
           250  ml  või  500  ml  polüetüleenpudelis;  250  ml,  500  ml  või  1000  ml  lahust  EuroCap  korgiga
           polüetüleenpudelis; 1000 ml lahust polüpropüleenkotis.

           Müügiloa hoidja
           Fresenius Kabi Polska Sp. zo.o., ul. Hrubieszowska 2, 01-209 Warzawa, Poola

           Tootja
           Fresenius Kabi Polska Sp.z.o.o., Sienkiewicza 25, 99-300 Kutno, Poola

           Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

           KBM Pharma OÜ
           Tähtvere 4
           51007 Tartu
           Tel: +372 733 8080


           Infoleht on viimati kooskõlastatud: jaanuaris 2011.
