

                               PAKENDI INFOLEHT: INFORMATSIOON KASUTAJALE

                                            ATROVENT nebuliseeritav lahus
                                                  ipratroopiumbromiid


                 Enne ravimi kasutamist lugege hoolikalt infolehte.
                 -  Hoidke infoleht alles, et seda vajadusel uuesti lugeda.
                 -  Kui teil on lisaküsimusi, pidage nõu oma arstiga.
                 -  Ravim on  välja  kirjutatud  teile. Ärge  andke seda kellelegi teisele.  Ravim  võib  olla  neile
                     kahjulik, isegi kui haigussümptomid on sarnased.
                 -  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                     mida selles infolehes ei ole nimetatud, palun rääkige sellest oma arstile.

                 Infolehes antakse ülevaade:
                 1.   Mis ravim on ATROVENT nebuliseeritav lahus ja milleks seda kasutatakse
                 2.   Mida on vaja teada enne ATROVENT nebuliseeritava lahuse kasutamist
                 3.   Kuidas ATROVENT nebuliseeritavat lahust kasutada
                 4.   Võimalikud kõrvaltoimed
                 5.   Kuidas ATROVENT nebuliseeritavat lahust säilitada
                 6.   Lisainfo



                 1.   MIS  RAVIM  ON ATROVENT  NEBULISEERITAV LAHUS  JA  MILLEKS SEDA
                       KASUTATAKSE

                 ATROVENT sisaldab ipratroopiumbromiidi, mis on antikoliinergiliste (parasümpatolüütiliste)
                 omadustega kvaternaarne ammooniumiühend. Teadaolevalt pärsib ta uitnärvi poolt tekitatud
                 reflekse, olles vastandiks atsetüülkoliinile, uitnärvist vabanevale ainele. Antikoliinergilised ained
                 blokeerivad atsetüülkoliini ja bronhide silelihaste muskariinretseptorite koostoimest tingitud
                 tsüklilise guanosiinmonofosfaadi (cGMF) kontsentratsiooni tõusu rakkudes. ATROVENT’i
                 inhalatsioonile järgnev bronhide lõõgastumine on seotud peamiselt kohaspetsiifilise toimega
                 bronhide silelihastele, mitte süsteemse toimega.

                 Kliinilistes uuringutes on ATROVENT’iga saadud bronhiaalastmat või kroonilist obstruktiivset
                 kopsuhaigust põdevail haigeil kopsufunktsiooni olulist paranemist. Kliinilised andmed ei viita
                 ATROVENT’i võimalikule  hingamisteede limaskesta, bronhide puhastumuse või kopsude
                 gaasivahetust kahjustavale toimele.

                 Näidustus: ATROVENT nebuliseeritav lahus on näidustatud bronhospasmi korral ja säilitusravina
                 bronhiaalastma ja kroonilise obstruktiivse kopsuhaiguse korral.

                 Märkus: Ägeda bronhospasmi (krooniline obstruktiivne kopsuhaigus, bronhiaalastma) korral on
                 soovitatav koosmanustamine nebuliseeritavate beeta-adrenergikumitega (fenoterool).


                 2.   MIDA  ON  VAJA  TEADA  ENNE  ATROVENT  NEBULISEERITAVA  LAHUSE
                       KASUTAMIST

                 Ärge kasutage ATROVENT’i:


                kui te olete ülitundlik (allergiline) atropiinile, atropiinisarnastele ainetele või ATROVENT’i mõne
                 koostisosa suhtes.

                 Eriline ettevaatus on vajalik ravimiga ATROVENT:
                 -  kui te märkate endal simakahjustusi nagu valu või ebamugavustunne silmas, ähmane nägemine,
                     sähvatused või värvilised kujutised, millega kaasneb silmade punetus, peaksite koheselt
                     konsulteerima silmaarstiga, kuna need sümptomid võivad olla seotud silmakomplikatsioonidega
                     (silmaava laienemine, silmasisese rõhu tõus, kitsanurga glaukoom)
                 -  kui te põete kitsanurga glaukoomi (silmasisese rõhu tõus)
                 -  kui teil esineb kuseteede ummistus
                 -  kui te põete tsüstilist fibroosi: (mukovistsidoosiga) haigetel võib suurema tõenäosusega esineda
                     kõhukinnisust.
                 -  kui teie hingamisprobleemid ei kao või halvenevad, tuleb viivitamatult konsulteerida oma
                     arstiga, kes vaatab üle teie ravi ja määrab vajadusel lisaravi. Arsti poolt määratud annust ei tohi
                     kunagi ületada, kuna see võib põhjustada tõsiseid kõrvaltoimeid.

                 Jälgige ATROVENT inhalatsioonilahuse korrektse manustamise õpetust. Vältige hoolikalt lahuse
                 või  piiskade  silma  sattumist.  Pihustatud  lahust  soovitatakse  inhaleerida  suuhuulikuga.  Maski
                 kasutamisel peab jälgima, et see hästi sobiks. Glaukoomist ohustatud peavad kindlasti kaitsma oma
                 silmi.

                 Harvadel juhtudel võivad pärast ravimi inhaleerimist tekkida kiiret tüüpi ülitundlikkusreaktsioonid
                 nagu nõgestõbi, äge piirdunud turse nahal või limaskestadel, nahalööve, bronhide kokkutõmbumine,
                 suu- või neeluturse, kiire üldnähtudega eluohtlik allergiline reaktsioon.

                 Kasutamine koos teiste ravimitega:
                 Palun informeerige oma arsti, kui te kasutate või olete hiljuti kasutanud mingeid muid ravimeid,
                 kaasa arvatud ilma retseptita ostetud ravimeid.

                 Beeta-adrenergilised  ained  (fenoterool)  ja  ksantiini  preparaadid  (teofülliin)  võivad  tugevdada
                 ipratroopiumi bronhe lõõgastavat toimet.

                 Rasedus ja imetamine
                 Enne ravimi kasutamist pidage nõu arsti või apteekriga.

                 Ehkki prekliinilised uuringuandmed ei näidanud ipratroopiumbromiidi inhaleerimise järgselt lootele
                 riski, tuleb raseduse ajal kasutada ATROVENT’i vaid arsti ettekirjutusel.

                 Ei ole teada, kas ipratroopium eritub rinnapiima. Seetõttu võtke ATROVENT’i imetamise ajal ainult
                 arsti ettekirjutusel.

                 Autojuhtimine ja masinatega töötamine:
                 Seni ei ole läbi viidud uuringuid autojuhtimise ja masinate käsitsemise võimet mõjutavate toimete
                 kohta. Sellegipoolest te võite tunda ATROVENT-ravi ajal selliseid kõrvaltoimeid nagu pearinglus,
                 akommodatsiooni (silmaläätse kohanemisvõime) häire, silmaterade laienemine ja ähmane nägemine.
                 Seega kui te märkate endal ülal mainitud kõrvaltoimeid, peate vältima potentsiaalselt ohtlikke
                 tegevusi nagu näiteks autojuhtimine või masinatega töötamine.

                 Oluline teave mõningate ATROVENT nebuliseeritava lahuse koostisainete suhtes


                ATROVENT 0,025% lahus sisaldab antimikroobset säilitusainet bensalkooniumkloriidi ja
                 stabilisaatorit dinaatriumedetaat dihüdraati. Inhaleerides võivad need ained mõnel tundliku
                 hingamisteega patsiendil põhjustada bronhokonstriktsiooni.


                 3.    KUIDAS ATROVENT NEBULISEERITAVAT LAHUST KASUTADA

                 Ravimi  annuse  määrab  arst,  see  oleneb  teie  haiguse  raskusest.  Kasutage  ATROVENT’i  alati
                 vastavalt arstilt saadud juhistele. Kui te ei ole milleski kindel, pidage nõu arsti või apteekriga.

                 20 tilka = ca 1 ml
                 1 tilk sisaldab 0,0125 mg veevaba ipratroopiumbromiidi

                 Annustamine on individuaalne. Kui ei ole määratud teisiti, on soovitatav alljärgnev annustamine
                 arsti kontrolli all:

                 Püsiravi:
                 Täiskasvanud (k.a. vanurid) ja üle 12-aastased noorukid.
                 2 ml (40 tilka)= (0,5 mg) 3 - 4 korda ööpäevas

                 6...12-aastased lapsed:
                 Kuna selle vanusegrupi kohta on informatsioon vähene, soovitatakse arsti kontrolli all järgmist
                 annust:
                 1 ml (20 tilka = 0,25 mg) 3...4 korda ööpäevas.

                 Alla 6-aastased lapsed:
                 Kuna selle vanusegrupi kohta on informatsioon vähene, soovitatakse arsti kontrolli all järgmist
                 annust: 0,4...1 ml (8...20 tilka = 0,1...0,25 mg) 3...4 korda ööpäevas.

                 Ägeda haigushoo ravi:
                 Täiskasvanud (k.a vanurid) ja üle 12-aastased noorukid:
                 2 ml (40 tilka); korduvaid annuseid võib manustada haigushoo taandumiseni. Annustamise sageduse
                 määrab arst. ATROVENT’i võib manustada koos nebuliseeritava beeta-agonistiga.

                 6...12-aastased lapsed:
                 Kuna selle vanusegrupi kohta on informatsioon vähene, soovitatakse arsti kontrolli all järgmist
                 annust: 1 ml (20 tilka = 0,25 mg); korduvaid annuseid võib manustada haigushoo taandumiseni
                 (kuid mitte rohkem kui 4 korda ööpäevas). Annustamise sageduse määrab arst. ATROVENT’i võib
                 manustada koos nebuliseeritava beeta-agonistiga.

                 Alla 6-aastased lapsed:
                 Kuna selle vanusegrupi kohta on informatsioon vähene, soovitatakse arsti kontrolli all järgmist
                 annust:
                 0,4...1 ml (8...12 tilka = 0,1...0,25 mg); korduvaid annuseid võib manustada haigushoo taandumiseni
                 (kuid mitte rohkem kui 4 korda ööpäevas). Annustamise sageduse määrab arst. ATROVENT`i võib
                 manustada koos nebuliseeritava beeta-agonistiga.

                 Ööpäevaseid annuseid, mis täiskasvanutel ja üle 12-aastastel lastel ületavad 2 mg ning alla 12-
                 aastastel lastel 1 mg, tohib manustada vaid meditsiinipersonali järelevalve all.

                 Kasutamisjuhend


                Kasutage ATROVENT nebuliseeritavat lahust täpselt nii nagu all kirjeldatud:

                 Lahus on mõeldud ainult inhaleerimiseks selleks sobivate nebulisaatorite abil ning seda ei tohi võtta
                 suukaudselt. BERODUAL inhalatsioonilahust saab kasutada erinevates müügilolevates
                 nebulisaatorites. Nebulisaatori õigeks hoolduseks, säilitamiseks ja puhastamiseks peavad patsiendid
                 järgima nebulisaatori tootja poolt kaasa pandud juhendit.

                 Ravimi annus võib sõltuda inhaleerimise viisist ja pihustamise kvaliteedist. Inhalatsiooni kestvust
                 saab reguleerida lahuse kogusega.

                 Soovitatav ravimiannus tuleb lahjendada füsioloogilises (naatriumkloriid 0,9 %) lahuses koguseni
                 3...4 ml ning inhaleerida (sisse hingata) pihustatult kogu valmistatud lahus. ATROVENT
                 inhalatsioonilahust ei lahjendata destilleritud veega. Lahus tuleb lahjendada iga kord enne
                 kasutamist, varasemast jäänud lahjendatud lahus tuleb ära visata.

                 Soovitatavaid  ööpäevaseid annuseid ei tohi ägeda  haigushoo ravis ega püsiravi korral oluliselt
                 ületada.

                 Arst  võib  määrata  ATROVENT  inhalatsioonilahust  samaaegselt  koos  sekreetilahustavate
                 ravimitega,nt  ambroksooli (Lasolvan) inhalatsioonilahusegavõi fenoterooli(Berotec)
                 inhalatsioonilahusega.

                 ATROVENT inhalatsioonilahust ja dinaatriumkromoglükaadi inhalatsioonilahust  ei tohi sademe
                 tekkimise ohu tõttu ühe ja sama nebulisaatoriga inhaleerida.

                 Kui te kasutate ATROVENT’i rohkem kui ette nähtud
                 Üleannustamise kahtluse korral pöörduge kohe arsti poole.

                 Võimalikud ipratroopiumbromiidi üleannustamise sümptomid (nagu suukuivus, silma
                 kohanemushäired ja südame löögisageduse tõus) on nõrgad.

                 Kui te unustate ATROVENT’i võtta
                 Kui arst kirjutas teile ATROVENT N’i regulaarseks kasutamiseks ja te unustasite annuse võtmata,
                 võtke võtke annus niipea kui võimalik, kuid ärge võtke kahekordset annust võtmata jäänud annuse
                 kompenseerimiseks. Järgmine annus võtke tavapärasel ajal.

                 Kui te lõpetate ATROVENT’i võtmise
                 Kui te lõpetate ATROVENT’i võtmise võivad teie hingamisprobleemid korduda või halveneda.
                 Seetõttu on oluline, et võtaksite ATROVENT’i niikaua kui arst on teile seda määranud. Enne
                 ATROVENT’I võtmise lõpetamist pidage nõu arstiga.

                 Kui teil on lisaküsimusi selle ravimi kasutamise kohta, pidage nõu oma arsti või apteekriga.


                 4.   VÕIMALIKUD KÕRVALTOIMED

                 Nagu kõik ravimid, võib ka ATROVENT nebuliseeritav lahus põhjustada kõrvaltoimeid, kuigi kõigil
                 neid ei teki.

                 Nii nagu igasuguse inhalatsioonraviga, võivad ka ATROVENT’i puhul esineda lokaalse ärrituse
                 sümptomid. Kliinilistes uuringutes registreeritud kõige sagedasemateks kõrvaltoimeteks olid


                peavalu, kurgu ärritus, köha, suukuivus, seedetrakti liikuvushäired (sh kõhukinnisus, kõhulahtisus ja
                 oksendamine), iiveldus ja pearinglus.

                 Kõrvaltoimete hindamine põhineb järgmistel esinemissagedustel:

                 väga sage:   esineb rohkem kui 1 kasutajal 10-st
                 sage:        esineb 1...10 kasutajal 100-st
                 aeg-ajalt:   esineb 1...10 kasutajal 1 000-st
                 harv:        esineb 1...10 kasutajal 10 000-st
                 väga harv:   esineb vähem kui 1 kasutajal 10 000-st
                 teadmata:    ei saa hinnata olemasolevate andmete alusel

                 Südame häired
                 Aeg-ajalt    tugevate südamelöökide tundmine, supraventrikulaarne tahhükardia (ebanormaalselt
                 kiire südamerütm)
                 Harv:        kodade virvendusarütmia (väga kiire ja ebaregulaarne südamerütm), südame
                 kiirenenud löögisagedus

                 Närvisüsteemi häired
                 Sage:        peavalu, pearinglus

                 Silma kahjustused
                 Aeg-ajalt:   ähmane nägemine, silmaterade laienemine, silmasisese rõhu tõus, rohekae,
                 silmavalu, halode (sähvatuste) nägemine, silmavalgete punetus, silma välise kaitsekihi turse
                 Harv:        akommodatsiooni (silmaläätse kohanemisvõime) häire

                 Respiratoorsed, rindkere ja mediastiinumi häired
                 Sage:        kurgu ärritus
                 Aeg-ajalt:   hingamisteede ahenemine, inhalatsioonist tingitud (paradoksaalne) hingamisteede
                 ahenemine, larüngospasm (häälepaelte järsk kokkutõmme, mis võib takistada hingamist ja kõnet),
                 neelu (kurgu ülaosa) turse, kurgukuivus

                 Seedetrakti häired
                 Sage:        suukuivus, iiveldus, seedetrakti liikuvushäire
                 Aeg-ajalt    kõhulahtisus, kõhukinnisus, oksendamine, suu limaskesta põletik, suu limaskesta
                 turse

                 Neerude ja kuseteede häired
                 Aeg-ajalt:   uriinipeetus

                 Naha ja nahaaluskoe kahjustused
                 Aeg-ajalt:   lööve; sügelus; keele, huulte ja näo angioödeem (naha või limaskestade järsk turse,
                 mis võib põhjustada hingamisraskust)
                 Harv:        nõgestõbi

                 Immuunsüsteemi häired
                 Aeg-ajalt:   ülitundlikkus, kiiresti progresseeruvad eluohtlikud allergilised (=anafülaktilised)
                 reaktsioonid

                 Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
                 selles infolehes ei ole nimetatud, palun rääkige sellest oma arstile.


                5.KUIDAS ATROVENT NEBULISEERITAVAT LAHUST SÄILITADA

                 Hoida laste eest varjatud ja kättesaamatus kohas.

                 Hoida temepratuuril kuni 30˚C, külmumise eest kaitstult.

                 Ärge kasutage ATROVENT’i pärast kõlblikkusaega, mis on märgitud pakendil . Kõlblikkusaeg
                 viitab kuu viimasele päevale.

                 Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                 apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                 keskkonda.


                 6.    LISAINFO

                 Mida ATROVENT nebuliseeritav lahus sisaldab:
                 -    Toimeaine on ipratroopiumbromiid. 1 ml (20 tilka) 0,025 % - list inhalatsioonilahust sisaldab
                       261 µg   ipratroopiumbromiidimonohüdraati, mis  vastab  250  µg-le  veevabale
                       ipratroopiumbromiidile.
                 -    Abiained  on    bensalkooniumkloriid, dinaatriumedetaatdihüdraat,naatriumkloriid,
                       vesinikkloriidhape, puhastatud vesi

                 Kuidas ATROVENT nebuliseeritav lahus välja näeb ja pakendi sisu
                 20 mg merevaigu värvi klaasist pudel, läbipaistva ja värvitu lahusega.

                 Müügiloa hoidja
                 Boehringer Ingelheim International GmbH
                 D-55216 Ingelheim am Rhein
                 Saksamaa

                 Tootja
                 Istituto de Angeli S.r.l.
                 Localito Prulli 103/C – 50066 Regello (FI)
                 Itaalia

                 Lisaküsimuste tekkimisel selle ravimi kohta pöörduge palun müügiloa hoidja kohaliku esindaja
                 poole.

                 Boehringer Ingelheim RCV GmbH & Co KG Eesti filiaal
                 Peterburi mnt. 53
                 11415 Tallinn

                 Infoleht on viimati kooskõlastatud oktoobris 2010
