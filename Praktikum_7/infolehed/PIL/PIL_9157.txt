

                             PAKENDI INFOLEHT: INFORMATSIOON KASUTAJALE

                                    Amoksiklav, 1000 mg/200 mg süstelahuse pulber
                                             Amoksitsilliin/klavulaanhape

              Enne ravimi kasutamist lugege hoolikalt infolehte.
              -   Hoidke infoleht alles, et seda vajadusel uuesti lugeda.
              -   Kui teil on lisaküsimusi, pidage nõu oma arsti või apteekriga.
              -   Ravim on välja kirjutatud teile. Ärge andke seda kellelegi teisele. Ravim võib olla neile kahjulik,
                   isegi kui haigussümptomid on sarnased.
              -   Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
                   selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.  Mis ravim on Amoksiklav ja milleks seda kasutatakse
              2.  Mida on vaja teada enne Amoksiklav’i kasutamist
              3.  Kuidas Amoksiklav’i kasutada
              4.  Võimalikud kõrvaltoimed
              5   Kuidas Amoksiklav’i säilitada
              6.  Lisainfo


              1.  MIS RAVIM ON AMOKSIKLAV JA MILLEKS SEDA KASUTATAKSE

              Amoksiklav on antibiootikum, mis hävitab infektsioone (nakkused) põhjustavaid baktereid. See sisaldab
              kahte erinevat toimeainet nimetustega amoksitsilliin ja klavulaanhape. Amoksitsilliin kuulub ravimite
              rühma, mida nimetatakse penitsilliinideks. Amoksitsilliini toime võib mõnikord kaduda (ravim muutub
              inaktiivseks), kuid ravimi teine toimeaine (klavulaanhape) aitab seda ära hoida.

              Amoksiklav’i kasutatakse täiskasvanutel ja lastel järgmiste infektsioonide raviks:
              -   rasked kõrva-, nina- ja kurguinfektsioonid,
              -   hingamisteede infektsioonid,
              -   kuseteede infektsioonid,
              -   naha ja pehmete kudede infektsioonid, sh hammastega seotud infektsioonid,
              -   luude ja liigeste infektsioonid,
              -   kõhuõõne infektsioonid,
              -   suguelundite infektsioonid naistel.

              Amoksiklav’i kasutatakse täiskasvanutel ja lastel suurte kirurgiliste protseduuridega seotud infektsioonide
              vältimiseks.


              2.  MIDA ON VAJA TEADA ENNE AMOKSIKLAV’I KASUTAMIST

              Ärge kasutage Amoksiklav’i
              -   kui te olete allergiline (ülitundlik) amoksitsilliini, klavulaanhappe, penitsilliini või Amoksiklav’i
                   mõne koostisosa suhtes (loetletud lõigus 6),
              -   kui teil on olnud rasket allergilist (ülitundlikkus) reaktsiooni mõne teise antibiootikumi suhtes. Siia
                   alla kuuluvad nahalööve või näo- või kaelapiirkonna turse,
              -   kui teil on kunagi olnud maksaprobleeme või kollatõbi (nahakollasus) seoses antibiootikumraviga.

              Kui midagi eespool loetletust kehtib teie kohta, siis ärge Amoksiklav’i võtke. Kui te ei ole milleski
              kindel, pidage enne Amoksiklav’i saamist nõu oma arsti, apteekri või meditsiiniõega.


             Eriline ettevaatus on vajalik ravimiga Amoksiklav
              Enne ravimi manustamist pidage oma arsti, apteekri või meditsiiniõega nõu juhul:
              -   kui teil on lümfisõlmede turse ja palavik (infektsioosne mononukleoos),
              -   kui ta saate ravi maksa- või neeruprobleemide tõttu,
              -   kui te ei urineeri regulaarselt.
              Kui te ei ole kindel, kas midagi eespool loetletust kehtib teie kohta, rääkige enne ravimi saamist oma arsti,
              apteekri või meditsiiniõega.

              Osadel juhtudel võib arst uurida, mis tüüpi bakter on teie infektsiooni põhjustaja. Tulemustest sõltuvalt
              võidakse teile määrata teistsuguse tugevusega Amoksiklav’i või mõnda muud ravimit.

              Seisundid, millele peate tähelepanu pöörama
              Amoksiklav võib mõnesid haigusseisundeid muuta halvemaks või põhjustada raskeid kõrvaltoimeid. Siia
              alla kuuluvad allergilised reaktsioonid, krambid ning jämesoolepõletik. Te peate pöörama tähelepanu
              teatud sümptomitele, kui võtate Amoksikav’i, et vähendada võimalike probleemide riski. Vt lõik 4
              „Seisundid, millele peate tähelepanu pöörama“.

              Vere- ja uriinianalüüsid
              Kui teile tehakse vereanalüüsid (nt vere punaliblede või maksafunktsiooni kohta analüüsid) või
              uriinianalüüsid (glükoosisisalduse osas), öelge arstile või meditsiiniõele, et võtate Amoksiklav’i. Ravim
              võib seda tüüpi analüüside tulemusi mõjutada.

              Kasutamine koos teiste ravimitega
              Palun informeerige oma arsti või apteekrit, kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid ning taimseid preparaate.

              Kui te võtate allopurinooli (podagraravim) koos Amoksiklav’iga, võib suurema tõenäosusega tekkida
              allergiline nahareaktsioon.

              Kui te võtate probenetsiidi (podagraravim), võib arst otsustada, et Amoksiklav’i annust tuleb muuta.

              Kui koos Amoksiklav’iga võetakse verehüübimist takistavaid ravimeid (nt varfariin), võivad olla
              vajalikud täiendavad vereanalüüsid.

              Amoksiklav võib mõjutada metotreksaadi (ravim, mida kasutatakse vähi või reumaatiliste haiguste ravis)
              toimet.

              Rasedus ja imetamine
              Kui olete rase või toidate last rinnaga, pidage nõu oma arsti, apteekri või meditsiiniõega.

              Oluline teave mõningate Amoksiklav’i koostisainete kohta
              Amoksiklav 1000 mg/200 mg sisaldab ligikaudu 39,3 mg (1,0 mmol) kaaliumi. Sellega peavad arvestama
              patsiendid, kellel esinevad neeruprobleemid või kes on kontrollitud kaaliumisisaldusega dieedil.

              Amoksiklav 1000 mg/200 mg sisaldab ligikaudu 62,9 mg (2,7 mmol) naatriumi. Sellega tuleb arvestada
              juhul, kui olete kontrollitud naatriumisisaldusega dieedil.


              3.  KUIDAS AMOKSIKLAV’I KASUTADA

              Seda ravimit ei manusta te kunagi ise. Ravimit manustab vastava väljaõppe saanud isik, nagu arst või
              meditsiiniõde.


             Tavalised annused on:

              Täiskasvanud ja lapsed kehakaaluga 40 kg ja enam

              Tavaline annus                             1000 mg/200 mg iga 8 tunni järel.
              Infektsioonide vältimiseks operatsiooni ajal ja1000 mg/200 mg enne operatsiooni, kui teile
              pärast seda                                manustatakse anesteetikumi.

                                                          Annus võib erineda sõltuvalt teile tehtava
                                                          operatsiooni tüübist. Arst võib annuse manustamist
                                                          korrata, kui operatsioon kestab üle 1 tunni.

              Lapsed kehakaaluga alla 40 kg
              Kõik annused määratakse sõltuvalt lapse kehakaalust kilogrammides.

              Lapsed vanuses 3 kuud ja enam              25 mg/5 mg kehakaalu kilogrammi kohta iga
                                                          8 tunni järel.
              Lapsed vanuses alla 3 kuu või kehakaaluga alla 425 mg/5 mg kehakaalu kilogrammi kohta iga
              kg                                         12 tunni järel.

              Neeru- ja maksaprobleemidega patsiendid
              Kui teil esineb probleeme neerudega, võidakse annust muuta. Arst võib valida ravimi erineva tugevuse või
              mõne teise ravimi.
              Kui teil on probleeme maksaga, jälgib arst teid hoolikalt ja teile võidakse sagedamini teha
              maksafunktsiooni teste.

              Kuidas Amoksiklav’i manustatakse
              Amoksiklav’i süstitakse veeni või manustatakse veeniinfusiooni teel.
              Veenduge, et joote Amoksiklav-ravi ajal küllaldaselt vedelikku.
              Amoksiklav-ravi ei kesta tavaliselt üle 2 nädala ilma, et arst hindaks uuesti ravi vajadust.

              Kui teile manustatakse Amoksiklav’i rohkem kui ette nähtud
              On ebatõenäoline, et teile manustatakse liiga palju ravimit, ent kui arvate, et teile on manustatud liiga
              palju Amoksiklav’i, rääkige sellest kohe oma arstile, apteekrile või meditsiiniõele. Tekkida võivad mao
              ärritusnähud (iiveldus, oksendamine või kõhulahtisus) või krambid.

              Kui teil on lisaküsimusi selle ravimi kasutamise kohta, pidage nõu oma arsti, apteekri või meditsiiniõega.


              4.   VÕIMALIKUD KÕRVALTOIMED

              Nagu kõik ravimid, võib ka Amoksiklav põhjustada kõrvaltoimeid, kuigi kõigil neid ei teki. Selle ravimi
              kasutamisel võivad tekkida järgmised kõrvaltoimed.

              Seisundid, millele peate tähelepanu pöörama

              Allergilised reaktsioonid:
              -   nahalööve
              -   veresoonte põletik (vaskuliit), mis võib avalduda punaste või lillakate nahast kõrgemate laikudena
                   nahal, kuid mis võivad tekkida ka teistel kehaosadel
              -   palavik, liigesvalu, lümfisõlmede suurenemine kaelal, kaenla all või kubemes
              -   tursed, mõnikord näo ja suu piirkonnas (angioödeem), mis põhjustab hingamisraskust


             -minestamine
                   Võtke otsekohe ühendust arstiga, kui teil tekib mõni nimetatud sümptomitest. Lõpetage
                   Amoksiklav’i võtmine.

              Jämesoole põletik
              Jämesoole põletik, mis põhjustab vesist kõhulahtisust, millega tavaliselt kaasneb vere- ja limaeritus,
              kõhuvalu ja/või palavik.
                  Nende sümptomite tekkimisel võtke nõu küsimiseks arstiga ühendust niipea kui võimalik.

              Sageli esinevad kõrvaltoimed
              Need võivad tekkida kuni ühel inimesel 10-st
              -   soor (candida - seeninfektsioon tupes, suus või nahavoltide vahel)
              -   kõhulahtisus.

              Aeg-ajalt esinevad kõrvaltoimed
              Need võivad tekkida kuni ühel inimesel 100-st
              -   nahalööve, sügelemine
              -   nahast kõrgem sügelev lööve (nõgestõbi)
              -   iiveldus, eriti suurte annuste kasutamisel. Sellisel juhul võtke Amoksiklav’i enne sööki.
              -   oksendamine
              -   seedehäired
              -   pearinglus
              -   peavalu.

              Aeg-ajalt esinevad kõrvaltoimed, mis võivad ilmneda vereanalüüsides:
              -   maksas toodetavate teatud ainete (ensüümide) aktiivsuse suurenemine.

              Harva esinevad kõrvaltoimed
              Need võivad tekkida kuni ühel inimesel 1000-st
              -   nahalööve, mis võib olla villiline ning väikeste märklaudade moodi (keskel tume täpp, mida
                   ümbritseb heledam ala, mille ümber omakorda tume äär – multiformne erüteem)
                   Kui täheldate endal mõnda neist sümptomitest, võtke viivitamatult ühendust oma arstiga.

              -   turse ja punetus piki veeni kulgu, mis on katsudes äärmiselt hell.

              Harva esinevad kõrvaltoimed, mis võivad ilmneda vereanalüüsides:
              -   verehüübimises osalevate vere rakkude madal arv,
              -   vere valgeliblede madal arv.

              Muud kõrvaltoimed
              Muud kõrvaltoimed on tekkinud väga väikesel arvul inimestel, kuid nende täpne esinemissagedus on
              teadmata.

              -   Allergilised reaktsioonid (vt eespool)
              -   Jämesoole põletik (vt eespool)
              -   Tõsised nahareaktsioonid:
                   -   ulatuslik nahalööve villikeste ja nahaketendusega, eelkõige suuümbruses, nina, silmade ja
                        suguelundite piirkonnas (Stevensi-Johnsoni sündroom) ning raskem vorm, mis põhjustab
                        naha ulatuslikku koorumist (üle 30% kehapinnast – toksiline epidermaalne nekrolüüs)
                   -   ulatuslik punane nahalööve väikeste mädavillikestega (bulloosne eksfoliatiivne dermatiit)
                   -   punetav ketendav nahalööve nahaaluste sõlmekeste ja villidega (eksanteemne pustuloos).
                   Kui teil tekib mõni nimetatud sümptomitest, võtke otsekohe ühendust arstiga.


             -maksapõletik (hepatiit)
              -   kollatõbi, mille põhjustab bilirubiini (maksas toodetav aine) sisalduse tõus veres, mille tõttu
                   muutuvad teie nahk ja silmavalged kollakaks
              -   neerutorukeste põletik
              -   verehüübimise aeglustumine
              -   krambid (Amoksiklav’i suurte annuste puhul või neeruprobleemide korral)

              Kõrvaltoimed, mis võivad ilmneda vere- ja uriinianalüüsides:
              -   vere valgeliblede arvu oluline langus
              -   vere punaliblede arvu langus (hemolüütiline aneemia)
              -   kristallid uriinis.

              Kui teil tekivad kõrvaltoimed
              Kui ükskõik milline kõrvaltoimetest muutub tõsiseks või häirivaks või kui te märkate mõnda
              kõrvaltoimet, mida selles infolehes ei ole nimetatud, palun rääkige sellest oma arstile või apteekrile.


              5.  KUIDAS AMOKSIKLAV’I SÄILITADA

              Hoida laste eest varjatud ja kättesaamatus kohas.
              Hoida temperatuuril kuni 25 ºC. Mitte lasta külmuda.

              Ärge kasutage Amoksiklav’i pärast kõlblikkusaega, mis on märgitud karbil. Kõlblikkusaeg viitab kuu
              viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma apteekrilt,
              kuidas hävitatakse ravimeid, mida enam ei vajata. Need meetmed aitavad kaitsta keskkonda.


              6.  LISAINFO

              Mida Amoksiklav sisaldab
              Amoksiklav 1000 mg/200 mg süstelahuse pulber viaalis sisaldab toimeainetena 1 g amoksitsilliini
              (amoksitsilliinnaatriumina) ja 200 mg klavulaanhapet (kaaliumklavulanaadina).

              Kuidas Amoksiklav välja näeb ja pakendi sisu:
              Viaalid pakendatud karpi. Karbis 5 viaali.

              Müügiloa hoidja ja tootja
              Müügiloa hoidja
              Sandoz d.d.
              Verovškova 57
              1000 Ljubljana
              Sloveenia

              Tootjad
              Lek Pharmaceuticals d.d.
              Verovškova 57
              Ljubljana
              Sloveenia

              Lek Pharmaceuticals d.d.
              Perzonali 47


             SI- 2391 Prevalje
              Sloveenia

              Sandoz GmbH
              Biochemiestrasse 10
              A-6250 Kundl
              Austria


              Lisaküsimuste tekkimisel selle ravimi kohta palun pöörduge müügiloa hoidja kohaliku esindaja poole:
              Sandoz d.d. Eesti filiaal
              Pärnu mnt 105
              11312 Tallinn
              Tel : 6652400

              Infoleht on viimati kooskõlastatud augustis 2011.

              ------------------------------------------------------------------------------------------------------------------
              Järgnev informatsioon on mõeldud ainult meditsiinipersonalile või tervishoiutöötajale

              Lisainformatsiooni saamiseks lugege palun ravimi omaduste kokkuvõtet

              Kasutamis- ja käsitsemisjuhend
              Intravenoosne süstimine
              Viaali sisu tuleb lahustada 20 ml-s süstevees.
              Saadud lahus tuleb manustada 20 minuti jooksul pärast valmistamist aeglaselt (3-4 minutiga).

              Intravenoosne infusioon
              Süstelahuse pulber lahustatakse 20 ml süstevees ja lisatakse 100 ml-le infusioonilahusele.
              Infusioon tuleb manustada 30 kuni 40 minutiga.

              Amoksiklav ei sobi intramuskulaarseks manustamiseks.
              Amoksiklav’i ei tohi manustada teiste ravimitega samas süstlas või infusioonipudelis.
              Valmis lahus peab olema õrnalt õlgkollast värvi.
              Kasutada tohib ainult värsket, läbipaistvat lahust.

              Amoksiklav’i veenisisest infusiooni tohib manustada erinevate veenisiseste lahustega sama teed kaudu.
              Valmis lahuse stabiilsus (erinevate infusioonilahuste ja temperatuuride puhul):

              Veenisisene infusioonilahus             Stabiilsusperiood            Temperat
                                                       temperatuuril 25 °C         uuril 5 °C
              Süstevesi                               4 tundi                       8 tundi
              Naatriumkloriidi i.v. lahus (0,9%)      4 tundi                       8 tundi
              I.v. Ringeri lahus                      3 tundi
              Kaaliumkloriidi või naatriumkloriid lahus3 tundi
              Intravenoosne infusioon

              Valmislahust ei tohi lasta külmuda.
              Hoidmiseks temperatuuril 5°C tuleb Amoksiklav’i valmislahus lisada eelkülmutatud infusioonikotti
              ning võib sel viisil säilitada kuni 8 tundi. Edasi tuleb lahus manustada kohe, kui see on soojenenud
              ruumitemperatuurini.


             Mitte segada infusioonilahustega, mis sisaldavad glükoosi, dekstraani või bikarbonaati sisaldavate
              lahustega ei ole soovitav. Ravim on nendes infusioonilahustes vähem stabiilne. Amoksitsilliin inaktiveerib
              aminoglükosiide, mistõttu tuleks vältida segamist in vitro.
