

                             PAKENDI INFOLEHT: INFORMATSIOON KASUTAJALE

                                   TAZOCIN 4,5 G, 4 g/0,5 g infusioonilahuse pulber
                                              piperatsilliin/tasobaktaam


              Enne ravimi kasutamist lugege hoolikalt infolehte.
              –    Hoidke infoleht alles, et seda vajadusel uuesti lugeda.
              –    Kui teil on lisaküsimusi, pidage nõu oma arsti või apteekriga.
              –    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              –    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.   Mis ravim on TAZOCIN ja milleks seda kasutatakse
              2.   Mida peab teadma enne TAZOCINi kasutamist
              3.   Kuidas TAZOCINi kasutada
              4.   Võimalikud kõrvaltoimed
              5.   Kuidas TAZOCINi säilitada
              6.   Lisainfo


              1.   MIS RAVIM ON TAZOCIN JA MILLEKS SEDA KASUTATAKSE

              Piperatsilliin kuulub laia toimespektriga penitsilliin-antibiootikumide rühma. See võib hävitada
              mitmesugust liiki baktereid. Tasobaktaam võib ära hoida teatavate resistentsete bakterite püsimist
              hoolimata piperatsilliini toimest. See tähendab, et piperatsilliini ja tasobaktaami koosmanustamisel
              hävitatakse rohkem baktereid.

              TAZOCINi kasutatakse bakteriaalsete infektsioonide, näiteks alumiste hingamisteede (kopsud),
              kuseteede (neerud ja kusepõis), kõhuõõne, naha või vere bakteriaalsete infektsioonide ravimiseks
              täiskasvanutel ja noorukitel. TAZOCINi võib kasutada bakteriaalsete infektsioonide raviks
              patsientidel, kellel esineb vere valgeliblede vähesus (vähenenud resistentsus infektsioonide suhtes).

              TAZOCINi kasutatakse kõhuõõne infektsioonide, näiteks pimesoolepõletiku, peritoniidi (kõhuõõne
              elundite vedelike ja kõhukelme infektsioon) ja sapipõieinfektsioonide ravimiseks 2…12-aastastel
              lastel. TAZOCINi võib kasutada bakteriaalsete infektsioonide raviks patsientidel, kellel esineb vere
              valgeliblede vähesus (vähenenud resistentsus infektsioonide suhtes).

              Teatavate tõsiste infektsioonide korral võib arst kaaluda TAZOCINi kasutamist koos teiste
              antibiootikumidega.


              2.   MIDA ON VAJA TEADA ENNE TAZOCINi KASUTAMIST

              Ärge kasutage TAZOCINi
              –    kui te olete allergiline (ülitundlik) piperatsilliini, tasobaktaami või TAZOCINi mõne koostisosa
                   suhtes.
              –    kui te olete allergiline (ülitundlik) selliste antibiootikumide suhtes nagu penitsilliinid,
                   tsefalosporiinid või teised beetalaktamaasi inhibiitorid, sest te võite olla allergiline ka TAZOCINi
                   suhtes.

              Eriline ettevaatus on vajalik ravimiga TAZOCIN



                                                                                                   1


             – kui teil on allergiaid. Kui teil on mitmeid allergiaid, öelge seda kindlasti oma arstile või muule
                   tervishoiutöötajale enne selle ravimi saamist.
              –    kui teil on kõhulahtisus enne ravi või tekib kõhulahtisus ravi ajal või pärast ravi. Sel juhul öelge
                   seda kohe oma arstile või muule tervishoiutöötajale. Ärge võtke ühtegi kõhulahtisuse vastast
                   ravimit ilma arstiga nõu pidamata.
              –    kui teie vere kaaliumitase on madal. Arst võib pidada vajalikuks kontrollida enne selle ravimi
                   kasutamist teie neere ning teha ravi ajal regulaarseid vereanalüüse.
              –    kui teil on neerude või maksa häireid või kui te saate hemodialüüsi. Arst võib pidada vajalikuks
                   kontrollida enne selle ravimi kasutamist teie neere ning teha ravi ajal regulaarseid vereanalüüse.
              –    kui te kasutate teatavaid ravimeid (nimetatakse antikoagulantideks) vere ülemäärase hüübimise
                   ennetamiseks (vt ka käesoleva infolehe lõiku “Kasutamine koos teiste ravimitega”) või ravi ajal
                   tekib ootamatu veritsemine. Sel juhul öelge seda kohe oma arstile või muule tervishoiutöötajale.
              –    kui teil tekivad ravi ajal krambid. Sel juhul öelge seda kohe oma arstile või muule
                   tervishoiutöötajale.
              –    kui arvate, et teil on tekkinud uus infektsioon või infektsioon on süvenenud. Sel juhul öelge
                   seda kohe oma arstile või muule tervishoiutöötajale.

              Alla 2 aasta vanused lapsed
              Piperatsilliini/tasobaktaami ei soovitata kasutada lastel vanuses alla 2 aasta ohutuse ja efektiivsuse
              ebapiisavate andmete tõttu.

              Kasutamine koos teiste ravimitega
              Palun informeerige oma arsti või muud tervishoiutöötajat kui te kasutate või olete hiljuti kasutanud
              mingeid muid ravimeid, kaasa arvatud ilma retseptita ostetud ravimeid. Teatavatel ravimitel võib
              tekkida piperatsilliini ja tasobaktaamiga koostoimeid.
              Need on:
              –    podagraravim (probenetsiid). See võib pikendada piperatsilliini ja tasobaktaami kehast
                   väljumise aega.
              –    ravimid vere vedeldamiseks või verehüüvete raviks (nt hepariin, varfariin või aspiriin).
              –    ravimid lihaste lõdvestamiseks operatsiooni ajal. Informeerige oma arsti, kui teil kavatsetakse
                   kasutada üldanesteesiat.
              –    metotreksaat (vähi, artriidi või psoriaasi ravim). Piperatsilliin ja tasobaktaam võivad pikendada
                   metotreksaadi kehast väljumise aega.
              –    vere kaaliumitaset alandavad ravimid (nt urineerimist suurendavad tabletid või teatavad
                   vähiravimid).
              –    teised, antibiootikume tobramütsiin või gentamütsiin sisaldavad ravimid. Öelge oma arstile, kui
                   teil on neeruhäireid.

              Mõju laborianalüüside tulemustele
              Kui peate andma vere- või uriiniproovi, rääkige arstile või laboritöötajale, et kasutate TAZOCINi.

              Rasedus ja imetamine
              Kui te olete rase, arvate, et võite olla rase või kui te proovite rasestuda, öelge seda oma arstile või
              muule tervishoiutöötajale enne selle ravimi saamist. Arst otsustab, kas TAZOCIN on teile sobiv.

              Piperatsilliin ja tasobaktaam võivad emaüsas või rinnapiima kaudu imikule üle kanduda. Kui te
              imetate last, otsustab arst, kas TAZOCIN on teile sobiv.

              Autojuhtimine ja masinatega töötamine
              TAZOCINi kasutamine ei mõjuta eeldatavalt teie autojuhtimise või masinate kasutamise võimet.

              Oluline teave mõningate TAZOCINi koostisainete suhtes
              TAZOCIN 4 g/0,5 g sisaldab 11,16 mmol (256 mg) naatriumi.
              Seda peavad võtma arvesse patsiendid, kellel on piiratud naatriumisisaldusega dieet.


                                                                                                   2


             3.KUIDAS TAZOCINi KASUTADA

              Arst või muu meditsiinitöötaja manustab teile seda ravimit veeni infusioonina (tilgutiga 30 minuti
              jooksul). Teile manustatav ravimiannus sõltub ravitavast haigusest, teie vanusest ning neeruhäirete
              olemasolust.

              Täiskasvanud ja 12-aastased või vanemad noorukid
              Tavaline annus on 4 g/0,5 g piperatsilliini/tasobaktaami, mis manustatakse teile iga 6…8 tunni järel
              veeni (otse vereringesse).

              2…12-aastased lapsed
              Tavaline annus kõhuõõne infektsioonidega lastele on 100 mg/12,5 mg piperatsilliini/tasobaktaami
              kehamassi 1 kg kohta, mis manustatakse iga 8 tunni järel veeni (otse vereringesse). Tavaline annus
              vere valgeliblede vähesusega lastele on 80 mg/10 mg piperatsilliini/tasobaktaami kehamassi 1 kg
              kohta, mis manustatakse iga 6 tunni järel veeni (otse vereringesse).

              Arst arvutab annuse olenevalt lapse kehakaalust, kuid päevaannus ei tohi ületada 4 g/0,5 g
              TAZOCINi.

              Teile manustatakse TAZOCINi kuni infektsiooninähtude täieliku kadumiseni (5...14 päeva).

              Neeruprobleemidega patsiendid
              Arst võib pidada vajalikuks vähendada TAZOCINi annust või manustamise sagedust. Arst võib
              määrata teile ka ravi õige annuse kontrollimiseks vereanalüüse, eriti selle ravimi pikaajalisel
              kasutamisel.

              Kui te saate TAZOCINi rohkem kui ette nähtud
              Kuna TAZOCIN’i manustab teile arst või muu tervishoiutöötaja, ei ole vale annuse saamine
              tõenäoline. Kui teil tekivad aga kõrvaltoimed, näiteks krambid, või kui te arvate, et olete saanud
              ravimit liiga palju, öelge seda kohe arstile.

              Kui teil jääb TAZOCINi annus vahele
              Kui te arvate, et teil on jäänud TAZOCINi annus saamata, öelge seda kohe arstile või muule
              tervishoiutöötajale.

              Kui teil on lisaküsimusi selle ravimi kasutamise kohta, pidage nõu oma arsti või muu
              tervishoiutöötajaga.


              4.   VÕIMALIKUD KÕRVALTOIMED

              Nagu kõik ravimid, võib ka TAZOCIN põhjustada kõrvaltoimeid, kuigi kõigil neid ei teki.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või muule tervishoiutöötajale.

              TAZOCINi tõsised kõrvaltoimed on:
              –    näo, huulte, keele või muude kehaosade turse
              –    õhupuudus, vilistav hingamine või hingamisraskused
              –    raske nahalööve, kihelus või nõgestõbi
              –    silmade või naha kollasus
              –    vererakkude kahjustus (nähud on muuhulgas: ootamatult tekkiv õhupuudus, uriini punaseks või
                   pruuniks värvumine, ninaverejooksud ja verevalumid).


                                                                                                   3


             Kui te märkate mõnda eespool nimetatud kõrvaltoimet, pöörduge kohe arsti poole. Teave nende
              kõrvaltoimete esinemissageduse kohta on esitatud allpool.

              Võimalikud kõrvaltoimed on jagatud järgmistesse kategooriatesse:
              –    sage: esineb 1…10 kasutajal 100-st
              –    aeg-ajalt: esineb 1…10 kasutajal 1000-st
              –    harv: esineb 1…10 kasutajal 10 000-st
              –    väga harv: esineb vähem kui ühel kasutajal 10 000-st

              Sageli esinevad kõrvaltoimed:
              –    kõhulahtisus, oksendamine, iiveldus
              –    nahalööbed

              Aeg-ajalt esinevad kõrvaltoimed:
              –    soor
              –    (ebanormaalne) vere valgeliblede (leukopeenia, neutropeenia) ja trombotsüütide
                   (trombotsütopeenia) vähenemine
              –    allergiline reaktsioon
              –    peavalu, unetus
              –    madal vererõhk, veenipõletik (annab tunda haigestunud koha valulikkuse või punetusena)
              –    kollatõbi (naha või silmavalgete kollaseks värvumine), suu limaskesta põletik, kõhukinnisus,
                   seedehäire, maoärritus
              –    teatavate ensüümide (alaniinaminotransferaas, aspartaataminotransferaas) taseme tõus veres
              –    kihelus, nõgestõbi
              –    lihaste ainevahetusproduktide (kreatiniin) taseme tõus veres
              –    palavik, süstekoha reaktsioon
              –    pärminfektsioon (Candida superinfektsioon)

              Harva esinevad kõrvaltoimed:
              –    punaliblede või verepigmendi/hemoglobiini (ebanormaalne) vähenemine veres, punaliblede
                   (ebanormaalne) vähenemine nende enneaegse lagunemise tõttu (hemolüütiline aneemia),
                   täppverevalumid (purpur), ninaverejooks (epistaksis) ja veritsemisaja pikenemine, teatavat liiki
                   vere valgeliblede taseme (ebanormaalne) suurenemine (eosinofiilia)
              –    raske allergiline reaktsioon (anafülaktiline/anafülaktoidne reaktsioon, sealhulgas šokk)
              –    nahaõhetus
              –    teatav jäemesooleinfektsiooni vorm (pseudomembranoosne koliit), kõhuvalu
              –    maksapõletik (hepatiit), verepigmentide laguprodukti (bilirubiin) taseme tõus, teatavate
                   vereensüümide (alkaalne fosfataas, gammaglutamüültransferaas) taseme tõus
              –    nahareaktsioonid punetuse ja nahakahjustuste moodustumisega (eksanteem, multiformne
                   erüteem), nahareaktsioonid villidega (bulloosne dermatiit)
              –    liigese- ja lihasevalu
              –    neerufunktsiooni halvenemine ja neerude talitlushäired
              –    vappekülm, jäikus

              Väga harva esinevad kõrvaltoimed:
              –    sõmerate vere valgeliblede raskekujuline vähenemine (agranulotsütoos), raskekujuline vere
                   punaliblede, valgeliblede ja trombotsüütide vähenemine (pantsütopeenia)
              –    vere hüübimisaja pikenemine (pikenenud osaline tromboplastiiniaeg, pikenenud
                   protrombiiniaeg), laboratoorsete analüüside kõrvalekalded (otsene Coombsi test positiivne),
                   trombotsüütide arvu suurenemine (trombotsüteemia)
              –    vere kaaliumitaseme vähenemine (hüpokaleemia), veresuhkru (glükoos) taseme alanemine,
                   verevalgu albumiini taseme vähenemine, vere üldvalgusisalduse vähenemine
              –    naha pealmise kihi eraldumine üle kogu keha (epidermise toksiline nekrolüüs), tõsine kogu keha
                   hõlmav allergiline reaktsioon naha ja limaskesta löövete ja mitmesuguste nahanähtudega
                   (Stevensi-Johnsoni sündroom)


                                                                                                   4


             – vere uurealämmastiku taseme tõus.

              Piperatsilliiniraviga on seostatud palaviku ja lööbe sagenemist tsüstilise fibroosiga patsientidel.


              5.   KUIDAS SÄILITADA TAZOCINi

              Hoida laste eest varjatud ja kättesaamatus kohas.

              Ärge kasutage TAZOCINi pärast kõlblikkusaega, mis on märgitud karbil ja viaalil pärast “Kõlblik
              kuni/EXP”. Kõlblikkusaeg viitab kuu viimasele päevale.

              Avamata viaalid: hoida temperatuuril kuni 25°C.
              Ainult ühekordseks kasutamiseks.
              Kasutamata jäänud lahus tuleb hävitada.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.   LISAINFO

              Mida TAZOCIN sisaldab
              –    Toimeained on piperatsilliin ja tasobaktaam. Iga viaal sisaldab 4 g piperatsilliini
                   (naatriumisoolana) ja 0,5 g tasobaktaami (naatriumisoolana).
              –    Abiained on sidrunhappe monohüdraat ja dinaatriumedetaat (EDTA).

              Kuidas TAZOCIN välja näeb ja pakendi sisu
              TAZOCIN on valge kuni valkjas pulber, mida tarnitakse viaalis.
              Pakendis on 1, 5, 10, 12 või 25 viaali.

              Kõik pakendi suurused ei pruugi olla müügil.

              Müügiloa hoidja ja tootja
              Müügiloa hoidja:
              Pfizer Europe MA EEIG
              Ramsgate Road, Sandwich
              Kent CT 13 9NJ
              Ühendkuningriik

              Tootja:
              Wyeth Lederle S.P.a
              Via Franco Gorgone - Industriale
              95030 Catania
              Itaalia

              See ravimpreparaat on saanud müügiloa Euroopa Majanduspiirkonna liikmesriikides järgmiste
              nimetustega:
              Portugal - Tazobac
              Saksamaa - Tazobac EF 4 g/0,5 g
              Hispaania - Tazocel 4/0,5 g Polvo para solución inyectable
              Prantsusmaa, Luksemburg - TAZOCILLINE 4 g/500 mg, poudre pour solution pour perfusion
              Itaalia, Leedu - TAZOCIN
              Poola, Rootsi, Soome, Taani - Tazocin


                                                                                                   5


             Bulgaaria - TAZOCIN 4 g/0,5 g powder for solution for injection/infusion Piperacillin/Tazobactam
              Malta, Ühendkuningriik, Iirimaa - TAZOCIN 4 g/0.5 g Powder for Solution for Injection or Infusion
              Läti - TAZOCIN 4,0 g/0,5 g pulveris injekciju vai infūziju šķīduma pagatavošanai
              Tšehhi Vabariik, Slovakkia - Tazocin 4,5 g
              Ungari - Tazocin 4,5 g injekció
              Sloveenia - TAZOCIN 4,5 g prašek za raztopino za injiciranje ali infundiranje
              Rumeenia - Tazocin 4,5 g, liofilizat pentru soluţie injectabilă/ perfuzabilă
              Eesti - TAZOCIN 4,5 G
              Belgia - Tazocin 4g/500 mg poudre pour solution injectable
              Holland - Tazocin® 4 g/ 500 mg
              Kreeka, Küpros - TAZOCIN® EF
              Austria - Tazonam 4,0 g/0,5 g – Trockenstechampullen

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.
              Pfizer Luxembourg SARL Eesti filiaal
              Pirita tee 20
              10127 Tallinn
              Tel. 6 405 328

              Infoleht on viimati kooskõlastatud juulis 2011


              -----------------------------------------------------------------------------------------------------------------
              Järgnev informatsioon on mõeldud ainult meditsiinipersonalile või tervishoiutöötajale:

              Kasutamisjuhend
              TAZOCINi manustatakse intravenoosse infusioonina (tilgutiga 30 minuti jooksul).

              Intravenoosne kasutamine
              Lahustage iga viaal allpool tabelis näidatud lahustikoguses, kasutades lahustamiseks sobivat lahustit.
              Keerutage kuni lahustumiseni. Pideval keerutamisel saavutatakse lahustumine tavaliselt 5 kuni 10
              minutiga (käsitsemise kohta vt täpsemalt allpool).

               Viaali sisu                                         Viaali lisatav lahustikogus*
               2 g/0,25 g (2 g piperatsilliini ja 0,25 g tasobaktaami)10 ml
               4 g/0,5 g (4 g piperatsilliini ja 0,5 g tasobaktaami)20 ml

              * Lahustamiseks kokkusobivad lahustid:
              –    9 mg/ml (0,9%) naatriumkloriidi süstelahus
              –    steriilne süstevesi (1)

              –    50 mg/ml (5%) glükoos
              (1) Maksimaalne soovitatav steriilse süstevee kogus annuse kohta on 50 ml.


              Ravimilahus tuleb viaalist süstlaga välja tõmmata. Lahustamisjuhiseid järgides vastab süstlaga viaalist
              väljatõmmatav kogus piperatsilliini ja tasobaktaami kogusele etiketil.

              Lahustatud ravimit võib täiendavalt lahjendada soovitud mahuni (nt 50 ml-lt 150 ml-ni) mõne
              järgmise kokkusobiva lahusega:
              –    9 mg/ml (0,9%) naatriumkloriidi süstelahus
              –    50 mg/ml (5%) glükoos
              –    60 mg/ml (6%) dekstraan 9 mg/ml (0,9%) naatriumkloriidi lahuses
              –    Ringeri laktaadi süstelahus
              –    Hartmanni lahus
              –    Ringeri atsetaat
              –    Ringeri atsetaat/malaat


                                                                                                   6


             Sobimatus
              TAZOCINi kasutamisel samaaegselt mõne teise antibiootikumiga (nt aminoglükosiidid) tuleb
              ravimeid manustada eraldi. Beetalaktaam-antibiootikumide segamine aminoglükosiidiga in vitro võib
              põhjustada aminoglükosiidi olulist inaktiveerumist. Amikatsiin ja gentamütsiin olid teatavates
              lahjendites teatavates kontsentratsioonides siiski TAZOCIN’iga in vitro kokkusobivad (vt allpool
              „TAZOCINi manustamine koos aminoglükosiididega“).

              TAZOCINi ei tohi segada süstlas ega infusioonipudelis teiste ravimitega, sest nende sobivust ei ole
              kindlaks määratud.

              Keemilise ebastabiilsuse tõttu ei tohi TAZOCINi kasutada lahustes, mis sisaldavad ainult
              naatriumbikarbonaati.

              TAZOCIN on kokkusobiv Ringeri laktaadi lahusega ja võimaldab koosmanustamist kolmikühenduse
              kaudu.

              TAZOCINi ei tohi lisada veretoodetele ega albumiini hüdrolüsaatidele.

              TAZOCINi manustamine koos aminoglükosiididega
              Aminoglükosiidi in vitro inaktiveerumise tõttu beetalaktaam-antibiootikumide toimel on soovitatav
              manustada TAZOCINi aminoglükosiidist eraldi. Kui on näidustatud samaaegne ravi
              aminoglükosiididega, tuleb TAZOCINi ja aminoglükosiidi lahustada ja lahjendada eraldi.

              Kui on soovitatav samaaegne manustamine, sobib TAZOCIN samaaegseks manustamiseks
              infusiooniliini kolmikühenduse kaudu ainult järgmiste aminoglükosiididega järgmistes tingimustes:

                                                                    Aminoglükosiidi
                                 TAZOCINi     TAZOCINi lahjendi
               Aminoglükosiid                                      kontsentratsiooni  Lubatud lahjendid
                                   annus          maht (ml)
                                                                   vahemik* (mg/ml)
                                                                                        9 mg/ml (0,9%)
                                 2 g/0,25 g                                          naatriumkloriidi või
               Amikatsiin                        50, 100, 150         1,75…7,5
                                  4 g/0,5 g                                            50 mg/ml (5%)
                                                                                         glükoosi lahus
                                                                                        9 mg/ml (0,9%)
                                 2 g/0,25 g                                          naatriumkloriidi või
               Gentamütsiin                      50, 100, 150         0,7…3,32
                                  4 g/0,5 g                                            50 mg/ml (5%)
                                                                                         glükoosi lahus
              * Aminoglükosiidi annus peab põhinema patsiendi kehakaalul, infektsiooni iseloomul (tõsine või
              eluohtlik) ja neerufunktsioonil (kreatiniini kliirens).

              TAZOCINi kokkusobivust teiste aminoglükosiididega ei ole kindlaks määratud. Lahjendite ja
              kontsentratsioonide sobivus samaaegseks manustamiseks amikatsiini ja gentamütsiiniga infusiooniliini
              kolmikühenduse kaudu on kindlaks määratud ainult tabelis loetletud TAZOCINi annustega.
              Samaaegsel manustamisel kolmikühenduse kaudu muul kui eespool loetletud viisil võib
              aminoglükosiid TAZOCINi toimel inaktiveeruda.








                                                                                                   7
