

                             PAKENDI INFOLEHT: INFORMATSIOON KASUTAJALE

                             Rovamycine, 1,5 miljonit RÜ õhukese polümeerikattega tabletid
                             Rovamycine, 3 miljonit RÜ õhukese polümeerikattega tabletid
                                                    Spiramütsiin
                  Enne ravimi võtmist lugege hoolikalt infolehte.
                  -   Hoidke infoleht alles, et seda vajadusel uuesti lugeda.
                  -   Kui teil on lisaküsimusi, pidage nõu oma arsti või apteekriga.
                  -   Ravim on välja kirjutatud teile. Ärge andke seda kellelegi teisele. Ravim võib olla neile
                       kahjulik, isegi kui haigussümptomid on sarnased.
                  -   Kui ükskõik milline kõrvaltoimetest muutub tõsiseks või kui te märkate mõnda
                       kõrvaltoimet, mida selles infolehes ei ole nimetatud, palun rääkige sellest oma arstile
                       või apteekrile.

                  Infolehes antakse ülevaade:
                  1.  Mis ravim on Rovamycine ja milleks seda kasutatakse
                  2.  Mida on vaja teada enne Rovamycine tablettide võtmist
                  3.  Kuidas Rovamycine tablette võtta
                  4.  Võimalikud kõrvaltoimed
                  5.  Kuidas Rovamycine tablette säilitada
                  6.  Lisainfo


                  1.  MIS RAVIM ON ROVAMYCINE JA MILLEKS SEDA KASUTATAKSE

                  Spiramütsiin  on  makroliidide gruppi  kuuluv antibiootikum. Spiramütsiini antibakteriaalne
                  spekter on järgmine:
                  Tundlikud  tüved:  Chlamydia,  Corynebacterium  diphtheriae,  Moraxella  catarrhalis,
                  Mycoplasma,  Staphylococcus  aureus  (esineb  resistentseid  tüvesid),  Streptococcus  (v.a
                  penitsilliinresistentneStreptococcuspneumoniae),Streptococcus pyogenes  (esineb
                  resistentseid tüvesid), Toxoplasma gondii.

                  Näidustused
                  Spiramütsiinile tundlike mikroorganismide poolt põhjustatud kroonilise bronhiidi ägenemine,
                  ägeda  bronhiidi  superinfektsioon,  kopsupõletik  e  pneumoonia,  mandli-neelupõletik  e
                  tonsillofarüngiit  (kui  10-päevane  penitsilliinravi on  toimeta),  nina  kõrvalurgete põletik  e
                  sinusiit  (kui  beeta-laktaamantibiootikume  ei  saa  kasutada),  naha-  ja  pehmete  kudede
                  infektsioon. Toksoplasmoos rasedatel.


                  2.  MIDA ON VAJA TEADA ENNE ROVAMYCINE TABLETTIDE VÕTMIST

                  Ärge võtke Rovamycine tablette:
                  -     kui  te  olete  ülitundlik  (allergiline)  spiramütsiini,  erütromütsiini  või  Rovamycine
                        tablettide mõne koostisosa suhtes,
                  -     kui te toidate oma last rinnaga.
                  -     kui  ravi  ajal  tekib  raske  ja  püsiv  kõhulahtisus.  Sellisel  juhul  tuleb  ravikuur
                  viivitamatult katkestada ja võtta ühendust arstiga. Soole peristaltikat pärssivad ravimid on
                  vastunäidustatud.

                  Eriline ettevaatus on vajalik ravimiga Rovamycine:
                  Spiramütsiin  lammutatakse  maksas,  mistõttu  tuleb  olla  ettevaatlik  ravimi  manustamisel
                  maksafunktsiooni häiretega patsientidele.
                  Spiramütsiin ei tungi seljaajuvedelikku, mistõttu see ei sobi meningiidi raviks.


                 Võtmine koos teiste ravimitega:
                  Karbidopa, levodopa.
                  Spiramütsiin  pärsib  karbidopa  imendumist,  põhjustades  seeläbi  nimetatud  preparaatide
                  koosmanustamisel levodopa plasmakontsentratsiooni languse.

                  Rasestumisvastaste ravimite imendumine võib harvadel juhtudel väheneda ja seetõttu nende
                  efektiivsus langeda.

                  Palun  informeerige  oma  arsti,  kui  te  kasutate  või  olete hiljuti kasutanud mingeid muid
                  ravimeid, kaasa arvatud ilma retseptita ostetud ravimeid.

                  Rasedus ja imetamine
                  Kliinilise kogemuse järgi on kahjustava toime risk rasedusele, lootele ja vastsündinule väike.
                  Kuna  spiramütsiin  eritub  rinnapiima,  peab  ravi  ajaks  Rovamycine’ga  rinnaga  toitmise
                  katkestama.
                  Enne ravimi kasutamist pidage nõu arsti või apteekriga.

                  Autojuhtimine ja masinatega töötamine:
                  Rovamycine ei mõjuta autojuhtimise ja masinate käsitsemise võimet.


                  3.  KUIDAS ROVAMYCINE TABLETTE VÕTTA

                  Võtke  Rovamycine tablette alati vastavalt arstilt saadud juhistele. Kui te ei ole milleski
                  kindel, pidage nõu arsti või apteekriga.

                  Täiskasvanud ja lapsed kehakaaluga üle > 20 kg:
                  3 miljonit RÜ kaks korda päevas. Kopsupõletiku ja/või bronhiidi korral alguses 3 miljonit RÜ
                  3 korda päevas, edasi 3 miljonit RÜ kaks korda päevas.

                  Lapsed kehakaaluga 12...20 kg:
                  1,5 miljonit RÜ kaks korda päevas.

                  Toksoplasmoos rasedatel: 3 miljonit RÜ 3 korda päevas.

                  Kui teil on tunne, et Rovamycine toime on liiga tugev või liiga nõrk, rääkige sellest arstile või
                  apteekrile.

                  Kui te võtate Rovamycine tablette rohkem, kui ette nähtud:
                  Üleannustamise korral võtke ühendust oma arstiga.

                  Kui te unustate Rovamycine tabletid võtta:
                  Ärge võtke kahekordset annust, kui ravim jäi eelmisel korral võtmata.


                  4.  VÕIMALIKUD KÕRVALTOIMED

                  Nagu kõik ravimid, võib ka Rovamycine põhjustada kõrvaltoimeid, kuigi kõigil neid ei teki..

                  Sage (>1/100, <1/10): seedetraktihäired nagu iiveldus, oksendamine, kõhuvalu ja
                  kõhulahtisus.
                  Aeg-ajalt (>1/1000, <1/100): nahasügelus, nahalööve, nõgestõbi. Mööduvad tundlikkuse
                  häired.
                  Harv (>1/10000,<1/1000 ): kudede lokaalne turse (angioödeem) ja anafülaktiline šokk,
                  raskekujuline peen- ja jämesoole põletik (pseudomembranoosne koliit).


                 Väga harv (<1/10000): jäsemete lühiajalised tundlikkushäired, mis tekivad 1...2 tundi pärast
                  manustamist. Üksikutel juhtudel soonepõletik.

                  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                  mida selles infolehes ei ole nimetatud, palun rääkige sellest oma arstile või apteekrile.


                  5.    KUIDAS ROVAMYCINE TABLETTE SÄILITADA

                  Hoida laste eest varjatud ja kättesaamatus kohas.

                  See ravimpreparaat ei vaja säilitamisel eritingimusi.

                  Ärge kasutage Rovamycine tablette pärast kõlblikkusaega, mis on märgitud karbil ja blistril.
                  Kõlblikkusaeg viitab kuu viimasele päevale.

                  Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                  apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                  keskkonda


                  6.  LISAINFO

                  Mida Rovamycine sisaldab:
                  -   Toimeaine on spiramütsiin.
                  -   Abiained on eelželatiniseeritud maisitärklis, väheasendatud hüdroksüpropüültselluloos,
                       naatriumkroskarmelloos, kolloidne veevaba ränidioksiid, magneesiumstearaat ja
                       mikrokristalne tselluloos tableti sisus ning hüpromelloos, makrogool 6000 ja
                       titaandioksiid (E 171) tableti kattes.

                  Kuidas Rovamycine välja näeb ja pakendi sisu
                  1,5 miljonit RÜ, 16 tabletti karbis.
                  3 miljonit RÜ, 10 tabletti karbis.

                  Müügiloa hoidja
                  sanofi-aventis Estonia OÜ
                  Pärnu mnt. 139 E/2
                  11317 Tallinn
                  Eesti

                  Tootjad
                  Famar Lyon
                  Avenue du General de Gaulle 69230 Saint Genis Laval
                  Prantsusmaa

                  Sanofi-Aventis Zrt.
                  Campona u. 1 (Harbor Park)
                  1225 Budapest
                  Ungari

                  sanofi-aventis S.p.A.
                  Strada Statale 17, Km 22
                  67019 Scoppito (AQ)
                  Itaalia


                 Lisaküsimuste tekkimisel selle ravimi kohta pöörduge palun müügiloa hoidja poole.

                  sanofi-aventis Estonia OÜ
                  Pärnu mnt. 139 E/2
                  11317 Tallinn
                  Eesti
                  Tel 627 3488
                  Faks 627 3481


                  Infoleht on viimati kooskõlastatud detsembris 2011
