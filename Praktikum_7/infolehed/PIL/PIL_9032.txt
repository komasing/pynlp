

                             PAKENDI INFOLEHT: INFORMATSIOON KASUTAJALE

                                               Pentasa, 1 g suposiidid
                                                     Mesalasiin

                  Enne ravimi kasutamist lugege hoolikalt infolehte.
                  -  Hoidke infoleht alles, et seda vajadusel uuesti lugeda.
                  -  Kui teil on lisaküsimusi, pidage nõu oma arsti või apteekriga.
                  -  Ravim on välja kirjutatud teile. Ärge andke seda kellelegi teisele. Ravim võib olla neile
                     kahjulik isegi kui haigussümptomid on sarnased.
                  -  Kui ükskõik milline kõrvaltoimetest muutub tõsiseks või kui te märkate mõnda
                     kõrvaltoimet, mida selles infolehes ei ole nimetatud, palun rääkige sellest oma arstile või
                     apteekrile.


                  Infolehes antakse ülevaade:
                  1.    Mis ravim on Pentasa ravimküünlad ja milleks seda kasutatakse
                  2.    Mida on vaja teada enne Pentasa ravimküünalde kasutamist
                  3.    Kuidas Pentasa ravimküünlaid kasutada
                  4.    Võimalikud kõrvaltoimed
                  5.    Kuidas Pentasa ravimküünlaid säilitada
                  6.    Lisainfo


                  1.    MIS RAVIM ON PENTASA RAVIMKÜÜNLAD JA MILLEKS SEDA
                         KASUTATAKSE

                  Pentasa ravimküünlad on spetsiifilise põletikuvastase toimega ravim, mis toimib sooleseina.
                  Pentasa ravimküünlad toimivad spetsiifiliselt pärasooles olevasse põletikulisse sidekoesse.

                  Näidustus: Haavandilise pärasoolepõletiku (proktiidi) ravi.


                  2.    MIDA ON VAJA TEADA ENNE PENTASA RAVIMKÜÜNALDE
                         KASUTAMIST

                  Ärge kasutage Pentasa ravimküünlaid
                  -     kui te olete ülitundlik (allergiline) mesalasiini või Pentasa mõne koostisosa suhtes.
                  -     kui teil on raske maksa või neerupuudulikkus.

                  Eriline ettevaatus on vajalik ravimiga Pentasa ravimküünlad
                  -     kui te olete allergiline sulfasalasiini suhtes. (Enamik patsiente, kellel esineb
                         ülitundlikkus või talumatus sulfasalasiini suhtes, saavad Pentasa ravimküünalaid
                         kasutada). Siiski soovitatakse olla ettevaatlik ravides sulfasalasiinile ülitundlikke
                         patsiente (oht salütsülaatide allergia tekkele).
                  -     kui teil on neeru- või maksafunktsiooni kahjustus, allergia või astma. Kui ravi ajal
                         tekib neerufunktsiooni häire, tuleb kahtlustada mesalasiini neerutoksilist toimet. Ravi
                         ajal (eriti ravi algul) tuleb regulaarselt kontrollida neerufunktsiooni
                         (kreatiniinisisaldus seerumis). Harva võivad tekkida südamepoolsed
                         ülitundlikkusreaktsioonid (südamelihase ja südant ümbritseva pauna põletik) ning
                         rasked vereloomehäired, mille korral tuleb mesalasiinravi lõpetada. Nende
                         kõrvaltoimete tekkides tuleb koheselt konsulteerida arstiga ja ravi lõpetada


                  Rasedus ja imetamine


                 Enne ravimi kasutamist pidage nõu arsti või apteekriga.
                  Kliinilisi kogemusi on vähe. Ravimit võib raseduse ja imetamise ajal kasutada juhul, kui
                  ravist oodatav kasu ületab võimaliku riski.

                  Autojuhtimine ja masinatega töötamine
                  Ei oma toimet.

                  Kasutamine koos teiste ravimitega
                  Palun informeerige oma arsti, kui te kasutate või olete hiljuti kasutanud mingeid muid
                  ravimeid, kaasa arvatud ilma retseptita ostetud ravimeid.
                  Koostoimeid teiste ravimitega ei ole Pentasa ravimküünaldel esinenud.


                  3.    KUIDAS PENTASA RAVIMKÜÜNLAID KASUTADA

                  Kasutage Pentasa ravimküünlaid alati täpselt nii, nagu arst on teile rääkinud. Kui te ei ole
                  milleski  kindel,  pidage  nõu  arsti  või  apteekriga.  Tavaline  annus  on  täiskasvanutele:  1
                  ravimküünal pärasoolde 1...2 korda ööpäevas või vastavalt arsti ettekirjutusele.
                  Sool tuleks soovitatavalt enne suposiidi kasutamist tühjendada.

                  Suposiidide efektiivse kasutamise kohta lastel on on ainult piiratud koguses andmeid.

                  Kui teil on tunne, et Pentasa ravimküünalde toime on liiga tugev või liiga nõrk, pidage nõu
                  oma arsti või apteekriga.

                  Kui te kasutate Pentasa ravimküünlaid rohkem kui ette nähtud

                  Mürgistusjuhte inimestel ei ole teada.
                  Võimaliku üleannustamise korral tuleb patsient paigutada haiglasse, ravi on sümptomaatiline,
                  neerufunktsiooni jälgimine.

                  Kui te unustate Pentasa ravimküünlaid kasutada

                  Kui te olete unustanud ühe ravimküünla manustada või olete selle mingil muul põhjusel
                  vahele jätnud, jätkake ravi vastavalt ettekirjutusele.
                  Kui te olete jätnud mitu ravimküünalt manustamata, tuleb ravi jätkata aga niipea kui võimalik
                  ning arstiga konsulteerida.


                  4.    VÕIMALIKUD KÕRVALTOIMED

                  Nagu kõik ravimid, võib ka Pentasa põhjustada kõrvaltoimeid.

                  Kliinilistes uuringutes olid kõige sagedasemateks kõrvaltoimeteks kõhulahtisus (3%), iiveldus
                  (3%), peavalu (3%), oksendamine (1%) ja nahalööbed (sh nõgestõbi, eksanteem) (1%). Harva
                  võivad  tekkida  ülitundlikkusreaktsioonid.  Rektaalsel  kasutamisel  võivad  tekkida  sügelus,
                  ebamugavustunne ja roojapakitsus.
                  Kliinilistel uuringutel põhinevad andmed kõrvaltoimete esinemissageduse kohta:

                   Sage (1…10%)           Üldised:        peavalu
                                           Seedetrakt:    kõhulahtisus, kõhuvalu, iiveldus, oksendamine
                                           Nahanähud:     lööve, sh nõgestõbi, ekseem
                   Harv (0,01…0,1%)       Südamenähud:    Südamelihase* ja südant ümbritseva pauna põletik*
                                           Seedetrakt:    amülaasi        aktiivsuse       suurenemine,
                                                           kõhunäärmepõletik*


                  Väga harv (alla 0,01%)Nahanähud:    mööduv juuste väljalangemine
                                           Maks:          maksaensüümide      aktiivsuse   suurenemine,
                                                           maksapõletik*
                                           Kuse-          nefropaatia, (sh  interstitsiaalneneerupõletik*,
                                           suguelundid:   nefrootiline sündroom), uriini peetus
                                           Hingamisteed:  allergilised kopsureaktsioonid, pneumoniit
                                           Skeleti-       lihas – ja liigesvalu
                                           lihassüsteem:
                                           Veremuutused:  leukopeenia, trombotsütopeenia, aneemia

                                           Närvisüsteemi  perifeerne neuropaatia
                                           häred:
                  * Mesalasiinist põhjustatud südamelihase- ja südant ümbritseva pauna põletiku,
                  kõhunäärmepõletiku, neerupõletiku ja maksapõletiku tekkemehhanism ei ole teada, kuid see
                  on tõenäoliselt allergilise päritoluga.

                  Mõned eelnimetatud kõrvaltoimetest võivad olla põletikulise soolehaiguse sümptomiteks.

                  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                  mida selles infolehes ei ole nimetatud, palun rääkige sellest oma arstile või apteekrile.


                  5.      KUIDAS PENTASA RAVIMKÜÜNLAID SÄILITADA

                  Hoida laste eest varjatud ja kättesaamatus kohas!

                  Hoida temperatuuril kuni 25°C. Hoida originaalpakendis, valguse eest kaitstult.

                  Mitte kasutada pärast pakendil märgitud kõlblikkusaja lõppu.

                  6.      LISAINFO

                  Mida Pentasa ravimküünal sisaldab

                  -  Toimeaine  on  mesalasiin.  1  ravimküünal  sisaldab  toimeainena  1 g  mesalasiini  (5-
                     aminosalitsüülhape = 5-ASA).
                  -  Abiained: Povidoon, makrogool 6000, magneesiumstearaat, talk.

                  Pakendis: 28 ravimküünalt

                  Müügiloa hoidja
                  Ferring Lääkkeet Oy
                  Piispansilta 11 A
                  02230 Espoo
                  Soome Vabariik

                  Tootja:
                  Ferring A/S
                  Indertoften 10, DK-2720 Vanløse
                  Taani

                  Ferring GmbH
                  Wittland 11, D-24109 Kiel
                  Saksamaa


                 Lisaküsimuste tekkimisel selle ravimi kohta pöörduge palun müügiloa hoidja kohaliku
                  esindaja poole.

                  Meda Pharma SIA
                  Narva mnt. 11 D
                  10151 Tallinn
                  Eesti
                  Tel: +372 62 61 025
                  Fax: +372 62 61 485

                  Infoleht on viimati kooskõlastatud aprillis 2010
