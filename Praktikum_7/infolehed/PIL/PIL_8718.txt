

                             PAKENDI INFOLEHT: INFORMATSIOON KASUTAJALE

                                           Dalacin T, 10 mg/ml nahalahus
                                                   Klindamütsiin

              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage palun nõu oma arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1.   Mis ravim on Dalacin T ja milleks seda kasutatakse
              2.   Mida on vaja teada enne Dalacin T kasutamist
              3.   Kuidas ravimit Dalacin T kasutada
              4.   Võimalikud kõrvaltoimed
              5.   Kuidas Dalacin T’d säilitada
              6.   Lisainfo



              1.   MIS RAVIM ON DALACIN T JA MILLEKS SEDA KASUTATAKSE

              Dalacin T on akne raviks mõeldud ravim.
              Seda kasutatakse akne paikseks raviks, eriti põletiku papulopustuloosses faasis.


              2.   MIDA ON VAJA TEADA ENNE DALACIN T KASUTAMIST

              Ärge kasutage Dalacin T’d
                   kui te olete allergiline (ülitundlik) klindamütsiini, linkomütsiini või Dalacin T mõne koostisosa
                   suhtes.
                   kui teil on varem olnud põletikuline soolehaigus või antibiootikumide tarvitamisega seotud
                   jämesoolepõletik.

              Eriline ettevaatus on vajalik ravimiga Dalacin T
              -   kui teil on esinenud rasket vesist kõhulahtisust (koliiti).
              -   kui kõhulahtisus tekib ravi ajal Dalacin T’ga (võtke ühendust arstiga).
              -   kui teil on atoopia (nahapõletik).

              Kasutamine koos teiste ravimitega
              Palun informeerige oma arsti või apteekrit kui te kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimeid. Kui lisaks Dalacin T’le kasutatakse teist
              nahale määritavat ravimit, on neid soovitatav kasutada eri aegadel.

              Rasedus ja imetamine
              Enne ravimi kasutamist pidage nõu oma arsti või apteekriga.
              Seda ravimit ei tohi raseduse ajal kasutada, kui see ei ole hädavajalik.
              Selle ravimi kasutamisel imetamise ajal esineb tõsiste kõrvaltoimete oht imikule, mistõttu tuleb
              langetada otsus, kas katkestada rinnaga toitmine või lõpetada ravimi kasutamine.

              Autojuhtimine ja masinatega töötamine
              Puuduvad andmed, et ravim Dalacin T mõjutaks reageerimiskiirust.

              Dalacin T PIL Aprill 2009                  1


             3.KUIDAS DALACIN T’d KASUTADA

              Kasutage Dalacin T’d alati täpselt nii, nagu arst on teile rääkinud. Kui te ei ole milleski kindel, pidage
              nõu oma arsti või apteekriga.
              Kui teil on tunne, et Dalacin T toime on liiga tugev või liiga nõrk, pidage nõu oma arsti või apteekriga.

              1.   Puhastage ja kuivatage kahjustatud nahapiirkond.
              2.   Keerake pudel tagurpidi, et aplikaator täituks.
              3.   Pange aplikaator vastu nahka ja kandke ravim kahjustatud alale õhukese kihina. Ärge hõõruge!
              4.   Ravimit tuleb kasutada 2 korda päevas (hommikul ja õhtul).
              5.   Vältige ravimi sattumist silmadesse ja suhu. Kui see siiski juhtub, tuleb silmi ja suud põhjalikult
                   veega loputada.
              Ravitavat piirkonda pole vaja kinni siduda.

              Naha paranemist võib oodata alles mitmenädalase ravi järel. Kui Dalacin T nahalahust kasutatakse
              mitme kuu vältel, peab see toimuma arsti kontrolli all. Tavaliselt pole tarvis üle 3 kuu ravida. Ärge
              lõpetage ravi omaalgatuslikult.

              Dalacin T nahalahus sisaldab alkoholi, mis võib põhjustada silmade, limaskestade ning vigastatud
              naha põletusi ja ärritust. Kui ravim satub juhuslikult nende piirkondadega kontakti, tuleb neid alasid
              loputada koheselt rohke jaheda veega.

              Dalacin T nahalahusel on ebameeldiv maitse ning kasutades ravimit suu läheduses, tuleb olla
              ettevaatlik.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka Dalacin T nahalahus põhjustada kõrvaltoimeid, kuigi kõigil neid ei teki.

              Dalacin T kasutamisel esineb kõrvaltoimeid harva. Kõige sagedamini esineb naha kuivust. Võib
              esineda ka muid nahaga seotud probleeme, nagu nahaärritust, kontaktdermatiiti, karvanääpsu
              põletikku, naha rasvasust ja urtikaariat (nõgestõbi).
              Nagu kõigi nahale määritavate ainete puhul, võivad ka Dalacin T nahalahuse koostisosad põhjustada
              allergilise reaktsiooni.
              Võib esineda seedetrakti häired ja kõhuvalu. Kui ravimi kasutamisega seoses esineb kõhulahtisust,
              tuleb ravi katkestada ning võtta ühendust arstiga.
              Võib esineda silmakipitus.
              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.   KUIDAS DALACIN T’d SÄILITADA

              Hoida laste eest varjatud ja kättesaamatus kohas.
              Hoida temperatuuril kuni 25°C.
              Ärge kasutage Dalacin T’d pärast kõlblikkusaega, mis on märgitud karbil. Kõlblikkusaeg viitab kuu
              viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta keskkonda.


              Dalacin T PIL Aprill 2009                  2


             6.LISAINFO

              Mida Dalacin T sisaldab

              -    Toimeaine on klindamütsiin. 1 ml lahust sisaldab 10 mg klindamütsiini
                   (klindamütsiinfosfaadina).
              -    Abiained on propüleenglükool, isopropüülalkohol, puhastatud vesi.

              Kuidas Dalacin T välja näeb ja pakendi sisu
              30 ml aplikaatoriga plastikpudel.

              Müügiloa hoidja ja tootja

              Müügiloa hoidja
              Pfizer Enterprises SARL
              Rond-Point du Kirchberg
              51, Avenue J.F. Kennedy
              1855 Luxembourg

              Tootjad
              Pfizer Manufacturing NV
              Rijksweg 12
              2870 Puurs
              Belgia

              Pfizer Service Company BVBA
              Hoge Wei 10
              1930 Zaventem
              Belgia

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole

              Pfizer Luxembourg SARL Eesti filiaal
              Pirita tee 20
              10127 Tallinn
              Tel.  6405 328
              Faks 6405 327


              Infoleht on viimati kooskõlastatud märtsis 2011














              Dalacin T PIL Aprill 2009                  3
