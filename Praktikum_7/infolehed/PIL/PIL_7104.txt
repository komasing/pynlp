

                          PAKENDI INFOLEHT: INFORMATSIOON KASUTAJALE

                                   Pangrol 10000, gastroresistentsed kõvakapslid
                                                 Pankrease pulber

                  Enne ravimi võtmist lugege hoolikalt infolehte.
                  -   Hoidke infoleht alles, et seda vajadusel uuesti lugeda.
                  -   Kui teil on lisaküsimusi, pidage nõu oma arsti või apteekriga.
                  -   Ravim on välja kirjutatud teile. Ärge andke seda kellelegi teisele. Ravim võib
                       olla neile kahjulik, isegi kui haigussümptomid on sarnased.
                  -   Kui ükskõik milline kõrvaltoimetest muutub tõsiseks või kui te märkate mõnda
                       kõrvaltoimet, mida selles infolehes ei ole nimetatud, palun rääkige sellest oma
                       arstile või apteekrile.

                  Infolehes antakse ülevaade:
                  1.  Mis ravim on Pangrol 10000 ja milleks seda kasutatakse
                  2.  Mida on vaja teada enne Pangrol 10000`e võtmist
                  3.  Kuidas Pangrol 10000`t võtta
                  4.  Võimalikud kõrvaltoimed
                  5.  Kuidas Pangrol 10000`t säilitada
                  6.  Lisainfo

                  1.  MIS RAVIM ON PANGROL 10000 JA MILLEKS SEDA
                       KASUTATAKSE

                  Pangrol 10000 sisaldab kõhunäärme (pankrease) seedeensüüme.

                  Pangrol 10000`t kasutatakse pankrease seedeensüümide ebapiisava moodustumise ja
                  vabanemise korral (ensüüm-asendusravi).


                  2.  MIDA ON VAJA TEADA ENNE PANGROL 10000`e VÕTMIST

                  Ärge võtke Pangrol 10000`t
                  -     kui te olete allergiline (ülitundlik) seavalgu suhtes või Pangrol 10000`e
                         mõne koostisosa suhtes.
                  -     kui teil on äge kõhunäärmepõletik (pankreatiit) või kroonilise pankreatiidi
                         äge faas.

                  Eriline ettevaatus on vajalik ravimiga Pangrol 10000`ga
                  -   kui teil esineb soole ummistuse (obstruktsiooni) sarnaseid sümptome
                  Tsüstilise fibroosiga patsientidel on teadaolevaks tüsistuseks soole obstruktsioon.
                  Soole obstruktsiooni sarnaste sümptomite esinemisel tuleb arvestada ka soole
                  kitsenemuse võimalusega.
                  -     Pangrol 10000`e kasutamisel tuleb arvestada, et see ravimpreparaat sisaldab
                  aktiivseid ensüüme, mis suulimaskestal vabanedes (kui ravim suus katki närida)
                  võivad põhjustada suus limaskesta kahjustusi (haavandumist). Pangrol 10000 kapslid
                  tuleb tervelt alla neelata. Kes ei saa terve kapsli allaneelamisega hakkama, võivad
                  kapsli avada ja sisu tervikuna (närimata ja purustamata) alla neelata.


                 Võtmine koos teiste ravimitega
                  Palun informeerige oma arsti või apteekrit kui te kasutate või olete hiljuti kasutanud
                  mingeid muid ravimeid, kaasa arvatud ilma retseptita ostetud ravimeid.

                  Foolhappe imendumine võib samaaegsel Pangrol 10000 kasutamisel väheneda,
                  mistõttu võib osutuda vajalikuks foolhappe lisaannuste kasutamine.

                  Pangrol 10000 samaaegsel kasutamisel koos veresuhkrutaset alandavate suukaudsete
                  antidiabeetiliste ravimitega nagu akarboos ja miglitool võib viimaste toime väheneda.

                  Rasedus ja imetamine
                  Andmed ravimi Pangrol 10000 kasutamise kohta rasedatel ei ole piisavad. Võimalik
                  risk inimestel pole teada. Ravimit Pangrol 10000 ei tohi raseduse ajal kasutada kui see
                  pole hädavajalik.

                  Autojuhtimine ja masinatega töötamine
                  Erinõuded puuduvad.


                  3.  KUIDAS PANGROL 10000`t VÕTTA

                  Võtke Pangrol 10000’t alati täpselt nii, nagu arst on teile rääkinud. Kui te ei ole
                  milleski kindel, pidage nõu oma arsti või apteekriga.

                  Ravi eesmärk Pangrol 10000`ga on säilitada normaalne kehakaal ja väljaheite sagedus
                  ning konsistents.

                  Pangrol 10000 annus määratakse sõltuvalt kõhunäärme (pankrease) puudulikkusest ja toidu
                  koostisest.
                  Reeglina on tavaline annus 20000...40000 ühikut lipaasi toidukorra kohta.
                  Kui arst ei ole määranud teisiti, tuleb võtta 2...4 kapslit Pangrol 10000 toidukorra kohta (vastab
                  20000...40000 ühikule lipaasile toidukorra kohta). Vajalik annus võib aga olla ka suurem.
                  Annust võib suurendada ainult arsti järelevalve all vastavalt sümpomite taandumisele (nt rasvane
                  väljaheide, kõhuvalu).

                  Lipaasi annust 15000...20000 ühikut/kg kehakaalu kohta päevas ei tohi ületada.
                  Laste annused määrab arst.

                  Millal ja kuidas Pangrol 10000 kasutada:
                  Pangrol 10000 kapslid tuleb tervelt alla neelata koos küllaldase hulga vedelikuga
                  toidukorra ajal. Patsiendid, kes ei saa terve kapsli allaneelamisega hakkama, võivad
                  kapsli avada ja tühjendada sisu sobivasse anumasse (nt klaasi) ning alla neelata see
                  sisu tervelt vähese veega.


                 Kui kaua peab Pangrol 10000 kapsleid kasutama:
                  Vastavalt teie haiguse raskusastmele otsustab ravimi kasutamise kestuse vajaduse üle
                  teie arst.
                  Kui teil on tunne, et Pangrol 10000`e toime on liiga tugev või liiga nõrk, pidage nõu
                  oma arsti või apteekriga.

                  Kui te võtate Pangrol 10000`t rohkem kui ette nähtud
                  Pangrol 10000 annused võivad olla oluliselt suuremad soovitatud annustest ilma, et
                  ilmneks kahjulikke toimeid.

                  Kui te unustate Pangrol 10000 võtta
                  Ärge võtke kahekordset annust, kui ravim jäi eelmisel korral võtmata.

                  Kui te lõpetate Pangrol 10000`e võtmise
                  Kui te lõpetate või katkestate ravi ennetähtaegselt võib ravimi toime jääda
                  ebapiisavaks ja teie endine “halb seedimine” taastuda.

                  Kui teil on lisaküsimusi selle ravimi kasutamise kohta, pidage nõu oma arsti või
                  apteekriga.


                  4.  VÕIMALIKUD KÕRVALTOIMED

                  Nagu kõik ravimid, võib ka Pangrol 10000 põhjustada kõrvaltoimeid, kuigi kõigil neid
                  ei teki.
                  Kõrvaltoimete esinamissageduste hindamisel võetakse aluseks alljärgnev jaotus:
                  Väga sage:  rohkem kui 1-l ravitud patsiendil 10-st
                  Sage: vähem kui 1-l ravitud patsiendil 10-st, ent rohkem kui 1-l ravitud patsiendil
                  100-st
                  Aeg-ajalt:  vähem  kui  1-l  ravitud  patsiendil  100-st,  ent  rohkem  kui  1-l  ravitud
                  patsiendil 1000-st
                  Harv: vähem kui 1-l ravitud patsiendil 1000-st, ent rohkem kui 1-l ravitud patsiendil
                  10 000-st
                  Väga harv: vähem kui 1-l ravitud patsiendil 10 000-st või esinemissagedus teadmata
                  (esinemissagedust ei ole olemasolevate andmete alusel võimalik hinnata)

                  Kõrvaltoimed ja sümptomid, millele tuleb pöörata tähelepanu ja võtta kasutusele
                  vastavad meetmed, juhul kui need teil esinevad.
                  Kui teil esineb Pangrol 10000`e kasutamisel mõni alljärgnevalt loetletud
                  kõrvaltoimetest, siis lõpetage Pangrol 10000`e kasutamine ja pidage võimalusel
                  viivitamata nõu oma arstiga.

                  Seedetrakti häired
                  Väga harv:
                  Patsiendid kellel esineb tsüstilne fibroos võib Pangrol 10000’e kasutamisel suurtes
                  annustes esineda soolte kitsenemust peensoole alaosas.
                  Seedetraktipoolseid ülitundlikkusreaktsioone (nt kõhulahtisus, maovaevused ja
                  iiveldus) on kirjeldatud.


                 Neerude ja kuseteede häired
                  Pangrol 10000’e kasutamisel suurtes annustes tsüstilise fibroosiga patsientidel võib
                  suureneda kusihappe eritumine uriiniga. Kusihappe liiga suure sisalduse tõttu uriinis
                  tekkida võivate kivide ärahoidmiseks, tuleb kontrollida kusihappe sisaldust uriinis.
                  Immuunsüsteemi häired
                  Väga harv:
                  Varast tüüpi allergiliste reaktsioonide esinemist (nt nahalööve, aevastamine,
                  pisaravool ja bronhospasmi tagajärjel tekkiv õhupuudus) on kirjeldatud ravimi
                  Pangrol 10000’e kasutamisel.

                  Kui ükskõik milline kõrvaltoimetest muutub tõsiseks või kui te märkate mõnda
                  kõrvaltoimet, mida selles infolehes ei ole nimetatud, palun rääkige sellest oma arstile
                  või apteekrile.


                  5.    KUIDAS PANGROL 10000`t  SÄILITADA

                  Hoida laste eest varjatud ja kättesaamatus kohas.
                  Ärge kasutage Pangrol 10000`t pärast kõlblikkusaega, mis on märgitud karbil ja
                  pudelil. Kõlblikkusaeg viitab kuu viimasele päevale.
                  Hoida temperatuuril kuni 25°C.
                  Kõlblikkusaeg pärast esmast pudeli avamist on 6 kuud.

                  Ravimeid ei tohi ära visata kanalisatsiooni kaudu ega koos majapidamisprügiga.
                  Küsige oma apteekrilt, kuidas hävitatakse ravimeid, mida enam ei vajata. Need
                  meetmed aitavad kaitsta keskkonda.


                  6.  LISAINFO

                  Mida Pangrol 10000 sisaldab:

                  -   Toimeaine on sea pankrease pulber koguses 118,1mg/kapslis,mis sisaldab
                       10000 ühikut lipaasi, 9000 ühikut amülaasi ja 500 ühikut proteaasi.

                  -   Abiained on:
                  Minitableti sisu:
                  Hüdrogeenitud kastoorõli, kolloidne  ränidioksiid,veevaba,  magneesiumstearaat,
                  naatriumkroskarmelloos, mikrokristalliline tselluloos,
                  Minitableti kate:
                  Metakrüülhappe–etüülakrülaat kopolümeer  (1:1) dispersioon, talk, trietüültsitraat,
                  simetikooni emulsioon, makrogool sobitaan tristeraat, metüültselluloos, dimetüülsiloksaan,
                  lõpp-hüdroksüleeritud,makrogool stearaat, mono-   ja  diglütseriidid,makrogool,
                  ksantaangummi,    triglütseriidid, bensoehape,     glütseriin,  naatriumkloriid,
                  oktametüültsüklotetrasiloksaan, sorbiinhape, väävelhape, puhastatud vesi.

                  Kapsel:
                  Raud (III) oksiid (E172), raud (III) hüdroksiid oksiid x H 2 O (E172), zelatiin,
                  indigokarmiin (E132), kinoliinkollane (E104), titaandioksiid (E171).


                 Kuidas Pangrol 10000 välja näeb ja pakendi sisu:

                  Pangrol 10000 kapslid on kollakasrohelised/heleoranzid kapslid, mis sisaldavad
                  helepruune gastroresistentseid minitablette.

                  Pakendatud plastpudelisse 20, 50,100 või 200 kapslit.
                  Kõik pakendisuurused ei pruugi olla müügil.


                  Müügiloa hoidja ja tootja:
                  BERLIN-CHEMIE AG (Menarini Group)
                  Glienicker Weg 125
                  Berlin 12489
                  Saksamaa


                  Lisaküsimuste tekkimisel selle ravimi kohta pöörduge palun müügiloa hoidja
                  kohaliku esindaja poole.

                  OÜ Berlin-Chemie Menarini Eesti
                  Paldiski mnt. 27/29
                  Tallinn 10612
                  Eesti
                  Tel: 667 5001

                  Infoleht on viimati kooskõlastatud novembris 2008.
