

                             PAKENDI INFOLEHT: INFORMATSIOON KASUTAJALE

                                         Madopar, 100 mg/25 mg kõvakapslid
                                           Madopar, 200 mg/50 mg tabletid
                                   Madopar, 100 mg/25 mg dispergeeruvad tabletid
                     Madopar HBS, 100 mg/25 mg toimeainet prolongeeritult vabastavad kõvakapslid
                                                Levodopa/benserasiid


              Enne ravimi võtmist lugege hoolikalt infolehte.
              -  Hoidke infoleht alles, et seda vajadusel uuesti lugeda.
              -  Kui teil on lisaküsimusi, pidage nõu oma arsti või apteekriga.
              -  Ravim on välja kirjutatud teile. Ärge andke seda kellelegi teisele. Ravim võib olla neile kahjulik,
                  isegi kui haigussümptomid on sarnased.
              -  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                  mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.    Mis ravim on Madopar ja milleks seda kasutatakse
              2.    Mida on vaja teada enne Madopar’i kasutamist
              3.    Kuidas Madopar’i kasutada
              4.    Võimalikud kõrvaltoimed
              5.    Kuidas Madopar’i säilitada
              6.    Lisainfo



              1.    MIS RAVIM ON MADOPAR JA MILLEKS SEDA KASUTATAKSE

              Madopar on näidustatud Parkinsoni tõve raviks.
              Praeguseks on teada, et seda haigust põdevatel inimestel esineb ülekandeaine dopamiini
              puudulikkus aju teatud piirkondades. Haigusnähtudeks on liigutuste aeglus, lihaste jäikus ja
              värisemine. Haigusnähud võivad varieeruda erinevatel patsientidel.
              Levodopa muutub ajus dopamiiniks ning suurendab selle sisaldust ajus normaalsele lähedaseks.
              Benserasiid takistab levodopa muutumist dopamiiniks väljaspool aju, ise ajukoesse tungimata
              ning vähendab ka soovimatute kõrvaltoimete teket.
              Madopar vähendab parkinsonismi sümptomeid. Madopar siiski haigust ei ravi, kuna ei kõrvalda
              dopamiini puudulikkuse põhjust ajukoes.

              Madopar on näidustatud ka rahutute jalgade sündroomi sümptomaatiliseks raviks, sealhulgas:
              -     idiopaatiline rahutute jalgade sündroom;
              -     rahutute jalgade sündroom, mis on tingitud dialüüsi vajavast neerupuudulikkusest.


              2.    MIDA ON VAJA TEADA ENNE MADOPAR’I KASUTAMIST

              Ärge võtke Madopar’i:
              -  kui te olete allergiline (ülitundlik) levodopa, benserasiidi või Madopar’i mõne koostisosa suhtes
              -  kui teil esineb hormonaalseid häireid, näiteks kilpnäärme ületalitlus
              -  kui te põete neeru-, maksa- või südamehaigust
              -  kui teil esineb teatud närvi- või psühhiaatrilisi haigusi
              -  kui teil on suletud nurga glaukoom (kõrge silmarõhk)
              -  kui teil on luuüdi kahjustus
              -  kui te võtate hetkel või olete viimase 14 päeva jooksul võtnud depressiooniravimeid, mida
                  nimetatakse monoamiini oksüdaasi inhibiitoriteks
              -  kui te olete alla 25-aastane (kuna ravim võib mõjutada luude kasvu)
              -  kui te olete rase või imetate last rinnaga

                                                         1


             -kui te olete sünnitusealine naine, kes ei kasuta adekvaatset kontratseptiivset vahendit.

              Eriline ettevaatus on vajalik ravimiga Madopar:
              Veenduge, et teie arst on teadlik:
              -  kui te peate minema operatsioonile
              -  kui te põete mingit kopsuhaigust
              -  kui te põete mingit südamehaigust või olete läbi teinud südamelihaseinfarkti
              -  kui teil on maohaavand
              -  kui teil on avatud nurga glaukoom
              -  kui teil on tekkinud luude pehmenemine
              -  kui te põete bronhiaalastmat, kuna selle haiguse puhul võetavad ravimid (sümpatomimeetikumid)
                  võivad reageerida Madopar’iga
              -  kui te võtate vererõhuravimeid

              Teie arst võib pidada vajalikuks teatud testide perioodilist läbiviimist. Siia alla kuuluvad näiteks vere-
              ja uriinianalüüsid, vererõhu ja südamelöögisageduse kontroll.
              Madopar võib mõjutada veresuhkruväärtuste ja vere teiste keemiliste analüüside tulemusi. Kui te olete
              suhkruhaige, võib olla vajalik veresuhkru sisalduse sagedasem määramine.
              Kui teie seisund on raviga paranenud, võite järk-järgult pöörduda tagasi endiste tegevuste juurde.
              Liigne kiirustamine ja liiga suur koormus võib siinjuures suurendada riski vigastuste tekkeks.

              Kasutamine koos teiste ravimitega:
              Informeerige enne ravi alustamist oma arsti kõigist kasutatavatest ravimitest, sealhulgas ravimitest,
              mis on välja kirjutatud teiste arstide poolt või mida olete ostnud ilma retseptita. See on eriti tähtis,
              kuna rohkem kui ühe ravimi samaaegsel kasutamisel võib ravimite toime tugevneda või nõrgeneda.
              Seepärast ei tohi kasutada teisi ravimeid koos Madopar’iga, kui te pole arsti sellest informeerinud ja
              saanud ta nõusolekut. Kui te võtate samaaegselt Madopar’iga järgmisi ravimeid, võivad teil tekkida
              koostoimed:
              Adrenomimeetikumide (südamehaiguste ja bronhiaalastma ravimid).
              Antihüpertensiivsed ravimid (vererõhku alandavad ravimid).
              Neuroleptikumid – eelkõige fenotiasiin ja butürofenoon – (psüühiliste haiguste ravimid).
              Opiaadid ja teatud narkoosiravimid.

              Madopar’i on lubatud kombineerida teiste parkinsonismivastaste ravimitega (antikoliinergilised
              ained, amantadiin, dopamiinomimeetikumid), kuigi sel juhul võivad tugevneda nii ravitoime kui
              soovimatud kõrvaltoimed. Juhul kui vajate lisainformatsiooni, siis palun küsige oma arstilt.
              Madopar’i ei tohi võtta koos teatud depressiooniravimitega, mida nimetatakse
              mitteselektiivseteks MAO-inhibiitoriteks.

              Madopar’i kasutamine koos toidu ja joogiga:
              Madopar’iga samaaegselt söödud valgurikas toit võib vähendada levodopa imendumist
              seedetraktist.

              Rasedus ja imetamine
              Ärge kasutage Madopar’i raseduse ajal. Teatage enne ravi algust oma arstile, kui olete rase,
              kahtlustate rasedust või kui planeerite rasestuda.

              Juhul, kui toidate last rinnaga, teatage sellest kindlasti oma raviarstile enne Madopar’i kasutamise
              algust. Rinnaga toitvatele emadele ei ole selle ravimi võtmine soovitav.

              Autojuhtimine ja masinatega töötamine:
              Madopar võib mõjutada autojuhtimist ja masinate käsitsemist, kuna võib põhjustada uimasust,
              seega kui teil esineb ravi kuuri ajal uimasus, ei tohi autot juhtida ega masinaid käsitseda.


              3.    KUIDAS MADOPAR’I KASUTADA


                                                         2


             Sõltumata näidustusest võtke Madopar’i alati täpselt nii, nagu arst on teile rääkinud. Kui te ei ole
              milleski kindel, pidage nõu oma arsti või apteekriga.

              Madopar 100 mg/25 mg kõvakapslid
              Võtke Madopar`i alati vastavalt arstilt saadud juhistele. Arst määrab teile sobiva annuse. Arsti poolt
              määratud annuse suurus oleneb teil esinevatest haigusnähtudest ja ravimi toimest. Madopar-ravi
              alustatakse tavaliselt väikese annusega, näiteks üks Madopar`i kapsel kolm või neli korda päevas, kuid
              osadel patsientidel võib arst alustada ravi ka suuremate annustega. Kolme kuni seitsme päeva
              möödudes suurendab arst vajaduse korral annust. Üldiselt on maksimaalseks annuseks kuni 800 mg
              levodopat päevas. Üksikannuste suurus ja manustamiskordade päevane jaotus tuleb kohandada iga
              patsiendi individuaalsete vajadustega.
              Kui te olete eelnevalt võtnud levodopat või mingit muud levodopa/dekarboksülaasi inhibiitori
              kombineeritud ravimit, võib teie arst selle ravimi ära jätta Madopar’i võtmisele eelneval päeval ja
              seejärel kohandada annust individuaalselt.
              Võtke Madopar’i söögikorra ajal või vahetult pärast sööki. Kapslid neelatakse koos vedelikuga
              tervetena alla ja neid ei tohi katki närida.

              Madopar 200 mg/50 mg tabletid
              Ravi alustatakse väikese annusega. Mõne päeva möödudes hakatakse annust väga aeglaselt
              suurendama. See võib kesta 4...6 nädalat ja mõne patsiendi puhul isegi kauem, kuni on selge, kui suur
              on sobivaim annus ja kuidas peaks üksikannuseid kogu päeva peale jagama.
              Kuni Madopar’i toime algamiseni jätkatakse seniste levodopat sisaldavate ravimite võtmist, mille
              annuseid saab aga hiljem järk-järgult vähendada.
              Kui teie haiguse sümptomite osas tekib päeva jooksul olulisi kõikumisi või muutub haiguspilt
              täielikult, võib olla vajalik üksikannuse suuruse või ravimi võtmiste vahelise aja muutmine. Ärge
              tehke seda ise oma äranägemise järgi, vaid konsulteerige eelnevalt oma arstiga.
              Madopar’i tuleks võimaluse korral võtta 0,5 tundi enne või 1 tund pärast söögikorda. Osad patsiendid
              taluvad aga ravimit paremini, kui võtavad seda söögikorra ajal. Konsulteerige selles osas oma arstiga.
              Neelake tabletid alla vähese koguse vedelikuga. Vajaduse korral võib tablette purustada, et neelamine
              oleks lihtsam.

              Madopar 100 mg/25 mg dispergeeruvad tabletid
              Võtke Madopar´i alati vastavalt arstilt saadud juhistele. Arst määrab teile sobivaima annuse. Arsti
              poolt määratud annuse suurus oleneb teil esinevatest haigusnähtudest ja ravimi toimest. Tavaliseks
              algannuseks on näiteks üks dispergeeruv tablett kolm või neli korda päevas. Seda annust võib
              suurendada ühe lahustava tableti kaupa üks või kaks korda nädalas. Säilitusannus on tavaliselt
              4...8 dispergeeruvat tabletti päevas. Üldiselt on maksimaalseks annuseks kuus Madopar 100 mg/25 mg
              dispergeeruvat tabletti päevas. Ravi alustatakse tavaliselt väikese annusega. Annust suurendatakse
              aeglaselt kuni leitakse sobiv annus, mis kontrollib piisavalt teil esinevaid haigusnähtusid. Ravi alguses
              võib teie haigus enne sobivaima annuse leidmist ägeneda.
              Võtke ravimit söögi ajal või vahetult pärast sööki. Tabletid neelatakse koos veega tervelt alla või võib
              need eelnevalt lahustada veerandis klaasitäies külmas vees või purustada ja võtta sisse joogina (vt
              täpsemalt allpool). Tablette ei tohi lahustada puhtas puuviljamahlas või kuumades jookides, kuna see
              võib ravimi toimet vähendada. Kui tabletid on vees lahustunud, jooge Madopar’i lahus ära nii kiiresti
              kui võimalik.

              Juhised dispergeeruvate tablettide manustamiseks
              -  Lisage ühe Madopar tableti kohta vähemalt 25 ml külma vett või purustage tabletid.
              -  Tablett lahustub täielikult mõne minuti jooksul, tekitades häguse vedeliku.
              -  Klaasi põhja võib tekkida vähene sade. Ärge muretsege, see on normaalne ega vähenda ravimi
                  efektiivsust.
              -  Vedelikku tuleb vahetult enne joomist segada või kergelt loksutada.
              Ärge muutke ise arsti poolt määratud annuseid. Kui teil on tunne, et Madopar’i toime on liiga tugev
              või liiga nõrk, rääkige sellest arstile.

              Madopar HBS 100 mg/25 mg toimeainet prolongeeritult vabastavad kõvakapslid


                                                         3


             Võtke Madopar’i alati vastavalt arstilt saadud juhistele. Arst määrab teile sobiva annuse. Arsti poolt
              määratud annuse suurus oleneb teil esinevatest haigusnähtudest ja ravimi mõjust. Ravi alustatakse
              tavaliselt madala annusega, mida tõstetakse aeglaselt kuni leitakse sobiv annus, mis kontrollib
              piisavalt teil esinevaid sümptomeid. Ravi alguses võib teie haigus enne sobivaima annuse leidmist
              ägeneda.

              Varem levodopaga ravi mittesaanud patsientide puhul on tavaliseks algannuseks üks kapsel kolm
              korda päevas. Varem levodopaga ravi saanud patsiendid alustavad ravi tavaliselt asendades
              100 mg levodopat ühe Madopar HBS 100 mg/25 mg toimeainet modifitseeritult vabastava
              kõvakapsliga. Edaspidi kohandab arst teie annust iga 2...3 päeva järel kuni sobiva annuse leidmiseni.

              Madopar on ravim, mida tuleb alati võtta pidevalt. Kui juhtub, et tuleb annust muuta või Madopar
              üldse ära jätta, siis annab arst teile vastavaid soovitusi.

              Kui te võtate Madopar’i rohkem kui ette nähtud:
              Ravimi üleannustamise korral võivad tekkida vastutahtelised liigutused, segasus, unetus, harvem tugev
              iiveldus, oksendamine ja südamerütmi häired. Selliste nähtude tekkimisel võtke palun ühendust oma
              arstiga.

              Kui te unustate Madopar’i võtta:
              Ärge võtke kahekordset annust, kui ravim jäi eelmisel korral võtmata. Võtke lihtsalt järgmine annus
              selleks ettenähtud ajal, kuid vahepealsel ajal võivad teil tekkida Parkinsoni tõve nähud.

              Kui te lõpetate Madopar’i võtmise
              Arst ütleb teile, millal tuleks ravimi võtmine lõpetada. Tavaliselt võetakse Madopar’i pika aja jooksul,
              kuna see asendab dopamiini, mille tootmine ajus on Parkinsoni tõve puhul ebapiisav.
              Teavitage oma arsti, kui te soovite ravimi võtmise lõpetada. Harva, kuid siiski võib ravi järsk
              katkestamine põhjustada raskeid kõrvaltoimeid. Levodopa preparaatide järsul ärajätmisel on näiteks
              kirjeldatud pahaloomulist neuroleptilist sündroomi, millega kaasneb hüpertermia (kehatemperatuuri
              oluline tõus) teke. Selle vältimiseks juhendab arst teid, kuidas ravi lõpetada.


              4.    VÕIMALIKUD KÕRVALTOIMED

              Nagu kõik ravimid, võib ka Madopar põhjustada kõrvaltoimeid, kuigi kõigil neid ei teki.

              Ravi algul võib esineda isutust, iiveldust, oksendamist ja kõhulahtisust. Need nähud kaovad tavaliselt,
              kui Madopar’i kasutada koos vähese toidu- või vedelikukogusega ja ravimi annust suurenda aeglaselt.
              Tekkida võivad ka vererõhu- ja südamelöögisageduse muutused. Parkinsoni tõvega (mh ka levodopaga
              ravi saavate) patsientide seas on tavaline psühhiaatriliste häirete esinemine. Siia alla kuuluvad
              kõrgendatud meeleolu, agressioon, mõtlemise häired, kujuteldavate inimeste või esemete nägemine,
              raskete vaimsete häirete avaldumine. Tekkida võivad ka unehäired, rahutus, ärevus, depressiivne
              meeleolu, somnolentsus (liigne unisus), äkilised uneepisoodid ja teised psühhiaatrilised reaktsioonid.
              Parkinsoni tõve raviks dopamiini agoniste ja/või levodopat saavatel patsientidel, eriti suurte annuste
              puhul, on kirjeldatud patoloogilist hasartmängurluse, libiido suurenemise ja hüperseksuaalsuse nähte,
              mis on üldiselt möödunud pärast annuse vähendamist või ravi katkestamist.

              Levodopa kasutamist on seostatud uimasuse ja äkilise uinumisega. Väga harva on teatatud äkilisest
              uinumisest igapäevategevuste ajal, mida ei ole osadel juhtudel teadvustatud ja millele ei ole alati
              eelnenud hoiatavaid nähtusid. Te peate olema sellisest võimalusest teadlik ning seetõttu olema
              levodopa ravi ajal autojuhtimise või masinate käsitsemisega ettevaatlik. Kui teil on tekkinud unisus
              ja/või äkiline uinumine, ei tohi te autot juhtida ega masinatega töötada. Lisaks võib kaaluda annuse
              vähendamist või ravi lõpetamist.

              Ravi hilisemates staadiumites ja paljudel juhtudel ka ravimi võtmisel mitmete aastate vältel võivad
              tekkida muud kõrvaltoimed. Kõige sagedasemateks on vastutahtelised, ebanormaalsed käte, näo,
              jalgade ja keele liigutused. Need võivad kaduda, kui muuta ööpäevast annust või ravimi võtmise ajalist

                                                         4


             skeemi. Ravimi võtmisel paljude aastate vältel võib muutuda tundlikkus ravimi suhtes. Selle tunnuste
              alla kuuluvad episoodid, kui liikumine võib äkki muutuda raskendatuks (tardumine), sümptomite
              taasteke enne järgmise annuse võtmist või järsk üleminek hästi kontrollitud sümptomitega perioodilt
              halvasti kontrollitud sümptomitega perioodile. Abi võib olla päevase annuse vähendamisest või
              väiksemate annuste sagedasemast manustamisest. Aeg-ajalt on levodopat võtnud patsientidel
              kirjeldatud seedetrakti verejookse, kuumalaineid, higistamishoogusid ja unisust. Mõnikord võib teie
              uriin värvuda punaseks või seisma jätmisel tumeneda. Need muutused on tekkinud ravimi mõjul ja ei
              ole muretsemise põhjuseks. Veretestid võivad näidata maksaensüümide tõusu ning kusihappe ja uurea
              tõusu seerumis. Harvadel juhtudel võib tekkida vererakkude arvu vähenemine.

              Osadel inimestel võib tekkida maitsetundlikkuse vähenemine ja allergilised nahareaktsioonid
              (sügelemine, lööve).

              Nii varased kui ka hilised kõrvaltoimed on olulisel määral seotud võetud annuste suuruse ja päevase
              jaotusega.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.    KUIDAS MADOPAR’I SÄILITADA

              Hoida laste eest varjatud ja kättesaamatus kohas.

              Madopar 100 mg/25 mg kõvakapslid
              See ravimpreparaat ei vaja säilitamisel temperatuuri eritingimusi
              Hoida pudel tihedalt suletuna, niiskuse eest kaitstult.

              Madopar 200 mg/50 mg tabletid
              Madopar 100 mg/25 mg dispergeeruvad tabletid
              Hoida temperatuuril kuni 25°C. Hoida pudel tihedalt suletuna, niiskuse eest kaitstult.

              Madopar HBS 100 mg/25 mg toimeainet prolongeeritult vabastavad kõvakapslid
              Hoida temperatuuril kuni 30°C. Hoida pudel tihedalt suletuna, niiskuse eest kaitstult.

              Ärge kasutage Madopar’i pärast kõlblikkusaega, mis on märgitud pakendil.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.    LISAINFO

              Mida Madopar sisaldab

              -     Toimeained on levodopa ja benserasiid.

                     Madopar 100 mg/25 mg kõvakapsel sisaldab 100 mg levodopat ja 25 mg benserasiidi
                     (benserasiidvesinikkloriidina).
              -     Abiained on: mikrokristalne tselluloos, talk, povidoon, magneesiumstearaat, želatiin,
                     indigokarmiin, titaandioksiid, punane raudoksiid, trükitint.

                     Madopar 200 mg/50 mg tablett sisaldab 200 mg levodopat ja 50 mg benserasiidi
                     (benserasiidvesinikkloriidina).
                     Tabletid on ristuva poolitusjoonega nende pooleks- või neljaksmurdmiseks, et hõlbustada
                     allaneelamist. Tableti saab jagada võrdseteks annusteks.

                                                         5


             -  Abiained on: mannitool, veevaba kaltsiumvesinikfosfaat, mikrokristalne tselluloos,
                     preželatineeritud maisitärklis, krospovidoon (tüüp B), etüültselluloos, veevaba
                     ränidioksiid, naatriumdokusaat, magneesiumstearaat ja värvaine punane raudoksiid.

                     Madopar 100 mg/25 mg dispergeeruv tablett sisaldab 100 mg levodopat ja 25 mg
                     benserasiidi (benserasiidvesinikkloriidina).
                     Tabletid on poolitusjoonega nende pooleksmurdmiseks, et hõlbustada allaneelamist.
              -     Abiained on: sidrunhape, maisitärklis, mikrokristalne tselluloos ja magneesiumstearaat.

                     Madopar HBS 100 mg/25 mg toimeainet prolongeeritult vabastav kõvakapsel sisaldab
                     100 mg levodopat ja 25 mg benserasiidi (benserasiidvesinikkloriidina).
              -     Abiained on: hüpromelloos, hüdrogeniseeritud taimeõli, veevaba kaltsiumvesinikfosfaat,
                     mannitool, povidoon, talk, magneesiumstearaat, indigokarmiin, želatiin, titaandioksiid,
                     kollane raudoksiid, trükitint (šellak, kontsentreeritud ammoniaagilahus, punane
                     raudoksiid, kaaliumhüdroksiid, propüleenglükool).


              Kuidas Madopar välja näeb ja pakendi sisu

              Madopar 100 mg/25 mg kõvakapsleid turustatakse 30 või 100 sinise/roosa kõvakapsli kaupa
              pakendis.
              Madopar 200 mg/50 mg tablette turustatakse 30 või 100 roosa tableti kaupa pakendis.
              Madopar 100 mg/25 mg dispergeeruvaid tablette turustatakse 100 valge dispergeeruva tableti
              kaupa pakendis.
              Madopar HBS 100 mg/25 mg toimeainet prolongeeritult vabastavaid kõvakapsleid turustatakse
              100 tumerohelise/kahvatusinise toimeainet prolongeeritult vabastava kõvakapsli kaupa pakendis.

              Tabletid ja kapslid on saadaval merevaikkollases klaaspudelis, milles on vatipadjake ning mis on
              varustatud plastmassist keeratava korgiga, mille sees on kuivatusaine silikageel.

              Kõik pakendi suurused ei pruugi olla müügil.

              Lisaküsimuste tekkimisel selle ravimi kohta pöörduge, palun, müügiloa hoidja poole.

              Müügiloa hoidja
              Roche Eesti OÜ
              Lõõtsa 2
              11415 Tallinn
              Eesti
              Tel: + 372 6 177 380

              Tootja
              Roche Pharma AG
              Emil-Barell-Strasse 1
              D-79639 Grenzach-Wyhlen
              Saksamaa

              Infoleht on viimati kooskõlastatud oktoobris 2011.









                                                         6
