

                             PAKENDI INFOLEHT: INFORMATSIOON KASUTAJALE

                                  IBUMAX 200 mg õhukese polümeerikattega tablett
                                  IBUMAX 400 mg õhukese polümeerikattega tablett
                                                     Ibuprofeen

              Lugege infolehte hoolikalt, sest siin on teile vajalikku teavet.
                     • Ehkki seda ravimit on võimalik osta ilma retseptita, peate parima ravitulemuse saamiseks
                        kasutama IBUMAX’i täpselt juhisele vastavalt.
                     • Hoidke infoleht alles, et seda vajadusel uuesti lugeda.
                     • Lisainformatsiooni saamiseks pidage nõu apteekriga.
                     • Kui  ükskõik  milline  kõrvaltoimetest  muutub  tõsiseks,  või  kui  te  märkate  mõnda
                        kõrvaltoimet, mida selles infolehes ei ole nimetatud, palun rääkige sellest oma arstile või
                        apteekrile.

              Infolehes antakse ülevaade:
              1.    Mis ravim on IBUMAX ja milleks neid kasutatakse
              2.    Mida on vaja teada enne IBUMAX´i kasutamist
              3.    Kuidas IBUMAX´i kasutada
              4.    Võimalikud kõrvaltoimed
              5.    Kuidas IBUMAX´i säilitada
              6.    Lisainfo


              1. MIS RAVIM ON IBUMAX JA MILLEKS SEDA KASUTATAKSE

              IBUMAX on valuvaigistava ja põletikuvastase toimega ravim. IBUMAX leevendab valu ja alandab
              punetust, turset ning palavikku.
              IBUMAX´i kasutatakse nõrga kuni mõõduka valu, palaviku ning valuliku menstruatsiooni korral. Arst
              võib IBUMAX tablette määrata ka teistel näidustustel.


              2. MIDA ON VAJA TEADA ENNE IBUMAX´I KASUTAMIST

              Ärge kasutage IBUMAX´i
                 o  kui  te  olete  ülitundlik  (allergiline)  toimeaine  ibuprofeeni  või  teiste  mittesteroidsete
                     põletikuvastaste ainete (nt indometatsiin, diklofenak-naatrium jt) või atsetüülsalitsüülhappe
                     suhtes, st juhul, kui teil on varem esinenud allergilisi või muid ebameeldivaid reaktsioone
                     (astma, bronhospasm, vesine nohu või nõgeslööve) nimetatud ravimite kasutamisel;
                 o  kui teil on maksatsirroos, raske südamepuudulikkus või raske neeruhaigus;
                 o  kui teil on mao- ja kaksteistsõrmiksoolehaavand;
                 o  kui  teil  on  varem  mittesteroidsete  põletikuvastaste  ainete  kasutamise  tagajärjel  tekkinud
                     seedetrakti verejooks või perforatsioon;
                 o  kui teil on esinenud äge või korduv seedetrakti haavand/verejooks (kaks või enam kindlat
                     haavandumise või verejooksu juhtu);
                 o  kui teil on silmanärvipõletik;
                 o  kui te olete rase ja teie rasedus on kestnud üle 20. nädala.

              Eriline ettevaatus on vajalik ravimiga IBUMAX
              Kui teil on maksa- või neerupuudulikkus, peate te enne IBUMAX tablettide kasutamist konsulteerima
              arstiga.

              Astma, kroonilise obstruktiivse (ahenemisega) hingamisteede haiguse, heinapalaviku, nina limaskesta
              kroonilise  turse  (ninapolüübid)  või  kroonilise  hingamisteede  infektsiooniga  (millega  kaasuvad
              heinapalavikutaolised nähud) patsientidel võib toimeaine ibuprofeeni toimel vallanduda astmahoog


             (nn analgeetikumi talumatus/analgeetikumi astma), pehmete kudede (keele, näo, kaela ja kõri) turse
              või nõgestõbi.

              Kui teil on neeru- või maksapuudulikkus või kui te kasutate samal ajal diureetikume, siis tuleb teil
              jälgida vedeliku peetust ja neerude tööd, sest ibuprofeen võib neerufunktsiooni halvendada.

              IBUMAX´I kasutamise ajal peab vältima teiste mittesteroidsete põletikuvastaste ainete (MSPVA-de)
              kasutamist.

              IBUMAX võib olla seotud südamelihaseinfarkti või insuldi kõrgenenud riskiga. Igasugune risk on
              tõenäolisem suurte annuste võtmisel ja pikaajalisel kasutamisel. Ärge ületage ravimi soovitatavat
              annust või ravi kestvust.

              Kui teil on probleeme südamega, kui teil on olnud hiljuti südamelihaseinfarkt või kui te arvate, et teil
              esineb risk selliste seisundite tekkimiseks (näiteks kui teil on kõrge vererõhk, suhkurtõbi, kõrge
              kolesteroolisisaldus veres või kui te suitsetate), siis peate enne ibuprofeeni võtmist rääkima sellest oma
              raviarstile või apteekrile.

              Seedetrakti verejooksu, haavandumise ja perforatsiooni (mulgustumise) risk on teil kõrgem siis, kui
              teil on MSPVA-de annust suurendatud, kui teil on varasemalt olnud seedetrakti haavand, eriti kui
              haavand on komplitseerunud verejooksu või mulgustusega, ning ka siis, kui te olete eakas. Teil peab
              ravi alustatama võimalusel väikseima annusega.

              Palun  teatage  oma  raviarstile  mistahes  ebatavalisest  seedetrakti  sümptomist  (eriti  seedetrakti
              verejooksust), eelkõige kui need ilmnevad ravi algul.
              Kui ibuprofeen-ravi ajal tekib seedetrakti verejooks või haavand, tuleb ravi kohe katkestada.

              MSPVA-sid  peavad  ettevaatusega  ja  arsti  järelevalve  all  kasutama  eelnevalt  seedetrakti  haigusi
              (haavandiline koliit e jämesoolepõletik, Crohni tõbi) põdenud patsiendid.

              Ettevaatus  on  vajalik,  kui  te  kasutate  samaaegselt  seedetrakti  haavandi  ja  verejooksu  riski
              suurendavaid  ravimeid  nagu  suukaudsed  kortikosteroidid,  vere  hüübimist  vähendavad  ravimid
              (antikoagulandid,nt varfariin),selektiivsed serotoniinitagasihaarde inhibiitorid(teatud
              antidepressandid) või trombotsüütide agregatsiooni inhibiitorid nagu atsetüülsalitsüülhape.

              MSPVA-de  kasutamisel  on  väga  harva  tekkinud  tõsised  nahakahjustused,  millest  mõned  võivad
              lõppeda  surmaga  (sh  eksfoliatiivne dermatiit, Stevensi-Johnsoni sündroom,  toksiline epidermaalne
              nekrolüüs).  Suurim  risk  nahareaktsioonide  tekkeks  on  ravi  alguses  (eriti  ravi  esimesel  kuul).
              Katkestage  IBUMAX’i  manustamine  otsekohe  ja  pöörduge  arsti  poole,  kui  ilmneb  nahalööve,
              limaskesta kahjustus või mõni muu ülitundlikkuse sümptom.

              On  mõningad  tõendid, et põletikuvastased  ja  valuvaigistavad  ravimid  (sh ka  ibuprofeen)  võivad
              põhjustada naistel viljakuse langust. Häire on pöörduv ning möödub ravimi kasutamise lõpetamisel.

              Ettevaatus on vajalik ka süsteemse sidekoe haiguse (erütematoosse luupuse) korral.

              Koostoimed teiste ravimitega
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.
              Informeerige arsti, kui kasutate teisi valuvaigisteid, antiepileptilisi ravimeid või verevedeldajaid.
              Ibuprofeeni toimel võib nõrgeneda diureetikumide vererõhku langetav toime.
              Ibuprofeen võib suurendada digoksiini, fenütoiini ja liitiumi toimeid.

              Kasutamine koos toidu ja joogiga
              Seda ravimit on soovitatav võtta koos toidu või piimaga.


             Rasedus ja imetamine
              Ibuprofeeni, nagu ka kõiki teisi mittesteroidseid põletikuvastaseid ravimeid, ei ole soovitatav
              manustada kuni raseduse 20. nädalani, kuna on täheldatud kahjulikku toimet rasedusele ja/või
              lootele/vastsündinule.
              Alates 20. rasedusnädalast on ibuprofeen vastunäidustatud.
              Ibuprofeen imendub rinnapiima, kuid kahjulike toimete ilmnemine lapsel on terapeutiliste annuste
              korral vähetõenäoline. Kestva ravi vajadusel on soovitatav rinnaga toitmine lõpetada.
              Informeerige arsti, kui te olete rase, kahtlustate rasedust või toidate last rinnaga.

              Autojuhtimine ja masinatega töötamine
              IBUMAX võib põhjustada pearinglust või teisi kesknärvisüsteemi häireid (nt uimasus, närvilisus). Kui
              teil esineb nimetatud sümptomeid, peaksite te vältima autojuhtimist ja mehhanismide käsitsemist.


              3. KUIDAS IBUMAX´I KASUTADA

              Võtke IBUMAX´i alati täpselt nii nagu arst on teile rääkinud. Kui te ei ole milleski kindel, pidage nõu
              oma arsti või apteekriga.

              Täiskasvanutele on maksimaalne soovitatav annus kuni 2400 mg päevas.

              IBUMAX 200 mg:
              Täiskasvanud ja üle 12-aastased lapsed: 200…400 mg (1…2 tabletti) kuni 1200 mg (6 tabletti)
              ööpäevas, jagatuna 3…4 manustamiskorrale.
              Lapsed: 20…40 mg kehakaalu kg kohta jagatuna kolmeks kuni neljaks annuseks päevas.
              IBUMAX 400 mg:
              Täiskasvanud ja üle 12-aastased lapsed: 200…400 mg (½…1 tabletti) kuni 1200 mg (3 tabletti)
              ööpäevas, jagatuna 3…4 manustamiskorrale.
              Lapsed: 20…40 mg kehakaalu kg kohta jagatuna kolmeks kuni neljaks annuseks päevas.

              Primaarse düsmenorröa sümptomaatiline ravi: 400...600 mg (võib korrata 6…8-tunniste
              vaheaegadega).

              Tabletid tuleb võtta rohke vedelikuga, soovitavalt peale sööki. Pikaajalisem kasutamine on lubatud
              vaid arsti ettekirjutusel.
              Arst võib IBUMAX´i tablette määrata ka teistsugustes annustes, sel juhul jälgida arsti ettekirjutust.

              Kui teil on tunne, et IBUMAX`i toime on liiga tugev või liiga nõrk, pidage nõu oma arsti või
              apteekriga.

              Kui te võtate IBUMAX’i rohkem kui ette nähtud:
              Üleannustamise sümptomid: peavalu, pearinglus, uimasus, teadvuskadu, samuti kõhuvalu, iiveldus ja
              oksendamine, veres liigne kaaliumisisaldus, happeliste  ainevahetusproduktide kuhjumisest tingitud
              kudede happelisus, kehatemperatuuri tõus, hingamispuudulikkus, kooma.
              Üleannustamisnähtude ilmnemisel või üleannustamise  kahtluse  korral pöörduge viivitamatult arsti
              poole. Võtke ravimi pakend arsti juurde kaasa.

              Kui te unustate IBUMAX´i võtta

              Ärge võtke kahekordset annust, kui ravim jäi eelmisel korral võtmata.


              Kui teil on lisaküsimusi selle ravimi kasutamise kohta, pidage nõu oma arsti või apteekriga.


             4. VÕIMALIKUD KÕRVALTOIMED

              Nagu kõik ravimid, võib ka IBUMAX põhjustada kõrvaltoimeid, kuigi kõigil neid ei teki.
              Kõige sagedasemad kõrvaltoimed on seedetrakti häired (iiveldus, oksendamine, kõhukinnisus,
              kõhupuhitus, ebamugavustunne kõhus, kõhulahtisus, kõhuvalu), või ekseem.
              Tekkida võivad ka seedetrakti haavandid, perforatsioon (mulgustumine) või seedetrakti  verejooks
              (väljendub kas veriroena või verioksena), mis mõnikord võivad lõppeda surmaga, eriti vanemas eas
              patsientidel. Juhul, kui väljaheide on musta värvi või verine, katkestage ravi ja võtke viivitamatult
              ühendust arstiga.
              Harvemad sümptomid on allergia, nõgestõbi, vesine nohu, gastriit (maopõletik).
              Ülitundlikkusreaktsioonid, mis võivad avalduda hingamisteede sümptomitena (bronhospasm,
              hingeldus, astmahoog) või nahareaktsioonina.
              Aeg-ajalt võib esineda peavalu, pearinglust, uimasust, närvilisust ja kuulmishäireid.
              Harva maksafunktsiooni häired, veresüsteemihäired, neerufunktsiooni häired.
              Väga harva võivad tekkida ägedad villilised nahareaktsioonid, sh Stevensi-Johnsoni sündroom ja
              toksiline epidermaalne nekrolüüs.

              IBUMAX võib olla seotud südamelihaseinfarkti või insuldi kõrgenenud riskiga.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida ei
              ole nimetatud selles infolehes, informeerige sellest oma arsti või apteekrit.


              5. KUIDAS IBUMAX´I SÄILITADA

              Hoida laste eest varjatud ja kättesaamatus kohas.

              Ärge kasutage IBUMAX’i pärast kõlblikkusaega, mis on märgitud pakendil.
              Kõlblikkusaeg viitab kuu viimasele päevale.

              Ravimit ei tohi ära visata kanalisatsiooni kaudu ega koos majapidamisprügiga. Küsige oma apteekrilt,
              kuidas hävitatakse ravimeid, mida enam ei vajata. Need meetmed aitavad kaitsta keskkonda.


              6. LISAINFO

              Mida IBUMAX sisaldab

              Toimeaine on ibuprofeen. Üks tablett sisaldab 200 või 400 mg ibuprofeeni.

              Abiained on:
              Tableti  sisu:  prezelatiniseeritud  maisitärklis,  hüpromelloos,  magneesiumstearaat,  mikrokristalne
              tselluloos, naatrium laurüülsulfaat, steariinhape, aerosiil
              Tableti kate: makrogool 4000, polüdekstroos, hüpromelloos ja värvaine (titaandioksiid E171).

              Kuidas IBUMAX välja näeb ja pakendi sisu

              IBUMAX 200 mg  on valge ümmargune, poolitusjoonega õhukese polümeerikilega kaetud tablett
              läbimõõduga 11 mm.
              IBUMAX 400 mg on valge kapslikujuline, poolitusjoonega õhukese polümeerikilega kaetud tablett
              läbimõõduga 7,5 mm ja pikkusega 18,0 mm.

              200 mg: 10, 20, 30, 50 ja 100 tabletti blisterpakendis.
              400 mg: 10, 20 ja 30 tabletti blisterpakendis.


             Kõik pakendi suurused ei pruugi olla müügil.

              Müügiloa hoidja ja tootja

              Vitabalans Oy
              Varastokatu 8
              13500 Hämeenlinna
              Soome

              Lisaküsimuste tekkimisel selle ravimi kohta pöörduge palun müügiloa kohaliku esindaja poole.


              Vitabalans Pharma OÜ
              Hõbekuuse 26
              12111 Tallinn
              Tel. +372 6230018


              Infoleht on viimati kooskõlastatud jaanuaris 2010


                             PAKENDI INFOLEHT: INFORMATSIOON KASUTAJALE

                                  IBUMAX 400 mg õhukese polümeerikattega tablett
                                  IBUMAX 600 mg õhukese polümeerikattega tablett
                                                     Ibuprofeen

              Enne ravimi kasutamist lugege hoolikalt infolehte.
                 •  Hoidke infoleht alles, et seda vajadusel uuesti lugeda.
                 •  Kui teil on lisaküsimusi,  pidage nõu oma arsti või apteekriga.
                 •  Ravim on välja kirjutatud isiklikult teile. Ärge andke seda kellelegi teisele. Ravim võib olla
                     neile kahjulik, isegi kui haigussümptomid on sarnased.
                 •  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                     mida selles infolehes ei ole nimetatud, palun rääkige sellest oma arsti või apteekrile.

              Infolehes antakse ülevaade:
                 7.  Mis ravim on IBUMAX ja milleks seda kasutatakse
                 8.  Mida on vaja teada enne IBUMAX`i kasutamist
                 9.  Kuidas IBUMAX´i kasutada
                 10. Võimalikud kõrvaltoimed
                 11. Kuidas IBUMAX´i säilitada
                 12. Lisainfo



              1. MIS RAVIM ON IBUMAX JA MILLEKS SEDA KASUTATAKSE

              IBUMAX on valuvaigistava ja põletikuvastase toimega ravim. IBUMAX leevendab valu ja alandab
              punetust, turset ning palavikku.

              IBUMAX´i  kasutatakse  nõrga  kuni  mõõduka  valu,  palaviku,  reumaatiliste  haiguste  ja  valuliku
              menstruatsiooni korral.
              Arst võib IBUMAX tablette määrata ka teistel näidustustel.


              2. MIDA ON VAJA TEADA ENNE IBUMAX´I KASUTAMIST

              Ärge kasutage IBUMAX´i
                 o  kui  te  olete  ülitundlik  (allergiline)  toimeaine  ibuprofeeni  või  teiste  mittesteroidsete
                     põletikuvastaste ainete (nt indometatsiin, diklofenak-naatrium jt) või atsetüülsalitsüülhappe
                     suhtes, st juhul, kui teil on varem esinenud allergilisi või muid ebameeldivaid reaktsioone
                     (astma, bronhospasm, vesine nohu või nõgeslööve) nimetatud ravimite kasutamisel;
                 o  kui teil on maksatsirroos, raske südamepuudulikkus või raske neeruhaigus;
                 o  kui teil on mao- ja kaksteistsõrmiksoolehaavand;
                 o  kui  teil  on  varem  mittesteroidsete  põletikuvastaste  ainete  kasutamise  tagajärjel  tekkinud
                     seedetrakti verejooks või perforatsioon;
                 o  kui teil on esinenud äge või korduv seedetrakti haavand/verejooks (kaks või enam kindlat
                     haavandumise või verejooksu juhtu);
                 o  kui teil on silmanärvipõletik;
                 o  kui te olete rase ja teie rasedus on kestnud üle 20. nädala.

              Eriline ettevaatus on vajalik ravimiga IBUMAX
              Kui teil on maksa- või neerupuudulikkus, peate te enne IBUMAX´i kasutamist konsulteerima arstiga.

              Astma, kroonilise obstruktiivse (ahenemisega) hingamisteede haiguse, heinapalaviku, nina limaskesta
              kroonilise  turse  (ninapolüübid)  või  kroonilise  hingamisteede  infektsiooniga  (millega  kaasuvad


             heinapalavikutaolised nähud) patsientidel võib toimeaine ibuprofeeni toimel vallanduda astmahoog
              (nn analgeetikumi talumatus/analgeetikumi astma), pehmete kudede (keele, näo, kaela ja kõri) turse
              või nõgestõbi.

              Kui teil on neeru- või maksapuudulikkus või kui te kasutate samal ajal diureetikume, siis tuleb teil
              jälgida vedeliku peetust ja neerude tööd, sest ibuprofeen võib neerufunktsiooni halvendada.

              IBUMAX võib olla seotud südamelihaseinfarkti või insuldi kõrgenenud riskiga. Igasugune risk on
              tõenäolisem suurte annuste võtmisel ja pikaajalisel kasutamisel. Ärge ületage ravimi soovitatavat
              annust või ravi kestvust.

              Kui teil on probleeme südamega, kui teil on olnud hiljuti südamelihaseinfarkt või kui te arvate, et teil
              esineb risk selliste seisundite tekkimiseks (näiteks kui teil on kõrge vererõhk, suhkurtõbi, kõrge
              kolesteroolisisaldus veres või kui te suitsetate), siis peate enne ibuprofeeni võtmist sellest rääkima oma
              raviarstile või apteekrile.

              IBUMAX´I kasutamise ajal peab vältima teiste mittesteroidsete põletikuvastaste ainete (MSPVA-de)
              kasutamist.

              Seedetrakti verejooksu, haavandumise ja perforatsiooni (mulgustumise) risk on teil kõrgem siis, kui
              teil on MSPVA-de annust suurendatud, kui teil on varasemalt olnud seedetrakti haavand, eriti kui
              haavand on komplitseerunud verejooksu või mulgustusega, ning ka siis, kui te olete eakas. Teil peab
              ravi alustatama võimalusel väikseima annusega.

              Palun  teatage  oma  raviarstile  mistahes  ebatavalisest  seedetrakti  sümptomist  (eriti  seedetrakti
              verejooksust), eelkõige kui need ilmnevad ravi algul.
              Kui ibuprofeen-ravi ajal tekib seedetrakti verejooks või haavand, tuleb ravi kohe katkestada.

              MSPVA-sid  peavad  ettevaatusega  ja  arsti  järelevalve  all  kasutama  eelnevalt  seedetrakti  haigusi
              (haavandiline koliit e jämesoolepõletik, Crohni tõbi) põdenud patsiendid.

              Ettevaatus  on  vajalik,  kui  te  kasutate  samaaegselt  seedetrakti  haavandi  ja  verejooksu  riski
              suurendavaid  ravimeid  nagu  suukaudsed  kortikosteroidid,  vere  hüübimist  vähendavad  ravimid
              (antikoagulandid,nt varfariin),selektiivsed serotoniinitagasihaarde inhibiitorid(teatud
              antidepressandid) või trombotsüütide agregatsiooni inhibiitorid nagu atsetüülsalitsüülhape.

              MSPVA-de  kasutamisel  on  väga  harva  tekkinud  tõsised  nahakahjustused,  millest  mõned  võivad
              lõppeda  surmaga (sh  eksfoliatiivne  dermatiit,  Stevens-Johnsoni  sündroom,  toksiline epidermaalne
              nekrolüüs).  Suurim  risk  nahareaktsioonide  tekkeks  on  ravi  alguses  (eriti  ravi  esimesel  kuul).
              Katkestage  IBUMAX’i  manustamine  otsekohe  ja  pöörduge  arsti  poole,  kui  ilmneb  nahalööve,
              limaskesta kahjustus või mõni muu ülitundlikkuse sümptom.

              On  mõningad  tõendid, et põletikuvastased  ja  valuvaigistavad  ravimid  (sh ka  ibuprofeen)  võivad
              põhjustada naistel viljakuse langust. Häire on pöörduv ning möödub ravimi kasutamise lõpetamisel.

              Ettevaatus on vajalik ka süsteemse sidekoe haiguse (erütematoosse luupuse) korral.

              Koostoimed teiste ravimitega
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.
              Informeerige arsti, kui kasutate teisi valuvaigisteid, antiepileptilisi ravimeid või verevedeldajaid.
              Ibuprofeeni toimel võib nõrgeneda diureetikumide vererõhku langetav toime.
              Ibuprofeen võib suurendada digoksiini, fenütoiini ja liitiumi toimeid.
