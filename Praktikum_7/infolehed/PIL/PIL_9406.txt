

                             PAKENDI INFOLEHT: INFORMATSIOON KASUTAJALE

                                            Lipanthyl 200 mg kõvakapslid
                                                    Fenofibraat

              Enne ravimi kasutamist lugege hoolikalt infolehte.
              -    Hoidke infoleht alles, et seda vajadusel uuesti lugeda.
              -    Kui teil on lisaküsimusi, pidage palun nõu arsti või apteekriga.
              -    Ravim on välja kirjutatud teile. Ärge andke seda kellelegi teisele. Ravim võib olla neile
                   kahjulik, isegi kui haigussümptomid on sarnased.
              -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile.


              Infolehes antakse ülevaade:
              1.   Mis ravim on LIPANTHYL ja milleks seda kasutatakse
              2.   Mida on vaja teada enne LIPANTHYL’i võtmist
              3.   Kuidas LIPANTHYL’i võtta
              4.   Võimalikud kõrvaltoimed
              5.   Kuidas LIPANTHYL’i säilitada
              6.   Lisainfo


              1.   MIS RAVIM ON LIPANTHYL JA MILLEKS SEDA KASUTATAKSE

              LIPANTHYL  kuulub  ravimite  gruppi,  mida  nimetatakse fibraatideks.  Neid ravimeid  kasutatakse
              rasvade (lipiidide) sisalduse langetamiseks veres. Näiteks selliste rasvade nagu triglütseriidid.
              LIPANTHYL’i  kasutatakse  muuhulgas  ka  koos  madala  rasvasisaldusega  dieedi  ja  muude  mitte-
              medikamentoossete  ravimeetoditega  nagu  füüsiline  koormus  ja  kehakaalu  langetamine,  rasvade
              sisalduse langetamiseks veres.
              LIPANTHYL’i võib  kasutada lisaks teistele ravimitele [statiinidele], juhul kui ainult statiiniga ei
              õnnestu vere rasvasisaldust kontrolli all hoida.


              2.   MIDA ON VAJA TEADA ENNE LIPANTHYL’I VÕTMIST

              Ärge võtke LIPANTHYL’i:
              -  kui teil on maksapuudulikkus (kaasaarvatud maksatsirroos) või sapikivitõbi;
              -  raske neerukahjustuse korral, kui kreatiniini kliirens on alla 20 ml/minutis;
              -  kui teil on äge või krooniline pankreatiit (pankrease põletik, mis tekitab kõhuvalu),
                 välja arvatud juhul, kui äge pankreatiit on tingitud teatud tüüpi rasva suurest sisaldusest veres
                 (raske hüpertriglütserideemia);
              -  kui teil on ülitundlikkus (allergia) fenofibraadi või ükskõik, millise LIPANTHYL’i koostisosa
                 suhtes;
              -  teadaoleva fototoksilise või fotoallergilise reaktsiooni korral (nahareaktsioonid päikese toimel või
                 kunstliku UV kiirte toimel) ravi ajal fenofibraadiga või struktuurselt sarnaste ainete (ketoprofeeni)
                 kasutamise ajal;
              -  kombinatsioonis teiste kolesteroolitaset mõjutavate ainetega (fibraatidega või statiinidega), välja
                 arvatud juhul, kui teie raviarst soovitab teisiti;
              -  kui te olete alla 18- aastane;
              -  raseduse ja rinnaga toitmise ajal (vt lõik „Rasedus ja imetamine“);

              Eriline ettevaatus on vajalik ravimiga LIPANTHYL
              -  kui te võtate mingeid muid ravimeid;
              -  kui te olete suhkruhaige;

                                                        1


             -kui teil on esinenud probleeme maksa või neerudega.
              -  kui teil tekivad ravi ajal lihasvalud, lihasepõletik, lihaskrambid või –nõrkus.

              Kasutamine koos teiste ravimitega:
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.

              Rasedus ja imetamine
              Enne ravimi kasutamist pidage nõu arsti või apteekriga.
              Ravimit ei tohi raseduse ajal kasutada. Kui selgub, et rasestusite selle ravimi kasutamise ajal, tuleb ravi
              koheselt katkestada ja informeerida arsti.
              Kuna puuduvad andmed fenofibraadi imendumise kohta rinnapiima, ei tohi ravimit rinnaga toitmise
              ajal kasutada.

              Autojuhtimine ja masinatega töötamine:
              Teadaoleva toime puudub.

              Oluline teave mõningate LIPANTHYL’i koostisainete suhtes
              Kui arst on teile öelnud, et te ei talu teatud suhkruid, peate te enne ravimi kasutamist konsulteerima
              arstiga.


              3.   KUIDAS LIPANTHYL’I VÕTTA

              Kasutage LIPANTHYL’i alati täpselt nii, nagu arst on teile rääkinud. Kui te ei ole milleski kindel,
              pidage nõu arsti või apteekriga.
              LIPANTHYL’i täpse annuse ja ravikuuri pikkuse määrab arst, sellest tuleb täpselt kinni pidada.
              Tavaline algannus on 1 kapsel (200mg) päevas sisse võtta.
              Ravimit võtta 1 kord päevas söögi ajal, kapsel tuleb neelata alla tervelt.
              Kombineeritult dieediga, on see ravim ette nähtud pikaajaliseks sümptomaatiliseks raviks, mille ajal
              tuleb patsienti hoolikalt jälgida.
              Saavutamaks optimaalset efekti, on vajalik lipiidide sisalduse regulaarne määramine.

              Kui te võtate LIPANTHYL’i rohkem kui ette nähtud
              Kui te olete võtnud LIPANTHYL’i rohkem kui ette nähtud, võtke koheselt ühendust arstiga.

              Kui te unustate LIPANTHYL’i võtta
              Ärge võtke kahekordset annust, kui annus jäi eelmisel korral võtmata.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4.   VÕIMALIKUD KÕRVALTOIMED

              Nagu kõik ravimid, võib ka LIPANTHYL põhjustada kõrvaltoimeid, kuigi kõigil neid ei teki.
              Kõrvaltoimed jaotatakse esinemissageduse järgi: väga sage (≥ 1/10), sage (≥ 1/100 kuni < 1/10), aeg-
              ajalt (≥ 1/1000 kuni < 1/100), harv (≥ 1/10 000 kuni < 1/1000), väga harv (< 1/10 000), sealhulgas
              üksikjuhud.
              Kõrvaltoimed on loetletud alljärgnevalt:

              Sagedasti esinevad kõrvaltoimed (esinenud rohkem kui 1 patsiendil 10-st ja vähem kui ühel patsiendil
              100-st):
              -  kõhuvalu, iiveldus, oksendamine, kõhulahtisus ja kõhupuhitus
              -  erinevate maksaensüümide näitajate muutused veres



                                                        2


             Aeg-ajalt esinevad kõrvaltoimed (esinenud rohkem kui 1 patsiendil 100-st ja vähem kui ühel patsiendil
              1000-st):
              -  pankreatiit (pankrease põletik, mis tekitab kõhuvalu)
              -  trombemboolia: kopsuemboolia (veretromb kopsudes, mis põhjustab valu ja hingeldust),
                 süvaveenide tromboos (veretromb jalgades, mis põhjustab valu, punetust või turset)
              -  naha ülitundlikkus, nt lööve, sügelus, punased laigud
              -  kreatiniini taseme vähene suurenemine (neerudega eritatav aine)
              -  sapipõiekivid
              -  lihasvalu, lihaspõletik, lihaskrambid ja nõrkus
              -  peavalu
              -  sugutungi alanemine

              Harva esinevad kõrvaltoimed (esinenud rohkem kui 1 patsiendil 1000-st ja vähem kui ühel patsiendil
              10000-st):
              -  hepatiit (maksapõletik), mille sümptomid võivad olla kerge nahakollasus (naha ja silmavalgete
                 kollasus), kõhuvalu ja sügelus
              -  juuste väljalangemine
              -  hemoglobiini taseme (hapnikku transportiv pigment veres) ja vere valgeliblede arvu vähenemine
              -  valgustundlikkuse suurenemine päikesevalguse, päikeselampide ja päevitamise suhtes
              -  uurea taseme vähene tõus (neerudega eritatav aine)
              -  väsimus, peapööritus

              Turuletulekujärgselt on mõnedel patsientidel esinenud (nende kõrvaltoimete esinemissagedus ei ole
              teada): kopsukoe krooniline haigus, lihaste lagunemine.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.   KUIDAS LIPANTHYL’I SÄILITADA

              Hoida originaalpakendis niiskuse eest kaitstult.
              Hoida laste eest varjatud ja kättesaamatus kohas.
              Ärge kasutage LIPANTHYL’I pärast kõlblikkusaega, mis on märgitud pakendil. Kõlblikkusaeg viitab
              kuu viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta keskkonda.


              6.   LISAINFO

              Mida LIPANTHYL sisaldab
              -  toimeaine on fenofibraat
              -  abiained
                 kapsli  sisu:  naatriumlaurüülsulfaat,  laktoos,  eelželatineeritud  maisitärklis,  krospovidoon,
                 magneesiumstearaat.
                 kapsli kest: želatiin, titaandioksiid E17, raudoksiid E172, erütrosiin E127.

              Kuidas LIPANTHYL välja näeb ja pakendi sisu
              Blisterpakendis.
              Pakendis on 30 kõvakapslit.

              Müügiloa hoidja
              Laboratoires Fournier S.A.
              28 Boulevard Clemenceau

                                                        3


             21000 Dijon
              Prantsusmaa

              Tootja
              Recipharm Fontaine
              rue des Pres Potets
              21121 Fontaine Les Dijon
              Prantsusmaa

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:
              Abbott Laboratoires SA Eesti Filiaal
              Liivalaia 13/15
              10118 Tallinn
              Tel: +372 6363052

              Infoleht on viimati kooskõlastatud septembris 2011.




































                                                        4
