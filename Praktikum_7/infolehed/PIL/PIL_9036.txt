

                             PAKENDI INFOLEHT: INFORMATSIOON KASUTAJALE

                                Kytril, 1 mg/ml süste- või infusioonilahuse kontsentraat
                                                    Granisetroon


              Enne ravimi võtmist lugege hoolikalt infolehte.
              -  Hoidke infoleht alles, et seda vajadusel uuesti lugeda.
              -  Kui teil on lisaküsimusi, pidage palun nõu arsti või apteekriga.
              -  Ravim on välja kirjutatud teile. Ärge andke seda kellelegi teisele. Ravim võib olla neile kahjulik,
                  isegi kui haigussümptomid on sarnased.
              -  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                  mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.    Mis ravim on Kytril ja milleks seda kasutatakse
              2.    Mida on vaja teada enne Kytril’i kasutamist
              3.    Kuidas Kytril’i kasutada
              4.    Võimalikud kõrvaltoimed
              5.    Kuidas Kytril’i säilitada
              6.    Lisainfo


              1.    MIS RAVIM ON KYTRIL JA MILLEKS SEDA KASUTATAKSE

              Kytril kuulub ravimite gruppi, mida nimetatakse serotoniini 5-HT 3 -retseptorite antagonistideks.
              Kytril’il on iivelduse ja oksendamise vastane toime. Ravimit kasutatakse iivelduse ja oksendamise
              ärahoidmiseks.

              Kytril sobib eelkõige juhtudel, kui te saate iiveldust või oksendamist põhjustada võivat ravi (näiteks
              keemia- või kiiritusravi).

              Täiskasvanutel kasutatakse Kytril’i ka operatsioonijärgse iivelduse ja oksendamise ärahoidmiseks.

              Lastel kasutatakse Kytril’i keemia- ja kiiritusravist tingitud iivelduse ja oksendamise ärahoidmiseks.


              2.    MIDA ON VAJA TEADA ENNE KYTRIL’I KASUTAMIST

              Ärge võtke Kytril’i:
              -     kui te olete allergiline (ülitundlik) granisetrooni või sellele sarnaste ravimite (teised 5-HT 3 -
                     retseptorite antagonistid, nt ondansetroon) või Kytril’i mõne koostisosa suhtes.

              Eriline ettevaatus on vajalik ravimiga Kytril:
              -     kui teil esineb sooletalitluse häireid
              -     kui teil esineb kõhuvalu või kõhupuhitust
              -     kui teil esineb raskekujulist kõhukinnisust

              Kasutamine koos teiste ravimitega:
              Palun informerige oma arsti või apteekrit, kui ta kasutate või olete hiljuti kasutanud mingeid muid
              ravimeid, kaasa arvatud ilma retseptita ostetud ravimid.

              Rasedus ja imetamine
              Te ei tohi seda ravimit võtta raseduse või imetamise ajal, v.a kui teie arst on teile Kytril’i spetsiaalselt
              määranud.



                                                         1


             3. KUIDAS KYTRIL’I KASUTADA

              Ravimit manustab teile arst või õde:

              Kytril 1mg/ml
              Keemia- või kiiritusravist põhjustatud iiveldus ja oksendamine:

              •     Täiskasvanutele manustatakse 15 ml-ni lahjendatud lahus aeglase süstimise teel 30 sekundi
                     jooksul veeni või manustatakse 20...50 ml-ni lahjendatud lahus infusiooni teel 5 minuti jooksul
                     veeni.

              •     Lastele manustatakse 10...30 ml-ni lahjendatud lahus infusiooni teel 5 minuti jooksul veeni.

              Tavalised annused on järgmised:

              •     Täiskasvanutele 3 mg enne keemia- või kiiritusravi. Vajadusel võib 24 tunni jooksul
                     manustada lisaannusena 3 mg. Ühel päeval ei tohi manustada üle 9 mg.

              •     Lastele 0,04 mg/kg (kuni 3 mg) keemia- või kiiritusravist tingitud iivelduse vältimiseks.
                     Näide: 20 kg kaaluvale lapsele sobiv annus on 0,8 mg Kytril’i. Sama annuse võib manustada
                     ka ravijärgselt tekkinud iivelduse kõrvaldamiseks. 24 tunni jooksul ei tohi manustada üle kahe
                     annuse.

              Kuna ravimit süstib teile arst või meditsiiniõde, ei ole liiga suure koguse manustamine või annuse
              vahelejätmine tõenäoline. Kui teil tekib aga muresid, pöörduge oma arsti või meditsiiniõe poole.

              Operatsioonijärgne iiveldus ja oksendamine:

              •     Täiskasvanutele manustatakse 5 ml-ni lahjendatud lahus aeglase veeniinfusiooni teel 30
                     sekundi jooksul.

              Tavalised annused on järgmised:

              •     Täiskasvanutele 1 mg enne operatsiooni. Sama annuse võib manustada ka  operatsioonijärgselt
                     tekkinud iivelduse kõrvaldamiseks. Ühel päeval ei tohi manustada üle 2 mg.

              Kytril’i manustatakse tavaliselt enne selliseid ravimeid või operatsioone, mis võivad põhjustada
              iiveldust. Ravimit võib aga manustada ka juba tekkinud iivelduse kõrvaldamiseks.


              4.    VÕIMALIKUD KÕRVALTOIMED

              Nagu kõik ravimid, võib ka Kytril põhjustada kõrvaltoimeid, kuigi kõigil neid ei teki ning enamasti ei
              ole need tõsised. Mõnel patsiendil võib tekkida peavalu või kõhukinnisus.

              Aeg-ajalt võivad tekkida ka allergilised reaktsioonid. Teavitage oma arsti tekkinud nahalööbest või -
              sügelemisest. Õhupuuduse või näopiirkonna turse tekkimisest tuleb otsekohe teavitada arsti. Selliseid
              reaktsioone tekib harva, kuid need vajavad kohest esmaabi.

              Kui te peate andma vereproovi, teavitage oma arsti Kytril’i võtmisest, kuna mõnikord võivad ravi ajal
              tekkida muutused maksafunktsiooni näitajates.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.    KUIDAS KYTRIL’I SÄILITADA

                                                         2


             Hoida laste eest varjatud ja kättesaamatus kohas.

              Hoida temperatuuril kuni 30 o C, valguse eest kaitstult. Mitte lasta külmuda.


              Ärge kasutage Kytril’i pärast kõlblikkusaega, mis on märgitud pakendil. Arst või õde kontrollib, et
              ravim ei oleks kõlblikkusaega ületanud.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6.    LISAINFO

              Mida Kytril sisaldab

              -     Toimeaine on granisetroon.
                     Üks 1 ml ampull sisaldab 1 mg granisetroonvesinikkloriidi 1 ml steriilses lahuses.
                     Üks 3 ml ampull sisaldab 3 mg granisetroonvesinikkloriidi 3 ml steriilses lahuses.
              -     Abiained  on  naatriumkloriid,  süstevesi,  sidrunhappe  monohüdraat,  vesinikkloriidhape,
                     naatriumhüdroksiid.
                     1 ml lahust sisaldab 3,54 mg naatriumi.
                     3 ml lahust sisaldab 10,6 mg naatriumi.

              Kuidas Kytril välja näeb ja pakendi sisu

              Kytril süste- või infusioonilahuse kontsentraati turustatakse 1 ml või 3 ml ampullides, pakendis 5
              ampulli.

              Müügiloa hoidja
              Roche Eesti OÜ
              Lõõtsa 2
              11415 Tallinn, Eesti
              Tel: + 372 6 177 380

              Tootja
              Roche Pharma AG
              Emil-Barell-Strasse 1
              D-79639 Grenzach-Wyhlen
              Saksamaa

              Infoleht on viimati kooskõlastatud oktoobris 2011.













                                                         3
