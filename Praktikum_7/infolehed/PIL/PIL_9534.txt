

                             PAKENDI INFOLEHT: INFORMATSIOON KASUTAJALE

                              Harmonet, 75 mikrogrammi/20 mikrogrammi kaetud tabletid
                                             Gestodeen/etünüülöstradiool

              Enne ravimi kasutamist lugege hoolikalt infolehte.
              -  Hoidke infoleht alles, et seda vajadusel uuesti lugeda.
              -  Kui teil on lisaküsimusi, pidage nõu oma arsti või apteekriga.
              -  Ravim on välja kirjutatud teile. Ärge andke seda kellelegi teisele. Ravim võib olla neile kahjulik,
                 isegi kui haigussümptomid on sarnased.
              -  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
                 selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1.  Mis ravim on Harmonet ja milleks seda kasutatakse
              2.  Mida on vaja teada enne Harmoneti võtmist
              3.  Kuidas Harmoneti võtta
              4.  Võimalikud kõrvaltoimed
              5.  Kuidas Harmoneti säilitada
              6.  Lisainfo


              1.  MIS RAVIM ON HARMONET JA MILLEKS SEDA KASUTATAKSE

              Harmonet kuulub ravimite rühma, mida nimetatakse kombineeritud suukaudseteks
              rasestumisvastasteks ravimiteks (suukaudseks kontratseptiiviks). See  kaitseb raseduse eest.

              Harmonet sisaldab kahte tüüpi naissuguhormoone: östrogeeni ja progestageeni. Need hormoonid
              hoiavad teid raseduse eest kolmel viisil: takistavad munaraku vabanemist munasarjast, muudavad
              emakakaela kanali lima tihedamaks, mille tagajärjel on seemnerakkudel raskem emakasse tungida ja
              muudavad emaka limaskesta, mis teeb vähetõenäoliseks viljastatud munaraku vastuvõtu.

              Harmonet on 21-päevase kasutustsükliga ravim – seda võetakse üks tablett päevas 21 päeva, millele
              järgneb 7-päevane tabletivaba periood.

              Kasulikud toimed on järgmised:
              -  korrektselt võetuna on see üks usaldusväärsemaid pöörduvaid kontratseptsioonimeetodeid
              -  ei katkesta seksuaalvahekorda
              -  menstruatsioonid muutuvad regulaarsemaks, väheneb vereeritus ja valulikkus
              -  premenstruaalsed sümptomid võivad leeveneda

              Harmonet ei kaitse seksuaalsel teel levivate haiguste eest nagu klamüüdia või HIV infektsioon.
              Nende vastu aitab kondoom.

              Raseduse vältimiseks tuleb Harmoneti võtta vastavalt juhistele.


              2.  MIDA ON VAJA TEADA ENNE HARMONETI VÕTMIST

              On oluline, et te olete teadlik ravimi kasutamise eelistest ja riskidest, enne kui selle võtmisega alustate
              või otsustate võtmist jätkata. Kuigi see on sobiv peaaegu kõikidele tervetele naistele, ei pruugi see
              sobida igaühele.
              Rääkige oma arstile, kui teil on haigusi või riskifaktoreid, mida selles infolehes on loetletud.

              Enne kui alustate selle ravimi võtmist
              Arst küsib teilt teie enda ja pere terviseprobleemide kohta ning mõõdab vererõhku.


                                                     1


             Võib olla vajalik teha ka muid uuringuid, nagu rindade kontroll.

              Ravimi võtmise ajal
              •  on vajalik regulaarne kontroll, tavaliselt kui uuendate retsepti
              •  on vajalik regulaarne emakakaela uuring
              •  kontrollige igakuiselt oma rindu ja rinnanibusid ning teatage oma arstile, kui tunnete  või näete
                 midagi ebatavalist, nagu tükid või naha sissetõmbumine
              •  kui teile tehakse vereanalüüs, öelge arstile, et võtate seda ravimit, sest see võib mõjutada mõnede
                 laboriuuringute tulemusi
              •  teavitage oma arsti, kui lähete operatsioonile. Teil võib olla vajalik lõpetada nende tablettide
                 võtmine 4…6 nädalat enne operatsiooni. See on vajalik trombide vältimiseks (vt lõik Harmonet ja
                 verehüüvete tekkimise oht). Arst ütleb, millal võite tablettide võtmisega jätkata.

              Ärge võtke Harmoneti, kui teil on mõni järgnevatest seisunditest. Harmoneti võtmine võib
              sellisel juhul olla ohtlik teie tervisele:
              •  allergia (ülitundlikkus) gestodeeni, etünüülöstradiooli või Harmoneti mõne koostisosa suhtes (vt
                 lõik 6 Lisainfo);
              •  kui olete rase või kahtlustate rasedust;
              •  kui teil on suguhormoonidest sõltuv kasvaja – näiteks teatav rinna-, emaka limaskesta või
                 munasarja vähk;
              •  tupekaudne veritsus, mille põhjus ei ole arsti poolt välja selgitatud;
              •  kui teil või kellelgi teie lähedastest on olnud probleeme vereringega. Siia alla kuuluvad
                 verehüübed (tromboos) jalgades (süvaveenide tromboos), kopsudes (kopsuemboolia), südames
                 (südameinfarkt), ajus (ajuverevalum) või muudes kehaosades;
              •  kui teil on hüpertensioon (kõrge vererõhk), mis ei allu ravile;
              •  kui teil on südame rütmihäired (arütmia), probleemid südameklappidega, mille põhjuseks oli vere
                 hüübimise probleem (trombogeense põhjusega);
              •  peavalu neuroloogiliste sümptomitega nagu aura;
              •  suhkurtõbi veresoonte muutustega;
              •  ükskõik milline seisund, mis võib suurendada trombiriski (tromboos – vt lõik Harmonet ja
                 verehüüvete tekkimise oht);
              •  kui teil on olnud veres kõrged lipiidide tasemed (kõrge kolesterool või triglütseriidid) seoses
                 kõhunäärmepõletikuga (pankreatiidiga);
              •  kui teil on olnud tõsine maksahaigus.

              Kui teil on mõni nendest seisunditest või teil tekib mõni nendest esimest korda Harmoneti võtmise
              ajal, kontakteeruge oma arstiga niipea kui võimalik. Sellisel juhul ärge Harmoneti võtke.

              Eriline ettevaatus on vajalik ravimiga Harmonet

              Harmonet ja suitsetamine
              Naistel, kes võtavad Harmoneti, soovitatakse tungivalt mitte suitsetada.
              Sigaretisuitsetamine suurendab suukaudse rasestumisvastase ravimi võtmisest tulenevat tõsiste
              kõrvaltoimete riski südamele ja veresoonkonnale. Risk suureneb vanusest ja suitsetamise
              intensiivsusest sõltuvalt ja see on küllalt märkimisväärne üle 35-aastastel.

              Harmonet ja verehüüvete tekkimise oht
              Harmonet võib kergelt suurendada verehüübe (tromboos) tekkeriski, eriti kasutamise esimesel aastal.

              Verehüüve jalaveenis – süvaveenitromboos (või DVT, deep vein thrombosis) – ei ole alati tõsine. Kuid
              kui see liigub mööda veene ülespoole, kopsu, siis võib see põhjustada valu rinnus, õhupuudust,
              minestust või koguni surma. Sellist juhtumit nimetatakse kopsuarteri trombembooliaks ja seda esineb
              väga harva.

              Tõenäosus, et teil tekib verehüüve, on selle ravimi võtmise tõttu ainult natukene suurem.
                 •  100 000 naisest, kes ei võta suukaudseid kontratseptiive ja ei ole rasedad, tekib tromb
                     ligikaudu 5 inimesel aastas;

                                                     2


                 •100 000 naisest, kes võtavad suukaudseid kontratseptiive nagu Harmonet, tekib tromb
                     ligikaudu 20 inimesel aastas;
                 •  100 000 naisest, kes on rasedad, tekib tromb ligikaudu 60 inimesel aastas.

              Verehüübe tekkimiseks veenis on suurem risk järgmistel juhtudel:
                 •  vanuse tõustes
                 •  olulise ülekaalulisuse korral
                 •  kui teil või kellelgi teie lähisugulastest on või on olnud tromb
                 •  kui te olete pikemat aega liikumatu seoses suurema operatsiooni, trauma või haigusega
                 •  kui teil on olnud üks või mitu raseduse katkemist
                 •  kui olete hiljuti sünnitanud või on olnud raseduse katkestamine pärast 3. raseduskuud

              Rääkige arstile, kui mõni neist riskifaktoritest kehtib teie kohta. Tableti võtmine võib riski suurendada,
              seetõttu võib Harmonet teile mitte sobida.

              Verehüübe tunnused on muuhulgas:
                 •  valulik turse jalas
                 •  äkitselt alanud valu rinnus
                 •  hingamisraskused

              Kontakteeruge arstiga koheselt. Ärge võtke rohkem Harmoneti enne, kui arst seda lubab. Kasutage
              vahepeal muid kontratseptsioonimeetodeid nagu kondoom.

              Väga harva võivad verehüübed tekkida ka südameveresoontes (põhjustades südameinfarkti) või ajus
              (põhjustades ajuverevalumi). Noortel tervetel naistel on südameinfarkti või ajuverevalumi saamise
              tõenäosus äärmiselt väike.

              Südameinfarkti või ajuverevalumi riski on suurem
                  •  kui te suitsetate
                  •  kui teil on kõrge vererõhk
                  •  kui teie vere lipiidide sisaldus on kõrge (kõrge kolesterooli või triglütseriidide tase)
                  •  kui olete oluliselt ülekaaluline
                  •  vanuse suurenedes
                  •  kui teil on südame rütmihäired (kodade fibrillatsioon)
                  •  kui teil või kellelgi lähisugulastest on olnud südameinfarkt või ajuverevalum noores eas
                  •  kui teil on migreen
                  •  kui teil on diabeet

              Rääkige arstile, kui mõni neist riskifaktoritest kehtib teie kohta. Tableti võtmine võib riski suurendada,
              seetõttu võib Harmonet teile mitte sobida.

              Südameinfarkti või ajuverevalumi tunnused on muuhulgas:
                 •  järsk terav valu rinnus, mis võib kiirguda vasakusse kätte
                 •  ootamatu nõrkus või tuimus ühes kehapooles
                 •  kui teil on esimest korda migreenihoog või kui migreen on tavalisest tõsisem
                 •  peapööritus, minestus, kollaps või krambid

              Kontakteeruge arstiga koheselt. Ärge võtke rohkem Harmoneti enne, kui arst seda lubab. Kasutage
              vahepeal muid kontratseptsioonimeetodeid nagu kondoom.

              Operatsioonid ja immobilisatsioon
              Harmoneti võtmine tuleb katkestada neli nädalat enne kuni kaks nädalat pärast suurenenud
              tromboosiriskiga operatsiooni või pikemaajalist immobilisatsiooni. Konsulteerige arstiga, kuidas sellel
              ajal rasedusest hoiduda.

              Sünnitus või varane raseduse katkestamine

                                                     3


             Pärast sünnitust on oht verehüüvete tekkimiseks suurem. Harmoneti võtmist ei tohi alustada enne, kui
              sünnitusest on möödunud 28 päeva, kui te ei toida rinnaga.
              Sama kehtib ka esimese kolme raseduskuu jooksul tehtud raseduse katkestamise kohta.

              Harmonet ja vähk
              Harmonet vähendab munasarja ja emakavähi võimalust, kui seda on kasutatud pikka aega. Siiski näib,
              et see võib mõnevõrra suurendada emakakaela vähi riski, kuigi viimane võib olla põhjustatud
              kondoomide mittekasutamisest seksuaalelus, mitte niivõrd tablettidest. Emakakaela vähi suurim
              riskifaktor on persistentne humaanpapilloomviiruse infektsioon. Kõik naised peaksid andma
              regulaarselt proovi emakakaelast.

              Kui teil on või on olnud minevikus rinnavähk, ei tohiks te Harmoneti võtta. See ravim suurendab
              mõnevõrra rinnavähi tekkeriski. See on seda suurem, mida kauem olete Harmoneti võtnud, kuid
              väheneb normaalseni 10 aasta jooksul pärast ravimi võtmise lõpetamist. Kuna rinnavähi
              esinemissagedus alla 40-aastastel naistel on harv, on rinnavähi juhtumid endiste ja praeguste pillide
              kasutajate seas harvad.

              Rinnavähi risk on suurem:
                 •  vanuse suurenedes
                 •  kui lähisugulasel (ema, õde või vanaema) on olnud rinnavähk
                 •  kui olete oluliselt ülekaaluline
                 •  kui teie esimene sünnitus oli mitte väga noorelt või kui te pole sünnitanud

              Võtke arstiga ühendust niipea kui võimalik, kui te märkate mingeid muutusi rindades nagu naha
              sissetõmbumine, muutused rinnanibudes või tunnete/näete tükki rinnas.

              Väga harva on suukaudseid kontratseptiive seostatud mõne maksavähi vormiga naistel, kes on seda
              ravimit võtnud pikka aega.

              Harmonet ja maksahaigused
              Kombineeritud suukaudsete kontratseptiivide kasutamist on seostatud maksahaigustega, nagu
              kollatõbi ja healoomulised maksakasvajad, kuid see on harvaesinev.
              Kui maksakahjustus on diagnoositud varakult, on kahjustav mõju väiksem. Sellisel juhul katkestage
              Harmoneti võtmine, kasutage muid rasestumisvastaseid meetodeid ja rääkige oma arstiga.
              Te ei saa kasutada Harmoneti tõenäoliselt nii kaua kuni maksaprobleemid on lõppenud.

              Võtke arstiga ühendust niipea kui võimalik, kui teil on tugev kõhuvalu, naha või silmade kollasus
              (kollatõbi). Sellisel juhul võib vajalik olla Harmoneti võtmine lõpetada.

              Harmonet ja nägemine
              Kui te kasutate kontaktläätsi, võite kogeda ebamugavustunnet või koguni talumatust kui võtate
              Harmoneti. Kui teil tekivad tõsisemad silmaprobleemid, lõpetage Harmoneti võtmine ja
              kontakteeruge arstiga.

              Kõrge vererõhk
              Harmoneti võtmise ajal võite kogeda vererõhu tõusu. Kui teil on kunagi olnud probleeme vererõhuga,
              võib vajalikuks osutuda muu kontratseptsioonimeetodi kasutamine.
              Kui arst on teile välja kirjutanud suukaudsed rasestumisvastased tabletid, siis tuleb vererõhku
              regulaarselt kontrollida ja olulise vererõhu tõusu korral nende tablettide võtmine lõpetada ning
              kasutada alternatiivset kontratseptsioonimeetodit (vt ka lõiku „Ärge võtke Harmoneti kui midagi
              järgnevast kehtib teie kohta“.

              Migreen ja peavalu
              Kui teil tekib migreen või ebatavalist tüüpi peavalud, võib Harmonet teile mitte sobida. Sellisel juhul
              tuleb Harmoneti võtmine lõpetada ja arstilt nõu küsida.

              Immunoloogilised toimed

                                                     4


             Harmonet võib põhjustada angioödeemi (kiirelt tekkiv kudede turse, mis mõningatel juhtudel
              põhjustab hingamis- ja neelamisraskusi ning nõgestõbe). Teil on suurem oht angioödeemi tekkeks, kui
              teil või teie sugulastel on varem sellega probleeme olnud. Küsige arstilt nõu.

              Harmonet ja süsivesikud/lipiidid
              Kui teil on olnud probleeme glükoositaluvuse või diabeediga, peaksite sellest rääkima oma arstile,
              kuna sellisel juhul on vajalik hoolikas jälgimine (vt ka lõiku „Ärge võtke Harmoneti kui midagi
              järgnevast kehtib teie kohta“.
              Muutused vererasvade (lipiidide) tasemes võivad ilmneda väikesel osal naistest, kes võtavad
              suukaudseid rasestumisvastaseid tablette. Rääkige sellest oma arstiga, kes võib mõelda
              mittehormonaalse kontratseptsiooni soovitamise peale.
              Kui te saate ravi kõrge lipiiditaseme vastu, peate käima Harmoneti võtmise ajal regulaarselt arsti
              juures kontrollis.

              Verejooks
              Harmoneti tablettide kasutamise ajal võib esineda läbimurdeverejooksu/määrimist, seda eriti esimese
              kolme kuu jooksul. Kui selline veritsus jääb kestma või tekib uuesti, tuleb arstiga nõu pidada, et
              välistada mittehormonaalsed põhjused nagu rasedus või mõningad haigused. Arst võib määrata mõne
              muu rasestumisvastase vahendi (vt ka lõiku „Menstruatsioonivälised veritsused“.

              Kui teil on eelnevalt esinenud menstruatsiooni vahelejäämist (amenorröa) või ebaregulaarset
              menstruatsiooni (oligomenorröa) võib see Harmoneti võtmise ajal uuesti ilmneda.

              Depressioon
              Kui teil on varem esinenud depressiooni, rääkige sellest oma arstiga, kuna see vajab hoolikat jälgimist.

              Harmoneti võtmise ajal võite tunda meeleolu muutusi, eriti kui teil on varem esinenud depressiooni.
              Kui teil on suurem meeleolu muutus, lõpetage selle ravimi võtmine ja pidage arstiga nõu niipea kui
              võimalik. On võimalik, et suukaudsed rasestumisvastased tabletid teile ei sobi ja te vajate alternatiivset
              kontratseptsioonimeetodit.

              Meditsiiniline läbivaatus
              Enne suukaudsete rasestumisvastaste tablettide määramist teeb arst üldise (teie enda ja sugulaste
              tervise õlevaade) ja füüsilise läbivaatuse. Regulaarselt võetakse analüüs emakakaelast.

              Kolm kuud pärast suukaudse kontratseptiivi võtmise alustamist on vajalik kordusvisiit. Kord aastas
              peab arst tegema samad uuringud, mis esimesel visiidil.

              Lapsed ja menopausijärgsed naised
              Harmonet sobib kasutamiseks ainult reproduktiivses eas naistele. Seda ei tohi kasutada lapsed ega
              menopausijärgses eas naised.

              Kasutamine koos teiste ravimitega
              Rääkige oma arstile või apteekrile, kui võtate või olete hiljuti võtnud mingeid muid ravimeid,
              sealhulgas ilma retseptita ostetuid. Alati lugege ka nende ravimite infolehti, mida võtate, et näha, kas
              neid ravimeid võib tarvitada koos hormonaalsete kontratseptiividega.

              Mõned ravimid, mis võivad vähendada suukaudsete rasestumisvastaste vahendite toimet:
              -  kõhukinnisuse vastased (lahtistid);
              -  mõned epilepsiaravimid;
              -  mõned tuberkuloosiravimid;
              -  mõned HIV/AIDS ravimid;
              -  teatud antibiootikumid ja seentevastased ravimid;
              -  teatud sedatiivsed ravimid (barbituraadid);
              -  teatud põletikuvastased ravimid;
              -  lihtnaistepuna (Hypericum perforatum, taimne ravim);
              -  atorvastatiin (ravim kõrge lipiiditaseme vastu veres);


                                                     5


             -vitamiin C või paratsetamool;
              -  teofülliin (astmaravim);
              -  tsüklosporiin.

              Kui te võtate mõnda nendest ravimitest, võib Harmonet teile mitte sobida või peate ajutiselt kasutama
              täiendavat kontratseptsioonimeetodit. Teie arst, apteeker või hambaarst ütleb, kas see on vajalik ja kui
              kauaks.
              Harmonet võib samuti mõjutada teiste ravimite toimet. Seetõttu on väga oluline, et teavitaksite oma
              arsti, kui võtate suukaudset rasestumisvastast vahendit koos muude ravimitega.

              Ravimi nimega troleandomütsiin võtmine koos suukaudse rasestumisvastase vahendiga suurendab
              sapiprobleemide riski maksas (sapinõristuse vähenemine).

              Ravimi nimega flunarisiin võtmine koos suukaudse rasestumisvastase vahendiga võib mõnikord
              põhjustada rinnapiima teket (galaktorröa) naistel, kes ei ole hiljuti sünnitanud.
              Troleandomütsiin võib suurendada kolestaasi (sapipaisu) riski samaaegsel manustamisel koos
              suukaudsete kontratseptiividega.

              Harmoneti kasutamine koos toidu ja joogiga

              Toidu ja joogi kohta Harmoneti võtmise ajal ei ole erijuhiseid.

              Rasedus ja imetamine

              Enne ükskõik millise ravimi kasutamist pidage nõu oma arstiga.

              Ärge kasutage Harmoneti kui olete rase. Kui te arvate, et võite olla rase, tehke rasedustest enne, kui
              lõpetate Harmoneti võtmise. Ei ole otsest tõestust, et Harmonet kahjustaks arenevat loodet, kui
              rasestumine erandlikult toimub, kuid kui rasedus on leidnud kinnitust, tuleb Harmoneti võtmine
              lõpetada.

              Kui toidate rinnaga, võib teie arst soovitada Harmoneti mitte võtta. Pidage arstiga nõu alternatiivse
              kontratseptsiooni osas nõu. Rinnaga toitmine ei hoia ära rasedust.

              Oluline teave mõningate Harmoneti koostisainete suhtes

              Harmonet sisaldab laktoosi ja sahharoosi. Kui teie arst on teile öelnud, et teil esineb talumatus mõnede
              suhkrute suhtes, võtke oma arstiga ühendust enne Harmoneti kasutamist.


              3.  KUIDAS HARMONETI KASUTADA

              3.1 Kuidas Harmoneti võtta

              Võtke Harmoneti alati vastavalt arsti juhistele. Kui te pole milleski kindel, pidage arstiga nõu.

              Võtke 21 päeva jooksul iga päev Harmoneti.
              Harmoneti pakendis on 21 tabletti, igaühe juures on märgitud vastav nädalapäev
                 •  Võtke tablett iga päev samal ajal
                 •  Alustage võtmist tabletist, mille juures on õigele päevale vastav märge
                 •  Jälgige pakendil olevaid nooli. Võtke iga päev üks tablett, kuni kõik 21 tabletti on võetud.
                 •  Neelake tablett tervelt alla, vajadusel veega. Ärge närige tabletti.

              Seejärel on seitse tabletivaba päeva.
              Kui olete blistrilt kõik 21 tabletti ära võtnud, järgneb seitse tabletivaba päeva. Kui võtate viimase
              tableti pakist reedel, tuleb järgmise paki esimene tablett võtta järgmise nädala laupäeval.


                                                     6


             Mõned päevad pärast viimase tableti võtmist algab menstruatsioonitaoline vereeritus. See ei pruugi
              lõppeda enne järgmisest pakist tablettide võtmise alustamist.

              Nende seitsme tabletivaba päeva jooksul ei ole vaja täiendavat kontratseptsiooni kasutada, kui olete
              tablette võtnud täpselt ja alustate järgmise pakendiga õigeaegselt.

              Alustage järgmise pakendiga
              Alustage järgmise Harmoneti pakendiga kui seitse tabletivaba päeva on möödunud, isegi kui veritsus
              veel kestab. Alustage uue pakendiga alati õigeaegselt.

              3.2   Kuidas alustada Harmoneti võtmist

              Uus kasutaja või alustamine uuesti pärast vahet
              Harmoneti esimene tablett tuleb võtta menstruatsiooni esimesel päeval. See annab kaitse raseduse
              vastu juba alates esimesest tabletist.

              Võib alustada ka 2...7. päeval (näiteks alustamine pühapäeval). Sellisel juhul peate kasutama lisaks
              mõnda muud rasestumisvastast vahendit nagu kondoom niikaua kuni esimesed seitse tabletti on
              korrektselt võetud.

              Alustamine Harmonetiga pärast muude kontratseptiivide kasutamist
                 -  kui võtate praegu 21-päevase kasutusskeemiga tablette: alustage Harmonetiga järgmisel
                     päeval pärast eelmise pakendi lõpetamist. Teil on rasedusvastane kaitse alates esimesest
                     tabletist. Verejooksu ei teki enne, kui Harmoneti esimene pakend on otsas.
                 -  kui võtate praegu 28-päevase kasutusskeemiga tablette: alustage Harmonetiga järgmisel
                     päeval pärast eelmise pakendi viimase aktiivse tableti võtmist. Teil on rasedusvastane kaitse
                     alates esimesest tabletist. Verejooksu ei teki enne, kui Harmoneti esimene pakend on otsas.
                 -  kui kasutate praegu ainult progestiini sisaldavat meetodit: (minipill, implantaat,
                     emakasisene vahend, süst)
                        -  pill: te võite lõpetada ainult progestiini sisaldavate tablettide võtmise vabalt valitud
                            päeval ja juba järgmisel päeval alustada Harmoneti tablettide võtmist.
                        -  implantaat või emakasisene vahend: alustage Harmoneti võtmist samal päeval kui
                            implantaat või emakasisene vahend eemaldatakse
                        -  süst: Harmoneti tuleb võtma hakata päeval, millal oleks pidanud tehtama järgmine
                            süst
                     Täiendav kontratseptsioon (nt kondoom) on vajalik niikaua, kui esimesed seitse tabletti on
                     korrektselt võetud.

              Alustamine pärast raseduse katkemist või aborti
              Kui teil oli raseduse katkemine või abort raseduse esimese kolme kuu jooksul, võib arst soovitada teil
              Harmoneti võtmist alustada kohe. Sellisel juhul on teil rasedusevastane kaitse alates esimesest
              tabletist.

              Kui teil oli raseduse katkemine või abort pärast kolmandat raseduskuud, võite Harmoneti võtma
              hakata 28 päeva pärast. Täiendav kontratseptsioon (nt kondoom) on vajalik niikaua, kui esimesed
              seitse Harmoneti tabletti on korrektselt võetud. Kui kaitsmata vahekord siiski toimus, tuleb rasedus
              välistada või suukaudse kontratseptsiooniga mitte alustada enne, kui on alanud esimene raseduse
              katkemise või abordi järgne menstruatsioon.

              Kontratseptsioon pärast sünnitust
              Võite alustada Harmoneti võtmist 28 päeva pärast, kui te ei toida rinnaga ja teil oli vaginaalne
              tüsistusteta sünnitus ja te olete täielikult liikuv. Täiendav kontratseptsioon (nt kondoom) on vajalik
              niikaua, kui esimesed seitse Harmoneti tabletti on korrektselt võetud. Kui kaitsmata vahekord siiski
              toimus, tuleb rasedus välistada või suukaudse kontratseptsiooniga mitte alustada enne, kui on alanud
              esimene sünnitusjärgne menstruatsioon.

              Teie arst annab teile edasist nõu kontratseptsiooni osas.


                                                     7
