

                             PAKENDI INFOLEHT: INFORMATSIOON KASUTAJALE

                                      BROMHEXINE – GRINDEKS,  4 mg / 5 ml siirup
                                                 Broomheksiinvesinikkloriid

              Lugege infolehte hoolikalt, sest siin on teile vajalikku teavet.
              Ehkki  seda  ravimit  on  võimalik  osta  ilma  retseptita,  peate  parima  ravitulemuse  saamiseks  kasutama
              Bromhexine-Grindeks  siirupit täpselt juhistele vastavalt.
              -    Hoidke infoleht alles, et seda vajadusel uuesti lugeda.
              -    Lisainformatsiooni saamiseks pidage nõu apteekriga.
              -   Kui haigussümptomid süvenevad ega leevendu, peate pöörduma arsti poole.
              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1. Mis ravim on Bromhexine-Grindeks  ja milleks seda kasutatakse
              2. Mida on vaja teada enne Bromhexine-Grindeks kasutamist
              3. Kuidas Bromhexine-Grindeks’it kasutada
              4. Võimalikud kõrvaltoimed
              5. Kuidas Bromhexine-Grindeks’it säilitada
              6. Lisainfo


              1.  MIS RAVIM ON BROMHEXINE – GRINDEKS JA MILLEKS SEDA KASUTATAKSE

              Bromhexine-Grindeks on rögalahtisti, mis veeldab röga ja kergendab selle väljaköhimist.


              2. MIDA ON VAJA TEADA ENNE BROMHEXINE – GRINDEKS KASUTAMIST

              Ärge kasutage Bromhexine-Grindeks’it
                 -  kui te olete allergiline (ülitundlik) broomheksiini või teiste ravimi koostisosade suhtes.
                 -  kui teil on ülitundlikkus metüül-p-hüdroksübensoaadi või sorbitooli suhtes.
                 - koos köharefleksi pärssivate köharavimitega (nt.kodeiin), eriti enne  magamaheitmist.
                    Selline kombinatsioon takistab röga väljaköhimist.
                 -  kui teil on mao- või kaksteistsõrmikuhaavand.

              Eriline ettevaatus on vajalik ravimiga Bromhexine-Grindeks
                 -  ravimit tuleb manustada ettevaatlikult nõrgestatud organismiga haigetele, samuti haigetele, kel esineb
                     bronhiaalastma ja bronhivalendiku mehhaanilise kitsenemisega patsientidele (raskendatud sekreedi
                     väljutamine bronhidest).
                 -  broomheksiin  ärritab  seedetrakti  limaskesta,  mistõttu  tuleb  ravimit  manustada  ettevaatlikkusega
                     patsientidele, kellel esineb anamneesis mao- või kaksteistsõrmikuhaavand.
                 -  raske maksa-ja neerupuudulikkusega patsientidel on broomheksiini ja tema metaboliitide eritamine
                     organismist raskendatud.
              Informeerige arsti enne ravimi kasutamist, kui teil on mõni eelnimetatud haigusseisunditest.

              Kasutamine koos teiste ravimitega
              Palun informeerige oma arsti või apteekrit, kui te kasutate või olete hiljuti kasutanud mingeid muid ravimeid,
              kaasa arvatud ilma retseptita ostetud ravimeid.
              Bromhexine-Grindeks  soodustab  antibiootikumide  (erütromütsiin,  tsefaleksiin)  imendumist  kopsukoesse
              nende samaaegsel tarvitamisel.


             Bromhexine-Grindeks’it  võib  kasutada  koos  bronhilõõgastite  ja  südamepreparaatidega.  Samaaegne
              kasutamine mitmesuguste  põletikuvastasteja antireumaatilisteravimitega (näiteks salitsülaatide,
              fenüülbutasooni ja oksüfenüülbutasooniga) võib suurendada mao limaskesta ärritavat toimet..
              Siirupi koostisesse kuuluv piiritus võib muuta teiste ravimainete toimet.

              Rasedus ja imetamine
              Enne ravimi kasutamist pidage nõu arsti või apteekriga.
              Kliinilisi uuringuid rasedatega ei ole teostatud, mistõttu ravim on raseduse ajal vastunäidustatud.
              Broomheksiin eritub väikestes kogustes rinnapiima, mistõttu tuleb rinnaga toitmine ravimi kasutamise ajaks
              lõpetada.

              Autojuhtimine ja masinatega töötamine
              Bromhexine-Grindeks ei mõjuta võimet juhtida transpordivahendeid või käsitseda mehhanisme.

              Oluline teave mõningate Bromhexine-Grindeks koostisainete suhtes
              5  ml  siirupit  sisaldab  0,625  ml  96%  etanooli.  Seda  tuleb  arvestada  maksafunktsiooni  häiretega  ja
              kesknärvisüsteemi haigustega (nt. epilepsia) patsientide puhul, samuti alkoholismi korral.
              Kui arst on teile öelnud, et te ei talu teatud suhkruid, võtke enne selle ravimi kasutamist ühendust arstiga.
              Metüül-p-hüdroksübensoaat: võib tekitada allergilisi reaktsioone (ka hilistüüpi).


              3.  KUIDAS BROMHEXINE-GRINDEKS’IT KASUTADA

              Kui te vajate lisainformatsiooni või nõuannet, võtke ühendust oma arsti või apteekriga.
              Ravimit võetakse sisse 3 korda päevas söögikordadest sõltumatult.
              1 mõõtlusikatäis (vastab ühele teelusikatäiele) ehk 5 ml siirupit sisaldab 4 mg broomheksiinvesinikkloriidi.

              Siirupi ühekordne annus vastavalt lapse vanusele:

              Patsiendi vanus                              Ühekordne annus (mõõtlusikatäites)
              Lapsed
              1...2-aastased                               ½
              2...6-aastased                               ½...1
              6...14-aastased                              1...2
              Noorukid alates 14. eluaastast ja täiskasvanud2...3

              Ravitoime avaldub tavaliselt 2...5. manustamispäeval. Ravikuur kestab mitu päeva, krooniliste haiguste korral
              paar nädalat.
              Kui teile tundub, et ravimi toime on liiga tugev või liiga nõrk, rääkige sellest arstile või apteekrile.

              Kui te kasutate Bromhexine-Grindeks’it rohkem kui ette nähtud
              Siiani pole broomheksiini üleannustamise juhtumeid kirjeldatud. Üleannustamise kahtluse korral pöörduge
              kohe arsti poole.

              Kui te unustate Bromhexine-Grindeks’it võtta:
              Ärge võtke kahekordset annust, kui ravim jäi eelmisel korral võtmata.

              4.  VÕIMALIKUD KÕRVALTOIMED

              Nagu kõik ravimid, võib ka Bromhexine-Grindeks põhjustada kõrvaltoimeid, kuigi kõigil neid ei teki.
              Tavaliselt talutakse Bromhexine-Grindeks’it hästi.
              Harva  võivad tekkida  seedetraktihäired(isupuudus,iiveldus, valu  ja ebamugavustunne
              kõhupiirkonnas), on täheldatud lühiajalist aminotransferaaside tõusu seerumis.
              Võimalikud on ka teised kõrvaltoimed nagu peavalu, pearinglus, higistamine. Kõrvaltoimed kaovad
              tavaliselt ravimi ärajätmisel.


             Harva võivad tekkida ülitundlikkusreaktsioonid (naha- ja limaskestade lööve, näoturse, õhupuudus,
              palavik, väga harva anafülaktiline šokk). Allergiasümptomite avaldumisel tuleb ravi katkestada.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.


              5.  KUIDAS BROMHEXINE – GRINDEKS’IT SÄILITADA

              Hoida temperatuuril kuni 25°C.
              Hoida laste eest varjatud ja kättesaamatus kohas.
              Pärast pakendil märgitud kõlblikkusaja lõppu mitte kasutada.

              Ravimeid  ei  tohi  ära  visata  kanalisatsiooni  kaudu  ega  koos  majapidamisprügiga.  Küsige  oma
              apteekrilt,  kuidas  hävitatakse  ravimeid,  mida  enam  ei  vajata.  Need  meetmed  aitavad  kaitsta
              keskkonda.


              6.  LISAINFO

              Mida Bromhexine-Grindeks sisaldab
              -     Toimeaine on broomheksiinvesinikkloriid (INN. Bromhexini hydrochloridum).
              5 ml siirupit sisaldab 4 mg broomheksiinvesinikkloriidi, 5 mg metüül-p-hüdroksübensoaati,2 g sorbitooli,
              0,625 ml 96% etanooli.
              1 ml siirupit sisaldab 0,8 mg broomheksiinvesinikkloriidi.
              -     Abiained on levomentool, aniisiõli, ristiköömneõli, piparmündiõli, puhastatud vesi.


              Kuidas Bromhexine-Grindeks välja näeb ja pakendi sisu

              Selge värvusetu või nõrga tooniga iseloomuliku lõhnaga vedelik
              100 ml siirupit klaaspudelis. Pudel koos patsiendi infolehega on pakitud kartongkarpi. Igas pakendis
              on mõõtlusikas.


              Müügiloa hoidja ja tootja
              AS GRINDEKS. Krustpils 53, Riga, LV-1057, Läti.
              Tel.: +371 67083205
              Faks: +371 67083505
              e-mail: grindeks@grindeks.lv

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:
              AS GRINDEKS Eesti filiaal
              Tondi 33, 11316 Tallinn.
              Tel.: 6120224,
              Faks: 6120331

              Infoleht on viimati kooskõlastatud septembris 2009
