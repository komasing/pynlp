

                             PAKENDI INFOLEHT: INFORMATSIOON KASUTAJALE

                                Nalgesin forte, 550 mg õhukese polümeerikatega tabletid
                                                Naprokseennaatrium

           Enne ravimi kasutamist lugege hoolikalt infolehte.
           -    Hoidke infoleht alles, et seda vajadusel uuesti lugeda.
           -    Kui teil on lisaküsimusi, pidage nõu oma arsti või apteekriga.
           -    Ravim on välja kirjutatud teile. Ärge andke seda kellelegi teisele. Ravim võib olla neile kahjulik, isegi
                 kui haigussümptomid on sarnased.
           -    Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
                 selles infolehes ei ole nimetatud, palun rääkige sellest oma arstile või apteekrile.

           Infolehes antakse ülevaade:
           1.   Mis ravim on Nalgesin forte ja milleks seda kasutatakse
           2.   Mida on vaja teada enne Nalgesin forte kasutamist
           3.   Kuidas Nalgesin forte´t kasutada
           4.   Võimalikud kõrvaltoimed
           5    Kuidas Nalgesin forte´t säilitada
           6.   Lisainfo


           1.   MIS RAVIM ON NALGESIN FORTE JA MILLEKS SEDA KASUTATAKSE

           Nalgesin forte sisaldab toimeainena 550 mg naprokseennaatriumi, mis vastab 502 mg naprokseenile.
           Nalgesin forte´l on põletikuvastane, valuvaigistav ning palavikku alandav toime. Ta kuulub mittesteroidsete
           põletikuvastaste ravimite (MSPVA) rühma. Nalgesin forte tabletid lahustuvad maomahlas hästi, seetõttu
           imendub naprokseen seedetraktist kiiresti – valuvaigistav toime algab 30...60 minuti jooksul pärast tableti
           manustamist.

           Nalgesin forte on näidustatud valu ja reumaatiliste haigustega kaasuvate kaebuste leevendamiseks.


           2.   MIDA ON VAJA TEADA ENNE NALGESIN FORTE KASUTAMIST

           Teavitage oma arsti kõigist kroonilistest haigustest ja ainevahetushäiretest, mis teil esinevad ning ka sellest,
           kui teil esineb ülitundlikkust või te kasutate teisi ravimeid.

           Ärge kasutage Nalgesin forte´t:
               • kui te olete ülitundlik (allergiline) naprokseeni või ravimi mõne teise koostisosa suhtes;
               • kui teil on allergia atsetüülsalitsüülhappe või teiste mittesteroidsete põletikuvastaste ravimite suhtes
                  avaldunud astmahoo, nõgestõve või nohuna;
               • kui teil on mao- või kaksteistsõrmiksoole haavand või soolepõletik;
               • kui teil on praegu või on esinenud varem verejooksu seedetraktist;
               • kui teil on seoses selle rühma ravimite varasema kasutamisega esinenud seedetrakti mulgustust;
               • kui teil on varem korduvalt esinenud seedetrakti haavandeid ja /või verejookse (vähemalt kahel
                  korral);
               • kui teil on raske südamepuudulikkus;
               • alla 13 kg kehakaaluga lastel.

           Eriline ettevaatus on vajalik ravimiga Nalgesin forte

           Informeerige oma arsti, kui:
               • teil esineb seedetrakti kaebusi või soolepõletikku,


              •teil on astma, heinapalavik või muu allergia, kuna see ravim võib põhjustada hingamistakistust
                  (bronhospasmi),
               • teil  on  mõne  teise  valude  leevendamiseks  või  kõrgenenud  kehatemperatuuri  alandamiseks
                  kasutatava  ravimi  tagajärjel  tekkinud  nõgestõbi,  näoturse,  astmahoog  või  isegi  anafülaktiline
                  (allergiline) šokk,
               • teil esineb verehüübehäireid või Te kasutate verehüübivust vähendavaid ravimeid (antikoagulante,
                  näiteks  hepariini,  varfariini).  Nalgesin  forte  võib  vere  hüübimisvõimet  veelgi  vähendada  ning
                  pikendada hüübivusaega, näiteks sisselõigete korral,
               • teil esineb probleeme südamega. Selle ravimi kasutamise ajal võib mõnikord tekkida jalgade ja käte
                  turseid, mida esineb sagedamini südamehaigustega patsientidel,
               • teil esineb probleeme neerudega. Arst võib uurida Teie neerude funktsiooni ja vajadusel kohandada
                  Nalgesin forte annust,
               • teil esineb probleeme maksaga.
               • teil on vajalik teha analüüse maksa või neerupealiste funktsiooni uurimiseks. Nalgesin forte võib
                  mõjutada nimetatud analüüside tulemusi,
               • te kasutate teisi ravimeid, isegi juhul, kui tegemist on käsimüügiravimitega.

           Võimalik  on  surmaga  lõppeda  võiva  seedetrakti  verejooksu,  haavandumise  või  perforatsiooni
           (mulgustumise)  teke. Kõrgeim risk nende  kõrvaltoimete  tekkeks on patsientidel, kellel on varem neid
           seisundeid esinenud ning eakatel. Nendel patsientidel peab ravi alustama võimalusel väikseima annusega.
           Kui naprokseen-ravi ajal tekib seedetrakti verejooks või haavand, katkestage otsekohe ravi ja võtke ühendust
           oma arstiga. Teavitage arsti alati mistahes ebatavalisest seedetrakti sümptomist, eriti kui see ilmneb ravi
           alguses.

           MSPVA-sid  peavad  ettevaatusega  ja  arsti  järelevalve  all  kasutama  eelnevalt  seedetrakti  haigusi
           (haavandiline koliit e jämesoolepõletik, Crohni tõbi) põdenud patsiendid.

           Ettevaatus on vajalik, kui te kasutate samaaegselt seedetrakti haavandi ja verejooksu riski suurendavaid
           ravimeid nagu suukaudsed kortikosteroidid, vere hüübimist vähendavad ravimid (antikoagulandid, nt
           varfariin), selektiivsed serotoniini tagasihaarde inhibiitorid (teatud antidepressandid) või trombotsüütide
           agregatsiooni inhibiitorid nagu atsetüülsalitsüülhape.

           MSPVA-de kasutamisel on väga harva tekkinud tõsised nahakahjustused, millest mõned võivad lõppeda
           surmaga (sh eksfoliatiivne dermatiit, Stevens-Johnsoni sündroom, toksiline epidermaalne nekrolüüs).
           Suurim risk nahareaktsioonide tekkeks on ravi alguses (eriti ravi esimesel kuul). Katkestage Nalgesin forte
           manustamine otsekohe ja pöörduge arsti poole, kui ilmneb nahalööve, limaskesta kahjustus või mõni muu
           ülitundlikkuse sümptom.

           Ravimid nagu Nalgesin forte võivad olla seotud südamelihaseinfarkti või insuldi kõrgenenud riskiga.
           Igasugune risk on tõenäolisem suurte annuste võtmisel ja pika-ajalisel kasutamisel. Ärge ületage ravimi
           soovitatavat annust või ravi kestvust.

           Kui teil on probleeme südamega, kui teil on olnud hiljuti insult või kui te arvate, et teil esineb risk selliste
           seisundite tekkimiseks (näiteks kui teil on kõrge vererõhk, suhkurtõbi, kõrge kolesteroolisisaldus veres või
           kui te suitsetate), siis peate enne naprokseeni võtmist arutama seda oma raviarsti või apteekriga.

           Nalgesin forte võib raskendada rasestumist. Informeerige oma arsti sellest, kui te planeerite rasedust või teil
           on probleeme rasestumisega.

           Hoiduge naprokseeni kasutamisest suurte värskete haavade olemasolul ja 48 tunni jooksul enne ulatuslikku
           kirurgilist operatsiooni.

           Alla 16-aastastele lastele võib naprokseeni manustada ainult arsti ettekirjutusel juveniilse artriidi (lapseea
           liigesepõletik) raviks.


           Nagu ka teisi ravimeid, tuleb Nalgesin forte´t eakatel kasutada võimalikult väikeses toimivas annuses.

           Nalgesin forte 550 mg tabletid sisaldavad umbes 50 mg naatriumi. Peate seda arvestama, kui Te olete
           piiratud soolasisaldusega dieedil.

           Katkestage Nalgesin forte tablettide kasutamine ja konsulteerige arstiga, kui:
               • teil tekivad uued või ootamatud sümptomid,
               • haigussümptomid püsivad või isegi süvenevad,
               • teil on raskusi neelamisel,
               • tekivad kõrvetised või valu maos.

           See ravim on määratud personaalselt teile ning seda ei tohi anda teistele. Ka juhul, kui nende sümptomid on
           sarnased teie omadega, võib see ravim neile kahjulikuks osutuda.

           Rasedus ja imetamine
           Informeerige arsti kui te olete rase, planeerite rasestuda või toidate last rinnaga.
           Enne mistahes ravimi kasutamist raseduse ja rinnaga toitmise ajal küsige nõu arstilt või apteekrilt.
           Nalgesin forte ei ole soovitatav raseduse viimasel kolmandikul.
           Nalgesin forte ei ole soovitatav ka rinnaga toitvatele emadele.

           Autojuhtimine ja masinatega töötamine
           Kuna Nalgesin forte võib põhjustada unisust, peapööritust, unetust, siis tuleks teil Nalgesin forte kasutamise
           ajal tähelepanu nõudvatesse tegevustesse suhtuda ettevaatlikkusega.

           Kasutamine koos teiste ravimitega
           Palun  informeerige  oma  arsti  või  apteekrit,  kui  te kasutate või  olete hiljuti  kasutanud  mingeid muid
           ravimeid, kaasa arvatud ilma retseptita ostetud ravimeid.

           Eriti  oluline on see  juhul,  kui Te kasutate  naprokseeni samaaegselt koos  atsetüülsalitsüülhappe, teiste
           mittesteroidsete põletikuvastaste ravimitega, kuna sel juhul suureneb kõrvaltoimete tekkeoht.

           Samaaegne  kasutamine  koos  kortikosteroididega  suurendab  riski  seedetrakti  verejooksu  või  haavandi
           tekkeks.

           Kasutamine  koos  verehüüvete  teket  takistavate  ravimitega  e  antikoagulantidega,  näiteks  varfariiniga:
           MSPVA-d võivad tugevdada nende toimet.

           Kasutamine  koos  trombotsüütide  agregatsiooni  inhibiitoritega  (trombivastased  ravimid)  ja  selektiivsete
           serotoniini tagasihaarde inhibiitoritega (SSRI-d - teatud  depressiooniravimid) suurenda  riski seedetrakti
           verejooksu tekkeks.

           Lisaks võib Nalgesin forte´l olla koostoimeid järgmiste ravimitega:
               • mõningad epilepsiaravimid (hüdantoiini derivaadid),
               • mõningad suhkurtõve ravimid (sulfonüüluurea rea preparaadid),
               • mõningad  südamepuudulikkuse  korral  kasutatavad  ravimid  (digoksiin,  furosemiid  ja  teised
                  diureetikumid),
               • mõningad vererõhuravimid (propranolool ja teised β-adrenoblokaatorid, angiotensiini konverteeriva
                  ensüümi inhibiitorid),
               • podagra raviks kasutatavad preparaadid (probenetsiid),
               • teised mittesteroidsed põletikuvastased ravimid,
               • reumatoloogias kasutatavad ravimid (nt metotreksaat ja tsüklosporiin),
               • liitium (psühhiaatrias kasutatav ravim).


           Toit ja joogid: Nalgesin forte ja alkoholi samaaegsel tarvitamisel võib suureneda maoverejooksu oht.


           3.    KUIDAS NALGESIN FORTE´t KASUTADA

           Kasutage Nalgesin forte´t alati täpselt nii, nagu arst on teile rääkinud. Kui te ei ole milleski kindel, pidage
           nõu oma arsti või apteekriga.

           Te ei tohi ilma arstiga konsulteerimata ravimi annuseid muuta ega ravi katkestada.
           Ravi kestuse määrab samuti arst.

           Ligikaudne annustamisskeem on järgmine:

           Täiskasvanud
           Valu: tavaline annus on 550...1100 mg (1...2 tabletti) ööpäevas. Algannusena manustatakse 550 mg (1
           tablett), seejärel manustatakse iga 6...8 tunni möödumisel 275 mg (1/2 tabletti).
           Nalgesin forte 550 mg tablette manustatakse 12-tunnise intervalliga, hommikuti ja õhtuti.
           Nendel patsientidel, kes taluvad väiksemaid annuseid hästi ning kellel ei ole esinenud seedetrakti haigusi,
           võib äärmiselt tugevate valude korral suurendada ravimi ööpäevast annust 1650 mg-ni (3 tabletini), kuid
           sellist skeemi ei tohi rakendada kauem kui 2 nädala vältel.
           Migreeni profülaktika: soovitatav annus on 550 mg (1 tablett) kaks korda ööpäevas. Kui 4...6 nädala jooksul
           migreenihoogude sagedus, intensiivsus ega kestus ei vähene, tuleb ravimi kasutamine lõpetada. Migreeni
           esmaste  sümptomite  ilmnemisel  manustatakse  825  mg  naprokseennaatriumi  ning  vajadusel  30  minuti
           möödumisel ka teine, 275...550 mg annus.
           Valulik menstruatsioon: soovitatav algannus on 550 mg (1 tablett), seejärel manustatakse iga 6...8 tunni järel
           275 mg (1/2 tabletti).
           Äge podagrahoog: algannuseks on 825 mg, seejärel 8-tunniste intervallidega 275 mg kuni hoo vaibumiseni.
           Reumaatiline liigesepõletik,liigesekulumisega  seotud  vaevused  (osteoartroos)ja  jäigastav
           lülisambapõletik: algannuseks on tavaliselt 550...1100 mg (1…2 tabletti) ööpäevas, mis jagatakse kaheks
           annuseks  –  hommikuseks  ja  õhtuseks.  Tugevate  öövalude,  raske  hommikuse  jäikuse  või  mõlema
           sümptomiga  patsientidel,  suurtes  annustes  teisi  mittesteroidseid  põletikuvastaseid  ravimeid  kasutanud
           patsientidel, kes lähevad üle ravile naprokseennaatriumiga ning osteoartroosiga patsientidel, kellel juhtivaks
           on  valusündroom,  on  soovitavaks  algannuseks  825...1650  mg  ööpäevas.  Ööpäevane  säilitusannus  on
           tavaliselt vahemikus 550...1100 mg, mis manustatakse üldiselt kaheks annuseks jagatult. Hommikune ja
           õhtune  annus  ei  pruugi  olla  ühesuurused.  Annuseid  võib  kohandada  vastavalt  enim  väljendunud
           sümptomitele –  öiste valude ja/või hommikuse jäikuse esinemisele. Mõnedel patsientidel piisab ravimi
           manustamisest üks kord ööpäevas, kas hommikul või õhtul.

           Lapsed kehakaaluga üle 13 kg
           Alla 16-aastastele lastele võib  naprokseeni  manustada  ainult  juveniilse artriidi (liigesepõletik  lapseeas)
           raviks annuses 10 mg/kg päevas jagatuna 2 annuseks iga 12 tunni järel.

           Neelake Nalgesin forte tabletid alla koos klaasitäie veega.
           Kui Te arvate, et ravimi toime on liiga tugev või liiga nõrk, konsulteerige oma arsti või apteekriga.

           Kui te kasutate Nalgesin forte tablette rohkem kui ette nähtud
           Kui Te olete võtnud liiga suure annuse, konsulteerige viivitamatult oma arsti või apteekriga.
           Ülemäärase  annuse  manustamisel  võivad  tekkida  valu  ülakõhus,  iiveldus,  oksendamine,  kõrvetised,
           kõhulahtisus või kõhukinnisus ning raskematel juhtudel ka seedetrakti verejooks ning teised tüsistused.

           Kui te unustate Nalgesin forte´t kasutada
           Ärge võtke kahekordset annust, kui tablett jäi eelmisel korral võtmata.


           4.    VÕIMALIKUD KÕRVALTOIMED


           Nagu kõik ravimid võib ka Nalgesin forte põhjustada kõrvaltoimeid, kuigi kõigil neid ei teki.

           Sagedamini  esineb  kõrvaltoimeid  seoses  suurte  annuste  kasutamisega.  Esineda  võivad:  kõhuvalu,
           oksendamine,  iiveldus, kõhulahtisus,  kõhupuhitus, kõhukinnisus, düspepsia, pearinglus,  tasakaaluhäired,
           peavalu, väsimus, unisus või unetus, käte ja jalgade tursed ning kumin kõrvus. Ravi katkestamine ei ole
           nende kõrvaltoimete tõttu tavaliselt vajalik.
           Harva  esinevateks  kõrvaltoimeteks  on:  mao  limaskesta  põletik  (erosiivne  gastriit),  peptiline  mao-  või
           kaksteistsõrmiksoole haavand, seedetrakti verejooks, mao mulgustus, ülitundlikkusreaktsioonid (nahalööve,
           sügelus,  hingamistakistus  (bronhospasm),  nina  limaskesta põletik  (vesine  nohu), pea ja kaelapiirkonna
           tursed (angioödeem), anafülaktilised või valgusülitundlikkusreaktsioonid).
           Väga harva tekkivateks kõrvaltoimeteks on: maksa transaminaaside aktiivsuse tõus (teatud maksaensüümid,
           mis ilmuvad verre maksakahjustuse korral), valgete vererakkude arvu langus (leukopeenia), trombotsüütide
           arvu  langus  (trombotsütopeenia),  eosinofiilide  arvu  tõus  (eosinofiilia),  neerupõletik  (glomerulaarne  või
           interstitsiaalnenefriit),vereesinemine  uriinis(hematuuria),neerufunktsioonihäire või  isegi
           neerupuudulikkus – tavaliselt neerukahjustusega patsientidel.

           Ravimid nagu Nalgesin forte võivad olla seotud südamelihaseinfarkti või insuldi kõrgenenud riskiga.

           Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida selles
           infolehes ei ole nimetatud, palun rääkige sellest oma arstile või apteekrile.


           5.    KUIDAS NALGESIN S´i SÄILITADA

           Hoida temperatuuril kuni 25°C.

           Hoida laste eest varjatud ja kättesaamatus kohas

           Mitte kasutada pärast pakendil märgitud kõlblikkusaja lõppu, mis on märgitud karbil.

           Ravimeid ei tohi ära visata kanalisatsiooni kaudu ega koos majapidamisprügiga. Küsige oma apteekrilt,
           kuidas hävitatakse ravimeid, mida enam ei vajata. Need meetmed aitavad kaitsta keskkonda.


           6.    LISAINFO

           Mida Nalgesin forte sisaldab:

           Toimeaine on naprokseennaatrium. Üks tablett sisaldab 550 mg naprokseennaatriumi, mis vastab 502 mg
           naprokseenile.
           Abiained  on:   povidoon,  mikrokristalne  tselluloos,talk,  magneesiumstearaat, makrogool,
           hüdroksüpropüülmetüültselluloos, titaandioksiid (E171), indigotiin (E132).

           Kuidas Nalgesin forte välja näeb ja pakendi sisu:

           10 õhukese polümeerikattega tabletti blisterpakendis ja karbis.

           Müügiloa hoidja ja tootja

           Krka, d.d., Novo mesto, Sloveenia


           Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:

           Krka, d.d., Novo Mesto Eesti filiaal
           Pärnu mnt 141
           11314 Tallinn
           Tel. +372 6671658

           Infoleht on viimati kooskõlastatud novembris 2010.
