

                             PAKENDI INFOLEHT: INFORMATSIOON KASUTAJALE
                                              Disperin, 500 mg tabletid
                                                Atsetüülsalitsüülhape


              Lugege infolehte hoolikalt, sest siin on teile vajalikku teavet.
              • Ehkki seda ravimit on võimalik osta ilma retseptita, peate parima ravitulemuse saamiseks
              kasutama Disperin`i täpselt juhistele vastavalt.
              • Hoidke infoleht alles, et seda vajadusel uuesti lugeda.
              • Lisainformatsiooni saamiseks pidage nõu oma apteekriga.
              • Kui haigussümptomid süvenevad ega leevendu, peate oma arstiga ühendust võtma.
              • Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
              mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1. Mis ravim on Disperin ja milleks seda kasutatakse
              2. Mida on vaja teada enne Disperin`i kasutamist
              3. Kuidas Disperin`i kasutada
              4. Võimalikud kõrvaltoimed
              5. Kuidas Disperin`i säilitada
              6. Lisainfo


              1.  MIS RAVIM ON DISPERIN JA MILLEKS SEDA KASUTATAKSE

              Disperin`is sisalduv atsetüülsalitsüülhape alandab palavikku ja leevendab valu ning põletikku.

              Disperin`i kasutatakse erinevatest põhjustest tulenevate valude ning palaviku- ja reumaatiliste haiguste
              raviks (nt. peavalu, hambavalu, menstruatsioonivalud, lihase- ja liigesevalud, külmetushaigused).


              2.  MIDA ON VAJA TEADA ENNE DISPERIN`I KASUTAMIST

              Ärge kasutage Disperin`i
              •    kui te olete ülitundlik atsetüülsalitsüülhappe või Disperin’i mõne koostisosa suhtes
              •    kui teil on seedetrakti värske haavand
              •    kui teil on kalduvus verejooksudele (nt. veritsustõbi või vereliistakute vähesus)
              •    kui teil on raske neerupuudulikkus
              •    kui te põete astmat ja sümptomid süvenevad valuvaigistite kasutamisel
              •    kui teil on salitsülaatide või sarnase toimega mittesteroidsete põletikuvastaste ravimite
                    poolt esilekutsutud astmakui teile on määratud raviks metotreksaati 15 mg nädalas või
                    rohkem;
              •    kui teil on raseduse viimane kolmandik.

              Eriline ettevaatus on vajalik ravimiga Disperin
              Konsulteerige oma arstiga enne ravi kasutamist
              •    kui olete alla 18-aastane laps või nooruk. Palavikuga kulgevat viirusinfektsioonide korral võivad
                    atsetüülsalitsüülhappe preparaadid suurendada Reye sündroomi tekke riski. Selle nähtude hulka
                    kuuluvad muuhulgas teadvushäired, maksafunktsiooni häired ja kauakestev oksendamine.
              •    kui teil on või on varasemalt olnud seedetrakti haavand


             • kui teil on astma, nõgestõbi (urtikaaria) või ninapolüübid
              •    kui teil on maksa-, neeru-või südamepuudulikkus
              •    kui teil on tulemas operatsioon (ravimi võtmine tuleb lõpetada mitu päeva enne lõikust)
              •    kui teile on määratud vere hüübimisvastane ravi
              •    kui te olete rase (esimene ja teine kolmandik) või imetate last
              •    kui teil on kusihappe eritumise häired (juba väikestes annustes vähendab atsetüülsalitsüülhape
                    kusihappe eritumist. See võib soodustada podagra arengut patsientidel, kellel esinevad kusihappe
                    eritumise häired).

              Kasutamine koos teiste ravimitega
              Palun informeerige oma arsti või apteekrit kui te kasutate või olete kasutanud mingeid muid ravimeid,
              kaasa arvatud ilma retseptita ostetud ravimeid ja loodustooteid.

              Mõnede ravimite või Disperini toime võib muutuda või teil võivad tekkida kõrvaltoimeid, kui te kasutate
              allpool mainitud ravimeid samaaegselt. Sellised ravimid on näiteks:

              •    teatud verehüübimist takistavad ravimid (nt varfariin, hepariin)
              •    kortikosteroidid
              •    muud põletikuvastased ravimid
              •    teatud reumaravimid (metotreksaat)
              •    diureetikumid ja teised vererõhuravimid (AKE-inhibiitorid, AT-II-retseptori antagonistid)
              •    depressiooniravimid (selektiivsed serotoniini tagasihaarde inhibiitorid SSTI)
              •    teatud diabeediravimid (sulfonüüluurea preparaadid)
              •    teatud südamepuudulikkuse ravis kasutatav ravim (digoksiin)
              •    teatud epilepsiaravimid (fenütoiin, valproaat)
              •    teatud podagraravimid (probenetsiid)
              •    teatud silmarõhuravimid (asetatsoolamiid)

              Ärge unustage mainida arstile, et te kasutate Disperin´i.

              Disperin`i kasutamine koos toidu ja joogiga
              Alkoholi tarbimine ravimi kasutamise ajal suurendab seedetrakti verejooksu ohtu ja pikendab
              veritsusaega.

              Rasedus ja imetamine
              Enne ravimi kasutamist pidage nõu oma arsti või apteekriga.
              Disperin’i kasutamine ei ole raseduse ajal soovitatav. Raseduse esimesel ja teisel kolmandikul võib
              atsetüülsalitsüülhapet kasutada ainult arsti ettekirjutusel. Raseduse viimasel kolmandikul ei tohi Disperin’i
              kasutada.

              Atsetüülsalitsüülhape eritub rinnapiima. Juhendi kohaseid annuseid kasutades ei põhjusta ravim lapsele
              kahjulikke kõrvaltoimeid. Ent ravimi regulaarsel või suurte annuste kasutamisel tuleb rinnaga toitmine
              varakult katkestada.

              Autojuhtimine ja masinatega töötamine
              Disperin ei mõjuta autojuhtimise võimet.


              3. KUIDAS DISPERIN`I KASUTADA


             Tablett tuleb võtta koos piisava vedelikuga (nt klaas vett) ja soovitavalt söögi ajal.

              Täiskasvanud
              Erinevatest põhjustest tulenevate valude ja palaviku korral 500...1000 mg kuni 3 korda ööpäevas.

              Reumaatiliste põletike korral on annus individuaalne, tavaliselt 3000...5000 mg ööpäevas jagatuna
              3...4 annuseks.

              Ravimi pikaajaline kasutamine toimub ainult arsti ettekirjutuse kohaselt.

              Lapsed ja alla 18-aastased noorukid - vt Eriline ettevaatus on vajalik ravimiga Disperin.
              Üle 12-aastased lapsed 1 tablett ühekordse annusena, vajadusel kuni 3 korda ööpäevas. Manustada
              mitte sagedamini kui iga 4 tunni järel.
              Alla 12-aastastele lastele ei sobi Disperin toimeaine suure sisalduse tõttu. Alla 12-aastastele lastele
              soovitatakse kasutada atsetüülsalitsüülhappe väiksema sisaldusega tablette.

              Kui te võtate Disperin’i rohkem kui ette nähtud
              Pöörduge viivitamatult arsti poole, kui võtate (või keegi teine võtab) kogemata liiga suure annuse
              ravimit. Esmaabiks võib manustada ravisütt.

              Kui teil on lisaküsimusi selle ravimi kasutamise kohta, pidage nõu oma arsti või apteekriga.


              4. VÕIMALIKUD KÕRVALTOIMED

              Nagu kõik ravimid, võib ka Disperin põhjustada kõrvaltoimeid, kuigi kõigil neid ei teki.

              Sageli esienvad kõrvaltoimed: kõhuvalu ja iiveldus, seedetrakti haavandid, mis võivad põhjustada
              verejookse. Kuna atsetüülsalitsüülhape takistab vere hüübimist, võivad haavad veritseda tavalisest kauem.

              Aeg-ajalt esinevad kõrvaltoimed: kõhulahtisus või allergiline lööve.

              Harva esinevad kõrvaltoimed: allergilised reaktsioonid (nt õhupuudus, allergiline nohu või nõgestõbi),
              veresüsteemi häired (aneemia, aplastiline aneemia, trombotsütopeenia, agranulotsütoos,
              hüpoprotromineemia), seedetrakti stenoos, maksakahjustus ja maksaensüümide aktiivsuse tõus, Reye
              sündroom, nahareaktsioonid (Stevensi-Johnsoni või Lyelli sündroom, multiformne erüteem, purpur,
              nodoosne erüteem, hemorraagiline vaskuliit), neerutalitluse häired, vedelikupeetus

              Teiste valuvaigistite suhtes allergilised patsiendid (kellel esineb lööve või õhupuudus) võivad olla
              ülitundlikud ka Disperin`i suhtes. Disperin võib põhjustada turseid patsientidel, kes põevad neeru- või
              südamepuudulikkust.

              Kui ükskõik milline kõrvaltoimetest muutub tõsiseks või kui märkate mõnda kõrvaltoimet, mida selles
              infolehes ei ole nimetatud, palun rääkige sellest oma arstile või apteekrile.


              5. KUIDAS DISPERIN`I SÄILITADA

              Hoida laste eest varjatud ja kättesaamatus kohas.
              Purk:
              Hoida temperatuuril kuni 25°C. Hoida originaalpakendis.


             Blisterpakend:
              Hoida temperatuuril kuni25 °C. Hoida originaalpakendis.

              Ärge kasutage Disperin’i pärast kõlblikkusaega, mis on märgitud pakendil. Kõlblikkusaeg viitab kuu
              viimasele päevale.

              Ravimeid ei tohi ära visata kanalisatsiooni kaudu ega koos majapidamisprügiga. Küsige oma
              apteekrilt, kuidas hävitatakse ravimeid, mida enam ei vajata. Need meetmed aitavad kaitsta
              keskkonda.


              6. LISAINFO

              Mida Disperin sisaldab

              Toimeaine on atsetüülsalitsüülhape.
              Abiained on alumiiniumatsetaat, raske magneesiumoksiid, mikrokristalliline tselluloos,
              naatriumkroskarmelloos, naatriumlaurüülsulfaat, talk, steariinhape, kolloidne veevaba ränidioksiid ja
              küllastamata taimeõli.

              Kuidas Disperin välja näeb ja pakendi sisu

              Disperin on valge või peaaegu valge, ümmargune, sile, diagonaalsete servadega, ilma poolitusjooneta,
              katteta tablett, diameeter 13 mm.

              Müügiloa hoidja
              Orion Corporation
              Orionintie 1
              FIN-02200 Espoo
              Soome

              Tootja
              Orion Corporation
              Orion Pharma
              Orionintie 1
              FIN-02200 Espoo
              Soome

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole

              Orion Pharma Eesti OÜ
              Tammsaare tee 47
              11316 Tallinn
              Tel/fax 66 44 551

              Infoleht on viimati kooskõlastatud septembris 2010
