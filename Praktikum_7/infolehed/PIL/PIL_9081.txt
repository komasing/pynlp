

                             PAKENDI INFOLEHT: INFORMATSIOON KASUTAJALE

                              CAVERJECT 10 mikrogrammi, süstelahuse pulber ja lahusti
                              CAVERJECT 20 mikrogrammi, süstelahuse pulber ja lahusti
                                                    Alprostadiil


           Enne ravimi kasutamist lugege hoolikalt infolehte.
           -    Hoidke infoleht alles, et seda vajadusel uuesti lugeda.
           -    Kui teil on lisaküsimusi, pidage nõu oma arsti või apteekriga.
           -    Ravim on välja kirjutatud teile.Ärge andke seda kellelegi teisele. Ravim võib olla neile kahjulik, isegi
                 kui haigussümptomid on sarnased.Kui ükskõik milline kõrvaltoimetest muutub tõsiseks või kui te
                 märkate mõnda kõrvaltoimet, mida selles infolehes ei ole nimetatud, palun rääkige sellest oma arstile
                 või apteekrile.

           Infolehes antakse ülevaade:
           1.   Mis ravim on Caverject ja milleks seda kasutatakse
           2.   Mida on vaja teada enne Caverjecti kasutamist
           3.   Kuidas Caverjecti kasutada
           4.   Võimalikud kõrvaltoimed
           5    Kuidas Caverjecti säilitada
           6.   Lisainfo


           1.   MIS RAVIM ON CAVERJECT JA MILLEKS SEDA KASUTATAKSE

           Näidustused
           CAVERJECT on näidustatud neurogeensete, vaskulogeensete, psühhogeensete või segatüüpi
           erektsioonihäirete raviks ja koos teiste diagnostiliste testidega erektsioonihäire diagnoosimiseks.
           CAVERJECT’i manustatakse kavernooskehasiseselt


           2.   MIDA ON VAJA TEADA ENNE CAVERJECTi KASUTAMIST

           Ärge kasutage ravimit CAVERJECT:

           -  kui teil esineb ülitundlikkus ravimi toimeaine või mõne koostisosa suhtes
           -  kui teil esineb priapismi (erektsioon kestusega üle 6 tunni) teket soodustavaid haiguseid või seisundeid,
               nagu sirprakuline aneemia või selle kahtlus, hulgimüeloom või leukeemia, peenise anatoomiline
               deformatsioon, nagu näiteks angulatsioon, kavernooskehade fibroos või Peyronie' haigus
           -  kui teile on paigaldatud peenise implantaat
           -  kui seksuaalelu ei ole soovitatav või on vastunäidustatud

           Eriline ettevaatus on vajalik ravimiga Caverject
           a. On teada, et vasoaktiivsete ainete kavernooskehasisesel manustamisel võib tekkida priapism (üle 6 tunni
           kestev erektsioon). Patsient peab viivitamatult oma arsti teavitama erektsioonist, mille kestus on üle 6 tunni.
           Priapismi ravi peab toimuma vastavalt ettenähtud arstliku praktika reeglitele.
           b. CAVERJECT’i kliinilistes uuringutes kujunes 1% patsientidest peenise fibroos, sealhulgas ka Peyronie'i
           haigus. Peenise fibroosi nähtude avastamiseks on äärmiselt vajalik patsiendi regulaarne läbivaatus, mis
           hõlmaks ka põhjalikku peenise uurimise. Patsientidel, kellel kujuneb peenise angulatsioon, kavernooskehade
           fibroos või Peyronie’ haigus, tuleb CAVERJECT’i kasutamine katkestada.
           c. Antikoagulantravi (varfariini või hepariini) saavatel patsientidel võib kavernooskehasisese süstimise
           järgselt esineda suurem oht verejooksu tekkeks.
           d. Enne CAVERJECT’i kasutama hakkamist tuleb kindlaks teha erektsioonihäirete võimalikud
           meditsiinilised põhjused.
           e. CAVERJECT’i kasutamine ei kaitse sugulisel teel levivate haiguste eest. CAVERJECT’i kasutavaid
           isikuid tuleb nõustada sugulisel teel levivate haiguste, sealhulgas omandatud immuunpuudulikkuse viiruse


          (HIV) eest kaitseks vajalike kaitsevahendite osas.

           Kasutamine koos teiste ravimitega:
           Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
           arvatud ilma retseptita ostetud ravimeid.
           Ravimit CAVERJECT ei kasutata samaaegselt teiste erektsioonihäirete vastaste ravimitega.

           Sobimatus teiste ainetega
           CAVERJECT’i ei tohi segada ega manustada samas süstlas ühegi teise ainega. Bensüülalkoholi esinemine
           lahustis vähendab ravimi seostumist pakendi pindade külge. Seetõttu saadakse bensüülalkoholi sisaldava
           bakteriostaatilise vee kasutamisel sisalduselt ühtlasem lahus.

           Rasedus ja imetamine
           Ravimit CAVERJECT ei kasutata naistel.

           Autojuhtimine ja masinatega töötamine:
           Ravim CAVERJECT ei tohiks mõjutada reaktsioonikiirust.


           3.   KUIDAS KASUTADA RAVIMIT CAVERJECT

           Kasutage ravimit CAVERJECT alati täpselt nii, nagu arst on teile rääkinud
           Kui te ei ole milleski kindel, pidage nõu arsti või apteekriga.

           CAVERJECT manustatakse otsese kavernooskehasisese süstena. Üldjuhul on soovitatav kasutada 1/2 tollist,
           27...30G kaliibriga nõela. CAVERJECT’i annus tuleb määrata individuaalselt igale patsiendile ning see tuleb
           välja tiitrida arsti põhjaliku kontrolli all. Kliinilistes uuringutes on patsiente ravitud CAVERJECT’i
           annustega, mis ulatusid 0,2 kuni 140 mikrogrammini. Siiski, kuna 99% patsientidest oli manustatud annus 60
           mikrogrammi või väiksem, ei ole suuremate kui 60 mikrogrammiste annuste kasutamine soovitatav.
           Üldjuhul tuleb kasutada vähimat toimivat annust.

           SOBIVA ANNUSE LEIDMINE
           Sõltuvalt erektiilsest vastusest tuleb kuni suguühet võimaldavat ja mitte enam kui 60 minutit kestvat
           erektsiooni põhjustava annuseni jõudmiseni järgida allpool esitatud skeemi. Kui manustatud annus ei kutsu
           esile soovitud vastust, võib 1 tunni möödudes manustada järgmise, suurema annuse. Kui sellega saavutatakse
           erektsioon, ei tohi järgmist annust manustada enne kui 1 päeva möödudes. Patsient peab jääma arstliku
           jälgimise alla kuni erektsiooni täieliku kadumiseni.

                                           Neurogeene etioloogia      Vaskulogeenne, psühhogeenne
                                           (seljaaju vigastus)        või kombineeritud etioloogia
            Esimene süsteannus            1,25 mikrogrammi            2,5 mikrogrammi
            Teine süsteannus              2,5 mikrogrammi             Osaline vastus: 5,0 mikrogrammi
                                                                       Vastuse puudumine: 7,5
                                                                       mikrogrammi
            Kolmas süsteannus             5,0 mikrogrammi
            Optimaalse annuse saavutamiseni5,0 mikrogrammi            5,0…10,0 mikrogrammi

           EDASINE RAVI
           Esimesed CAVERJECT’i süstid teeb arst. Ise süstimist võib patsient alustada ainult pärast põhjalikku
           instrueerimist ning piisava vilumuse saamist. Arst peab eelnevalt hoolikalt hindama patsiendi oskusi ning
           teadmisi nimetatud protseduuri teostamisel. Kavernooskehasisene süstimine tuleb läbi viia steriilsetes
           tingimustes. Tavaliselt on süstekohaks peenise proksimaalne kolmandik dorsolateraalses osas. Süstida ei tohi
           nähtavatesse veenidesse. Peenise külge, kuhu süstitakse ning süstekohta ennast tuleb muuta.
           Süstekoht tuleb puhastada piiritusetupsuga.
           Kodust ise süstimist tuleb alustada arsti kontrolli all määratud annusega. Ise süstimiseks valitud annus peab
           tagama patsiendile suguühte sooritamiseks küllaldase erektsiooni, mis aga ei tohi kesta kauem kui 60
           minutit. Kui erektsiooni kestus ületab 60 minutit, tuleb süstitavat annust vähendada. Ise süstiv patsient vajab


          hoolikat ja regulaarset järelvalvet. Äärmiselt oluline on see ravi alguses, kuna siis võib osutuda vajalikuks
           CAVERJECT’i annuste kohandamine. Kui ravimi annuste kohandamine osutub vajalikuks, tohib seda teha
           ainult pärast konsultatsiooni oma arstiga ning vastavalt eespool kirjeldatud tiitrimisjuhistele. (Ühe kliinilise
           uuringu käigus osutus annuste korrigeerimine vajalikuks 57%-l patsientidest). On soovitatav, et ise süstiv
           patsient külastaks oma raviarsti iga 3 kuu järel. Arsti vastuvõtu käigus tuleks hinnata ravi tõhusust ja ohutust
           ning vajadusel korrigeerida CAVERJECT’i annust. Soovitatav süstimise sagedus on kuni üks kord ööpäevas
           ning kuni kolm korda nädalas. Valmis tehtud lahusega CAVERJECT’i viaal on ette nähtud ühekordseks
           kasutamiseks ning tuleb kasutamise järel minema visata. Kasutajat tuleb informeerida ka süstla, nõela ning
           viaali korrektse hävitamise suhtes. Kui süstelahus on valmis tehtud, ei tohi viaali lisada enam ühtegi muud
           ainet. Originaalviaalis toatemperatuuril säilitatuna on valmis tehtud CAVERJECT’i süstelahus füüsikaliselt,
           keemiliselt ja mikrobioloogiliselt stabiilne 24 tunni jooksul. Enne manustamist tuleb ravimit visuaalselt
           kontrollida võõrkehade või värvuse muutuste suhtes. Ärge laske lahusel külmuda.

           RAVIMI CAVERJECT TÄIENDAV KASUTAMINE EREKTSIOONIHÄIRETE DIAGNOOSIMISEL

           Erektsioonihäirete lihtsaima diagnostilise (farmakoloogilise) testiga uuritakse erektsiooni esinemist
           patsientidel CAVERJECT’i kavernooskehasisese manustamise järgselt. Eelnimetatud testi laiendused on
           CAVERJECT’i kasutamine täiendavalt suguti vereringe visualiseerimiseks ja uurimiseks kasutatavatele
           laboratoorsetele uuringutele, nagu näiteks dupleks- või Doppler-sonograafia, 133ksenooni väljutamise test,
           radioisotoop-peniogramm ning peenise arteriograafia. Kõigi nende testide korral tuleb kasutada ühekordset
           CAVERJECT'i annust, mis põhjustab küllaldase jäigastumisega erektsiooni.

           LAHUSTAMINE JA ISE SÜSTIMINE, KASUTADES EELNEVALT LAHUSTIGA TÄIDETUD ERALDI
           NÕELAGA SÜSTELIT

           Allpool esitatud juhend ei asenda teile arsti poolt antavaid juhiseid ja nõuandeid.
           1. Peske käed vee ja seebiga.
           2. Eemaldage viaalilt plastikkate.
           3. Puhastage viaali kummist kork, kasutades selleks ühte kaasasolevaist tupsudest (teine tups on vajalik
           hiljem). Pärast kasutamist visake tups minema.



           Viaali kummist korgi
           puhastamine








           4. Võtke pakendist välja suurem nõel (märgistusega 22G1/2). Jätke plastikust nõelakattesse. Ühendage nõel
           süsteliga, libistades nõela äärise süsteli otsiku otsa ning vajutage need omavahel kõvasti kokku.

           Ühendage nõel
           süsteliga


          5. Eemaldage ettevaatlikult nõelakate.
           6. Hoides süstelit ja nõela tipuga ülespoole, vajutage süsteli kolb ettevaatlikult märgiseni 1 ml . (Sel viisil
           väljub süstelist kõik liigne süstevesi).
           7. Vajutage nõel läbi viaali kummikorgi keskosa ning suruge seejärel süstevee viaali süstimiseks
           süstelikolvile.

           Bakteriostaatilise vee
           süstimine viaali







           8. Hoides süstelit ja viaali üheskoos, loksutage neid ettevaatlikult kuni ravimipulbri täieliku lahustumiseni.
           ÄRGE KASUTAGE saadud lahust siis, kui see on hägune, värviline või sisaldab tahkeid osiseid.

           RAVIMI VÕTMINE SÜSTELISSE

           9. Ravimi viaalist kättesaamiseks keerake viaali ülemine osa allapoole, süstelit seejuures viaalist välja
           tõmbamata. Veenduge, et nõela tipp oleks allpool vedelikunivood ning tõmmake seejärel süsteli kolbi
           aeglaselt tagasi, kuni süstlas on selline ravimi annus, mille arst on teile määranud.

           10. Kui süstelis leidub õhumulle, koputage õrnalt süstelile ning väljutage õhk või süstige lahus tagasi viaali
           ning tõmmake see sealt uuesti süstelisse.

           Süstelile koputamine
           Õhumullide eemaldamiseks









           11. Eemaldage nõel viaalist ning asetage nõelakate ettevaatlikult nõelale tagasi.
           12. Avage väiksema nõela (27G1/2) pakend, kuid ärge võtke sealt nõela veel välja, vaid asetage avatud
           pakend hetkeks kõrvale.
           13. Eemaldage süstelilt suurem nõel koos kattega ning visake need minema.
           14. Hoides süstelit ühes käes, võtke avatud pakendist välja väiksem nõel (plastikust nõelakate peab jääma
           nõelale) ning ühendage väike nõel ja süstel samal viisil, nagu toimisite eelnevalt suurema nõela puhul.


          ISE SÜSTIMINE
           Joonis A
           süstekohad peenise läbilõikepildil.




           Joonis B
           Süstekohad sugutile pealtvaatepildil




           Ravim süstitakse ühte kahest suguti piirkonnast, mida nimetatakse kavernooskehadeks.
           15. Ise süstimise ajal istuge sirgelt või veidi tahapoole kallutatud kehaga.
           16. Süstige ravim joonistel A ja B näidatud piirkondadesse. Muutke igal süstimiskorral süstekohta: kahel
           järjestikusel süstimisel kasutage erineva poole kavernooskehi. Samuti tuleb kummalgi pool igakordselt
           muuta ka tegelikku süstekohta.
           17. Haarake peenise pea pöidla ja nimetissõrme vahele. Tõmmake peenis pingule ning suruge see
           protseduuri läbi viimise ajaks tugevasti vastu reit. Ravimi õigesse kohta manustamiseks peavad
           ümberlõikamata mehed süstmise ajaks eesnaha tagasi tõmbama.
           18. Puhastage süstekoht hoolikalt veel kasutamata piiritusetupsuga. Pange tups kõrvale.
           19. Hoidke süstelit pöidla ja nimetissõrme vahel. Ärge asetage pöialt süstelikolvile. Ühtlase ja pideva
           liigutusega torgake süstlanõel 90º nurga all peenisesse, nii nagu arst on teid juhendanud. Vältige süstimist
           nähtavatesse veresoontesse.

           Nõela viimine süstekohta











           20. Asetage pöial või nimetissõrm süstlakolvile ning vajutage see alla. Süstige aeglase ja ühtlase liigutusega
           kõik süstelis olev ravim.

           Ravimi süstimine








           21. Eemaldage nõel peenisest. Asetage piiritusetups süstekohale ning, pigistades peenist mõlemalt poolt,
           suruge seda süstekohale umbes 3 minuti vältel. Verejooksu tekkimisel hoidke tupsu süstekohal verejooksu
           seiskumiseni.
           22. Ravimi kasutamise järel visake pakend ohutusse kohta.


          Süstelite äraviskamiseks võite kasutada CAVERJECT’i plastikpakendit . Asetage süstel, nõelad ja viaal
           plastikpakendisse. Seejärel eemaldage pakendist punane lukustusseadeldis ning pange see ajutiselt kõrvale.
           Sulgege pakend tugevalt nii, et sulgemisel kostaks plõks.
           Eemaldage CAVERJECT’i pakendi perforeeritud keskosa, et nähtavale ilmuks lukuava. Pakendi lõplikuks
           sulgemiseks vajutage punane lukustusseadeldis täielikult lukuavasse. Kui lukustusseadeldis on paigal, sulgub
           pakend jäädavalt ning selle võib ohutult minema visata. Kuna pakendis on kasutatud süstel, nõelad ning
           viaal, ei tohi seda anda ümbertöötlemiseks.

           Kui te kasutate CAVERJECT’i rohkem kui ette nähtud
           On teada, et vasoaktiivsete ainete, sh. alprostadiili kavernooskehasisese manustamise järgselt võib inimestel
           tekkida pikaajaline erektsioon ja/või priapism (erektsioon kestusega üle 6 tunni). Priapismi raviks on
           võimalik kasutada mitmesuguseid meetmeid - aspiratsiooni, sümpatomimeetiliste amiinide
           kavernooskehasisest süstimist või kirurgilist ravi. Patsient peab teadma, et arsti on vajalik viivitamatult
           teavitada üle 6 tunni kestvast erektsioonist.


           4.   VÕIMALIKUD KÕRVALTOIMED

           Nagu kõik ravimid,  võib ka see ravim põhjustada kõrvaltoimeid, kuigi kõigil neid ei teki. Kui teil tekib
           ükskõik milline kõrvaltoime, pidage nõu oma arsti või apteekriga.

           Väga sageli esinevad (tekivad vähemalt ühel kasutajal kümnest) kõrvaltoimed on: peenisevalu ja palun
           rääkige sellest oma arstile.

           Sageli esinevad (tekivad vähemalt ühel kasutajal sajast) kõrvaltoimed on: tugevnenud erektsioon, hematoom,
           verevalum süstekohal, lihaskrambid,  Peyronie’ tõbi

           Aeg-ajalt esinevad (tekivad vähemalt ühel kasutajal tuhandest) kõrvaltoimed on: seeninfektsioon, külmetus,
           supraventrikulaarsed ekstrasüstolid (südame rütmihäired), venoosne immitsus, vererõhu langus, perifeersed
           vereringe häired, vasodilatatsioon, naha punetus, liigne higistamine, lööve, sügelus, turse, häired
           urineerimisel, urineerimispakitsus, verejooks kusitist, erektsioonihäire, ebanormaalne seemnepurse, balaniit
           (sugutilukipõletik), valulik erektsioon, eesnaha kitsenemine, priapism, munandivalu, munandite turse,
           munandikoti punetus, -valu või tihkus, vaagnavalu, asteenia, süstekoha verejooks, -põletik, -sügelus, -
           paistetus, -turse, -kuumustunne, -ärritus, -tuimus, -valu, põletik, perifeerne turse, soojatunne peenises,
           tuimus, ärritus, tundlikkus.

           Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida selles
           infolehes ei ole nimetatud, palun rääkige sellest oma arstile.


           5.    KUIDAS SÄILITADA CAVERJECT’i

           Hoida laste eest varjatud ja kättesaamatus kohas.
           Hoida temperatuuril kuni 25°C.
           Hoida originaalpakendis.
           Ärge kasutage Caverject’i pärast kõlblikkusaega , mis on märgitud karbil pärast {kuupäev
           PP.KK.AAAA}.Kõlblikkusaeg viitab kuu viimasele päevale.
           Valmislahus säilib külmkapis temperatuuril 8°C 7 päeva ja toatemperatuuril kuni 25°C 24 tundi.
           Valmislahus ei tohi külmuda.
           Ravimeid ei tohi ära visata kanalisatsiooni kaudu ega koos majapidamisprügiga. Küsige oma apteekrilt,
           kuidas hävitatakse ravimeid, mida enam ei vajata. Need meetmed aitavad kaitsta keskkonda.


           6.   LISAINFO

           Mida CAVERJECT sisaldab


          - Toimeaine on alprostadiil. Üks viaal süstelahuse pulbrit viaalis sisaldab 11,9 mikrogrammi või 23,2
                 alprostadiili mikrogrammi alprostadiili. Pärast manustamiskõlblikuks muutmist sisaldab üks ml lahust
                 10 mikrogrammi või 20 mikrogrammi alprostadiili.
           -    Abiained on:
           -    Süstelahuse pulber: laktoos, naatriumtsitraat, vesinikkloriid, naatriumhüdroksiid.
           -    Lahusti: bensüülalkohol, süstevesi

           Pärast manustamiskõlblikuks muutmist sisaldab üks ml lahust 7,96 mg bensüülalkoholi.

           Kuidas CAVERJECT välja näeb ja pakendi sisu

           Ravim on saadaval süstelahuse pulbrina ja lahustina süstelahuse valmistamiseks.
           Süstelahuse pulber on valge kuni valkjas lüofiliseeritud pulber.Pulber on pakendatud viaali.
           Lahusti on selge värvitu lahusti.
           Lahusti on pakendatud süstlisse.
           Pakendis on 1 viaal pulbriga ja 1 süstel lahustiga.

           Müügiloa hoidja ja tootja

           Müügiloa hoidja
           Pfizer Enterprises SARL
           Rond-Point du Kirchberg 51
           Avenue J.F. Kennedy
           L-1855 Luxembourg

           Tootja
           Pfizer Manufacturing Belgium N.V
           Rijksweg 12
           Puurs
           Belgia

           Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

           Pfizer Luxembourg SARL Eesti filiaal
           Pirita tee 20
           10127 Tallinn
           Tel. 6 405 328

           Infoleht on viimati kooskõlastatud septembris 2011
