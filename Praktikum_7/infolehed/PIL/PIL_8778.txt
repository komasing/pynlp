

                             PAKENDI INFOLEHT: INFORMATSIOON KASUTAJALE

                                          Co-codamol, 500 mg/ 8 mg tabletid
                                       Paratsetamool ja kodeiinfosfaathemihüdraat

                 Lugege infolehte hoolikalt, sest siin on teile vajalikku teavet.
                 Ehkki seda ravimit on võimalik osta ilma retseptita, peate parima ravitulemuse saamiseks võtma
                 Co-codamol’i täpselt juhistele vastavalt.
                 -  Hoidke infoleht alles, et seda vajadusel uuesti lugeda.
                 -  Kui teil on lisaküsimusi, pidage nõu oma arsti või apteekriga.
                 -  Kui haigussümptomid 5 päeva pärast ei leevene vaid süvenevad, peate oma arstiga ühendust
                     võtma.
                 -  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                     mida selles infolehes ei ole nimetatud, palun rääkige sellest oma arstile või apteekrile.


                 Infolehes antakse ülevaade:
                 1.    Mis ravim on Co-codamol ja milleks seda kasutatakse
                 2.    Mida on vaja teada enne Co-codamol’i võtmist
                 3.    Kuidas Co-codamol’i võtta
                 4.    Võimalikud kõrvaltoimed
                 5.    Kuidas Co-codamol’i säilitada
                 6.    Lisainfo


                 1.    MIS RAVIM ON CO-CODAMOL JA MILLEKS SEDA KASUTATAKSE

                 Co-codamol’i toimeained kuuluvad ravimite rühma, mida nimetatakse valuvaigistiteks.
                 Co-codamol tablette kasutatakse mõõduka valu korral (sobib kasutada näiteks peavalu, närvivalu,
                 hambavalu, reumaatilise valu ja menstruatsioonivalu leevendamiseks).


                 2.    MIDA ON VAJA TEADA ENNE CO-CODAMOL’I VÕTMIST

                 Ärge võtke Co-codamol’i
                 - kui te olete allergiline (ülitundlik) paratsetamooli, kodeiinfosfaadi, teiste opioidide või
                 Co-codamol’i mõne koostisosa suhtes.
                 - kui teil on kõhulahtisus, mis on põhjustatud mürgistusest või seotud antibiootikumide
                 kasutamisega;
                 - kui teil on hingamine raskendatud või esineb krooniline kopsuhaigus;
                 - kui teil on astma või allergiline haigus;
                 - kui teil on maksahaigus või neerupealise haigus (Addisoni tõbi või feokromotsütoom);
                 - kui teil on põletikuline jämesoole haigus, sapipõiehaigus või sapikivitõbi;
                 - kui teile on hiljuti tehtud seedetrakti või kuseteede operatsioon;
                 - kui te olete meessoost ja teil esinevad urineerimisraskused;
                 - kui teil on epilepsia või on olnud peatrauma;
                 - kui teil on kilpnäärme alatalitlus;
                 - kui teil on myasthenia gravis (lihasnõrkus);
                 - kui teil on madal vererõhk või oled kaotanud palju vedelikku (šokk);


                - kui teil on olnud või on praegu probleeme alkoholi liigtarvitamisega, ravimsõltuvus,
                 sutsiidimõtteid või –katseid, oled põdenud mõnda vaimuhaigust või kasutad narkootikume – kõik
                 need soodustavad ravimsõltuvuse teket;
                 - kui te olete eakas või nõrga tervisega patsient.
                 - kui te kasutate teisi paratsetamooli sisaldavaid ravimeid.

                 Eriline ettevaatus on vajalik ravimiga Co-codamol
                 - kui teil on kavas läbi viia plaaniline operatsioon, sealhulgas hammaste väljatõmbamine, või
                 võtta vere- või uriinianalüüs, siis informeerige oma arsti või hambaarsti ravimitest, mida te
                 kasutate.
                 - kui teil on Gilbert’i sündroom (perekondlik hüperbilirubineemia);
                 - kui teil on glükoos-6-fosfaadi dehüdrogenaasi puudus;
                 - kui teil on neerufunktsiooni häire.
                 - kui teil esinevad toitumishäired (alatoituvus, anoreksia).
                 - kui te tarvitate liigselt alkoholi.

                 Manustades valuvaigisteid iga kahe päeva tagant või sagedamini, pikema perioodi jooksul (>3
                 kuud), võib tekkida või süveneda peavalu. Ravimi liigtarvitamisest tingitud peavalu ei tohi ravida
                 ravimi annuste edasise suurendamisega. Sellistel puhkudel tuleb konsulteerida arstiga.

                 Võtmine koos teiste ravimitega
                 Palun informeerige oma arsti või apteekrit kui te kasutate või olete hiljuti kasutanud mingeid
                 muid ravimeid, kaasa arvatud ilma retseptita ostetud ravimeid.

                 Eriti oluline on rääkida arstile kui te kasutate järgmisi ravimeid:
                 -  antibiootikumid (nt tsiprofloksatsiin);
                 -  vett väljaviivad tabletid (diureetikumid, nt spironolaktoon, furosemiid, atsetasolamiid);
                 -  verehüübimist vähendavad ravimid (nt varfariin);
                 -  vererõhku langetavad ravimid (nt guanetidiin);
                 -  kõhulahtisuse vastased ravimid (nt loperamiid, kaoliin); epilepsiaravimid (nt fenütoiin,
                     karbamasepiin, naatriumvalproaat);
                 -  koliinoblokaatorid (nt atropiin, hüostsiin);
                 -  ravimid, mis pärsivad närvisüsteemi tegevust (unerohud, diasepaam, hüdroksüsiin ja
                     psüühiliste haiguste ravimid);
                 -  depressiooniravimid (nt tranüültsüpromiin, amitrüptilliin);
                 -  maksaensüümide aktiivsust mõjutavad ravimid (nt primidoon ja rifampitsiin);
                 -  barbituraadid;
                 -  opioidantagonistid (nt buprenorfiin, naloksoon, naltreksoon);
                 -  monoamiini oksüdaasi (MAO) inhibiitorid (teatud antidepressandid nt moklobemiid);
                 -  suukaudsed rasestumisvastased preparaadid (‘antibeebipillid’);
                 -  tsüklisiin;
                 -  meksiletiin;
                 -  selegiliin;
                 -  tsimetidiin;
                 -  tsisapriid;
                 -  metoklopramiid;
                 -  domperidoon;
                 -  kolestüramiin;
                 -  klooramfenikool;
                 -  alkohol.


                Kui pöördute mõnda teise haiglasse või teise arsti poole, siis informeerige arste nendest
                 ravimitest, mida kasutate.

                 Co-codamol’i võtmine koos toidu ja joogiga
                 Kui te ei söö täisväärtuslikku toitu või tarbite vähe valku, võib Co-codamol’i tablettide
                 kasutamisel esineda rohkem koostoimeid.

                 Co-codamol’i kasutamise ajal EI TOHI alkoholi tarvitada. Küsimuste korral pöörduge oma arsti
                 poole.

                 Rasedus ja imetamine
                 Enne ravimi kasutamist pidage nõu oma arstiga.

                 Rasedus: Regulaarne kasutamine raseduse ajal võib põhjustada lootel füüsilist sõltuvust ja pärast
                 sündi ärajätunähtusid. Sünnituse ajal opiaatide manustamisel lähevad opiaadid loote vereringesse
                 ja võivad põhjustada vastsündinul hingamise pärssumist. Raseduse esimesel trimestril ei tohi
                 Co-codamol’i kasutada. Sünnituse ajal tuleb Co-codamol tablettide manustamist vältida.

                 Imetamine: Ilma arsti loata ärge imetamise ajal seda ravimit ega teisi kodeiini sisaldavaid
                 ravimeid kasutage. Kodeiin eritub rinnapiima ja võib lapsele mõjuda kahjulikult. Kui arst on
                 siiski määranud ravimit imetamise ajal, tuleb kasutada võimalikult väikseid annuseid. Imikut
                 tuleb tähelepanelikult jälgida igasuguste toksilisuse nähtude ja sümptomite suhtes, nagu
                 ülemäärane unisus, imemisraskused ja lihastoonuse langus. Kui lapsel tekivad sellised nähud,
                 peate koheselt pöörduma arsti poole.

                 Autojuhtimine ja masinatega töötamine
                 Co-codamol’i tabletid võivad põhjustada uimasust, kui see peaks juhtuma, siis ärge juhtige autot
                 ega töötage masinatega.


                 3.    KUIDAS CO-CODAMOL’I VÕTTA

                 Võtke Co-codamol’i alati täpselt nii nagu arst on teile rääkinud. Kui te ei ole milleski kindel,
                 pidage nõu oma arsti või apteekriga.

                 Annustamine:
                 Täiskasvanud ja üle 12-aastased lapsed: 1…2 tabletti, manustamist võib korrata iga 4…6 tunni
                 järel. Ööpäevas (24 tunni jooksul) ei tohi võtta üle 8 tableti.

                 Lapsed vanuses 6…12 eluaastat: ½…1 tablett. Ööpäevas (24 tunni jooksul) ei tohi lapsele anda
                 üle 4 annuse.

                 Alla 12-aastastele lastele võib Co-codamol’i manustada ainult arsti ettekirjutusel. Mitte ületada
                 määratud annust.

                 Alla 6-aastastele lastele: Mitte anda ravimit alla 6-aastastele lastele.

                 Maksafunktsiooni häiretega patsiendid: ravimit tuleb kasutada ettevaatusega (vajadusel
                 vähendada annust). Raske maksafunktsiooni häire korral ei tohi kasutada.


                Neerufunktsiooni häiretega patsiendid: tuleb kasutada ettevaatusega. Raske neerufunktsiooni
                 häirega patsientide annus tuleb viia miinimumini ning patsiente tuleb hoolikalt jälgida.

                 Tabletid tuleb sisse võtta koos vedelikuga. Kui haigusnähud püsivad üle 5 päeva, siis pidage nõu
                 oma arstiga.

                 Kui teil on tunne, et Co-codamol’i toime on liiga tugev või liiga nõrk, pidage nõu oma arsti või
                 apteekriga.

                 Kui te võtate Co-codamol’i rohkem kui ette nähtud
                 Kui võtsite kogemata sisse liiga suure annuse ja isegi kui te ennast hästi tunnete, pöörduge
                 viivitamatult lähimasse haiglasse või võtke ühendust oma arstiga. Üleannustamise tagajärjeks
                 võib olla raske maksakahjustus. Võtke ülejäänud tabletid ja ravimi pakend endaga kaasa.

                 Kui te unustate Co-codamol’i võtta
                 Kui te unustate ravimi võtta, siis tehke seda niipea, kui see teile meelde tuleb. Järgmine annus
                 võtta ettenähtud ajal. ÄRGE KUNAGI võtke kahte annust korraga. Pöörduge nõu küsimiseks
                 oma arsti või apteekri poole.

                 Kui teil on lisaküsimusi selle ravimi kasutamise kohta, pidage nõu oma arsti või apteekriga.


                 4.    VÕIMALIKUD KÕRVALTOIMED

                 Nagu kõik ravimid, võib ka Co-codamol põhjustada kõrvaltoimeid, kuigi kõigil neid ei teki.

                 Tavalisim kõrvatoime Co-codamol’i kasutamisel on väsimus, iiveldus ja kõhukinnisus, mida on
                 teatatud 1…10% kasutajatest.
                 Ligikaudu 15% ravimpreparaadi kasutajatest kogevad kõrvaltoimeid mis on peamisel tingitud
                 kodeiini farmakoloogilistest toimetest.

                          Vere ja lümfisüsteemi häired
                          Harv (≥1/10000 kuni <1/1000)        Trombotsüopeenia, hemolüütiline
                                                               aneemia, agranulotsütoos,
                                                               leukopaenia.
                          Väga harv (<1/10 000)               Pantsütoopeenia.

                          Närvisüsteemi häired
                          Sage (≥1/100 kuni < 1/10)           Uimasus, peavalu.

                          Aeg-ajalt (≥1/1,000 kuni <1/100)   Pearinglus.

                          Esinemis-sagedus teadmata (ei saa hinnata  Sünkoop (suurte annuste puhul).
                          olemasolevate andmete alusel)

                          Silma häired                        Nägemishäired (suurte annuste
                          Aeg-ajalt (≥1/1,000 kuni <1/100)   puhul).

                          Kõrva ja läbürindi kahjustused
                          Harv (≥1/10000 kuni <1/1000)        Tinnitus.


                         Rindkere ja mediastiinumi häired
                          Aeg-ajalt (≥1/1,000 kuni <1/100)   Hingamisdepressioon (suurenenud
                                                               intrakraniaalse rõhuga või
                                                               peatraumaga patsientidel).

                          Harv (≥1/10000 kuni <1/1000)        Õhupuudus

                          Väga harv (<1/10 000)               Bronhospasm

                          Seedetrakti häired
                          Sage (≥1/100 kuni < 1/10)           Iiveldus, kõhukinnisus, oksendamine.

                          Aeg-ajalt (≥1/1,000 kuni <1/100)   Suukuivus.

                          Harv (≥1/10000 kuni <1/1000)        Gastralgia

                          Neeru-ja kuseteede häired
                          Väga harv (<1/10 000)               Neerukahjustus (võib ilmneda
                                                               pikaajalisel kasutamisel, vt ka lõik
                                                               4.4).

                          Naha ja nahaaluskoe kahjustused
                          Harv (≥1/10000 kuni <1/1000)        Eksanteem, urtikaaria, pruuritus,
                                                               erüteem.

                          Veresoonte häired
                          Sage (≥1/100 kuni < 1/10)           Perspiratsioonihood.

                          Üldised ja süstekoha reaktsioonid
                          Sage (≥1/100 kuni < 1/10)           Nõrkus.

                          Immuunsüsteemi häired
                          Harv (≥1/10000 kuni <1/1000)        Allergilised reaktsioonid.

                          Väga harv (<1/10 000)               Anafülaksia, angioödeem.

                          Hepatobiliaarsüsteemi häired
                          Aeg-ajalt (≥1/1,000 kuni <1/100)   Sapijuhade düskineesia, eriti sellele
                                                               vastuvõtlike patsientide puhul.

                          Harv (≥1/10000 kuni <1/1000)        Maksatoksilisus, maksakahjustus,
                                                               mis võib viia maksapuudulikkuseni,
                                                               Transaminaaside taseme tõus
                                                               maksas.

                          Väga harv (<1/10 000)               Äge pankreatiit.

                          Psühhilised häired
                          Harv (≥1/10000 kuni <1/1000)        Unehäired.


                         Esinemis-sagedus teadmata (ei saa hinnata  Eufooria (suurtes anustes).
                          olemasolevate andmete alusel)


                 Ravi lõpetamisel tekkida võivad nähud – äkiline ravi ärajätmine võib esile kutsuda
                 ärajätunähtusid, mille sümptomiteks on värinad, unetus, iiveldus, oksendamine, higistamine ja
                 südame löögisageduse suurenemine, hingamissageduse suurenemine ja vererõhu tõus.

                 MÄRKUS – tolerantsus ravimi suhtes väheneb kiiresti pärast ravi lõpetamist, mistõttu enne ravi
                 lõpetamist manustatav suur annus võib pärast avaldada toksilist toimet.

                 Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                 mida selles infolehes ei ole nimetatud, palun rääkige sellest oma arstile või apteekrile.


                 5.    KUIDAS CO-CODAMOL’I SÄILITADA

                 Hoida laste eest varjatud ja kättesaamatus kohas.

                 Hoida temperatuuril kuni 25°C, originaalpakendis, niiskuse ja valguse eest kaitstult.

                 Ärge kasutage Co-codamol’i pärast kõlblikkusaega, mis on märgitud karbile. Kõlblikkusaeg
                 viitab kuu viimasele päevale.

                 Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                 apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                 keskkonda.


                 6.    LISAINFO

                 Mida Co-codamol sisaldab:
                 -    Toimeained on paratsetamool ja kodeiinfosfaathemihüdraat. Üks tablett sisaldab 500 mg
                 paratsetamooli ja 8 mg kodeiinfosfaathemihüdraati.
                 -    Abiained on kolloidne ränidioksiid, maisitärklis, steariinhape.

                 Kuidas Co-codamol välja näeb ja pakendi sisu
                 Tablett on valge, poolitusjoonega.
                 20 tabletti blisterpakendis.

                 Müügiloa hoidja ja tootja
                 Müügiloa hoidja
                 Actavis UK Limited,
                 Whiddon Valley,
                 Barnstaple,
                 N Devon EX32 8 NS,
                 Ühendkuningriik

                 Tootja
                 Actavis UK Limited,
                 Whiddon Valley,


                Barnstaple,
                 N Devon EX32 8 NS,
                 Ühendkuningriik


                 Lisaküsimuste tekkimisel selle ravimi kohta pöörduge palun müügiloa hoidja kohaliku esindaja
                 poole.
                 UAB Actavis Baltics Eesti Filiaal,
                 Tiigi 28/ Kesk tee 23a,
                 Rae vald, Harjumaa 75301
                 Tel: (+372) 6100 565


                 Infoleht viimati kooskõlastatud augustis 2011
