

                             PAKENDI INFOLEHT: INFORMATSIOON KASUTAJALE
                                     Panzytrat 10000 gastroresistentne kõvakapsel
                                                    Pankreatiin

              Enne ravimi võtmist lugege hoolikalt infolehte.
              •     Hoidke infoleht alles, et seda vajadusel uuesti lugeda.
              •     Kui teil on lisaküsimusi, pidage palun nõu arsti või apteekriga.
              •     Ravim on välja kirjutatud isiklikult teile ja seda ei tohi anda kellelegi teisele. Ravim võib olla
              neile kahjulik isegi kui haigussümptomid on sarnased.
              •     Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
              mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.  Mis ravim on Panzytrat 10000 ja milleks seda kasutatakse
              2.  Mida on vaja teada enne Panzytrat 10000 kapslite võtmist
              3.  Kuidas Panzytrat 10000 kapsleid võtta
              4.  Võimalikud kõrvaltoimed
              5.  Panzytrat 10000 kapslite säilitamine
              6.  Lisainfo

              1.    MIS RAVIM ON PANZYTRAT 10000 JA MILLEKS SEDA KASUTATAKSE
              Panzytrat 10000 kuulub nn kõhunäärme ensüümide hulka. Kõhunäärme ensüümid on seedeensüümid,
              mida toodetakse kõhunäärmes. Nendeks ensüümideks on lipaas, amülaas ja proteaasid. Ensüüm lipaas
              lõhustab toidus leiduvaid rasvu, amülaas lõhustab tärklist ja proteaasid lõhustavad proteiine (valke).
              Pankreatiini saadakse sea pankreasest.

              Ensüümid on kapslis, kust nad kontrollitult vabanevad. Kontrollitud vabanemise mõte seisneb selles,
              et toimeaine ei vabane nendest korraga. Sel viisil suurendatakse ensüümide toimimist.

              Panzytrat 10000 kapsleid manustatakse juhul, kui kõhunääre ei funktsioneeri korrektselt ning tsüstilise
              fibroosi (mukovistsidoos) korral,

              2.    MIDA ON VAJA TEADA ENNE PANZYTRAT 10000 KAPSLITE VÕTMIST
              Ärge võtke Panzytrat 10000 kapsleid:
              •     Kui te olete ülitundlik (allergiline) pankreatiini või Panzytrat 10000 kapslite mõne koostisosa
              suhtes.
              •     Kui te olete ülitundlik sealiha valgule. Kuna Panzytrat 10000 kapslites sisalduv pankreatiin
              saadakse sea kõhunäärmest, võite te juhul, kui olete allergiline sealiha suhtes, olla allergiline ka
              Panzytrat 10000 kapslite suhtes.
              •     Kui teil on ägeda kõhunäärmepõletiku esimene staadium.

              Eriline ettevaatus on vajalik ravimiga Panzytrat 10000:
              •     kui te tsüstilise fibroosi korral saate ravi Panzytrat 10000 kapslitega suurtes annustes. Selle
              spetsiifilise seisundi korral võib jämesool aheneda. Eriti tundlikud on selle suhtes tsüstilist fibroosi
              põdevad lapsed.

              Võtke oma arstiga ühendust alljärgnevatel juhtudel:
              •     iiveldus või kõhulahtisus – annuseid tuleb sel juhul vähendada.
              •     ülitundlikkusreaktsioonid  (vt  punkt  4,  “Võimalikud  kõrvaltoimed”),  sel  juhul  tuleb  ravi
              katkestada.
              •     kui Panzytrat 10000 toime ei ole küllaldane, võib arst määrata teile samaaegseks kasutamiseks
              maohappe sekretsiooni pärssivaid ravimeid.

              Rasedus ja imetamine:
              Enne ravimi kasutamist pidage nõu arsti või apteekriga.


             Seda ravimit võib kasutada raseduse ja rinnaga toitmise ajal. Teadaolevalt ei avalda see ravim lootele
              või vastsündinule mingisugust kahjulikku toimet. Te peate täpselt kinni pidama arsti poolt määratud
              annustamisskeemist. Kui te võtate raseduse ajal vitamiin B11 (foolhapet), võib olla vajalik foolhappe
              annuse suurendamine  (vt  ka  lõik „Võtmine koos  teiste ravimitega“). Sellisel  juhul  konsulteerige
              esmalt arstiga.

              Autojuhtimine ja masinatega töötamine:
              Mõju puudub või on ebaoluline.

              Võtmine koos teiste ravimitega:
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud  ilma  retseptita  ostetud  ravimeid.  Erinevate  ravimite  kombineeritud  kasutamine  võib
              põhjustada kahjulikke tagajärgi.
              Kui te võtate vitamiin B11 (foolhapet) koos pankrease ensüümidega, võib foolhappe imendumine
              väheneda. Teie arst võib teile määrata suuremad foolhappe annused.

              3.    KUIDAS PANZYTRAT 10000 KAPSLEID VÕTTA
              Annustamine:
              Võtke Panzytrat 10000 kapsleid alati vastavalt arstilt saadud juhistele. Kui te ei ole milleski kindel,
              pidage nõu arsti või apteekriga.
              Annus sõltub teie häire raskusest. Annuse määramisel arvestab arst ka teie söömisharjumusi (söödava
              toidu kogust ja selle koostist).
              •     Soovitatav Panzytrat 10000 kapslite annus lastel ja täiskasvanutel on:
              o     suurima söögikorra ajal:   2...4 kapslit
              o     kergete söögikordade ajal: 1 kapsel.

              Maksimaalne ööpäevane annus tsüstilise fibroosiga patsientidele on 15000 ühikut lipaasi kg kehakaalu
              kohta (see vastab 2000 ühikule lipaasile ühe grammi rasva kohta toidus).

              Kuidas Panzytrat 10000 kapsleid võtta:
              Panzytrat 10000  kapsleid  võetakse  söögikordade  ajal,  ühtlaselt  kogu  päeva  jooksul,  koos  rohke
              vedelikuga (nt puuviljamahlaga). Kapsleid ei närita.

              Ravimi manustamise hõlbustamiseks võib laste jaoks kapslid avada. Nendes leiduvaid mikrotablette ei
              tohi närida ning need tuleb sisse võtta happelise vedelikuga (näiteks apelsinimahlaga) – sel viisil
              suurendatakse ensüümide toimimist.

              Kui teil on tunne, et Panzytrat 10000 kapslite toime on liiga tugev või liiga nõrk, rääkige sellest arstile
              või apteekrile.

              Kui te võtate Panzytrat 10000 kapsleid rohkem kui ette nähtud:
              Kaebuste tekkimisel võtke ühendust oma arstiga.

              Kui te unustate Panzytrat 10000 kapsleid võtta:
              Kui te unustasite Panzytrat 10000 manustamata, võite selle sisse võtta ka kuni pool tundi pärast sööki.
              Kui unustate ravimi manustamata, märkate te seda õige varsti, sest ilma täiendavate ensüümideta
              tekivad teil vaevused maos.
              Ärge võtke kahekordset annust, kui ravim jäi eelmisel korral võtmata.

              Toimed, mis tekivad pärast ravimi Panzytrat 10000 kasutamise lõpetamist:
              Kui te katkestate Panzytrat 10000-ravi järsku, taastuvad teil ravieelsed kaebused.
              Ärge katkestage ravimi võtmist omal käel. Kui teil tekivad sellised probleemid, mille tõttu võiks
              ravimi kasutamise katkestamine vajalik olla, konsulteerige esmalt oma arstiga.

              4.    VÕIMALIKUD KÕRVALTOIMED
              Nagu kõik ravimid, võib ka Panzytrat 10000 põhjustada kõrvaltoimeid, kuigi kõigil neid ei teki.


             Üksikutel juhtudel võivad tekkida ülitundlikkusreaktsioonid. Need võivad seisneda alljärgnevas:
              •     aevastamine,
              •     nahalööve,
              •     pisaravool,
              •     hingeldus,
              •     seedetrakti häired (oksendamine ja kõhulahtisus).

              Teised võimalikud kõrvaltoimed:
              •     suuõõne limaskesta ärritusnähud pärast selle kokkupuudet kapslites sisalduva pulbriga,
              •     jämesoole kitsenemine suure annuse pankrease ensüümide manustamise järgselt.
              Sellised probleemid võivad  tekkida tsüstilise fibroosiga patsientidel.  Seejuures on eriti  tundlikud
              noored tsüstilise fibroosiga patsiendid.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile või apteekrile.

              5.    PANZYTRAT 10000 KAPSLITE SÄILITAMINE
              Hoida laste eest varjatud ja kättesaamatus kohas.
              Hoida temperatuuril kuni 25 °C.
              Hoida pakend tihedalt suletuna niiskuse eest kaitstult.


              Avamise järgselt võib Panzytrat 10000 kapsleid kasutada 3 kuu jooksul.

              6.    LISAINFO

              Mida Panzytrat 10000 sisaldab
              •  Toimeaine on pankreatiin koguses, mis vastab 10000 ühikule lipaasile, 9000 ühikule amülaasile ja
              500 ühikule proteaasile.
              •  Abiained on mikrokristalne tselluloos, krospovidoon, kolloidne ränidioksiid, magneesiumstearaat,
              metakrüülhappe  kopolümeer,  trietüültsitraat,  talk,  simetikoon,  montaanglükoolvaha,  želatiin,
              titaandioksiid (E 171), must ja punane raudoksiid (E 172), naatriumlaurüülsulfaat.


              Kuidas Panzytrat 10000 välja näeb ja pakendi sisu
              Panzytrat 10000 kapslid pudelites – 20 tk, 50 tk või 100 tk
              Panzytrat  10000  kapslid  on  pruuni  värvusega,  läbipaistvad,  toimeainet  kontrollitult  vabastavad
              kapslid.

              Müügiloa hoidja:
              Axcan Pharma SAS
              Route de Bû
              78550 Houdan
              Prantsusmaa

              Tootja:
              Nordmark Arzneimittel GmbH & Co. KG
              25430 Uetersen
              Pinnauallee 4
              Saksamaa


              Lisaküsimuste tekkimisel selle ravimi kohta pöörduge palun müügiloa hoidja:
              Axcan Pharma SAS
              Route de Bû
              78550 Houdan
              Prantsusmaa


             Tel: +33 1 30 46 19 00


              Infoleht on viimati kaasajastatud veebruar 2010.

              Infoleht on viimati kooskõlastatud juunis 2010
