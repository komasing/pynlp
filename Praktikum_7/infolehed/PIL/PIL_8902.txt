

                             PAKENDI INFOLEHT: INFORMATSIOON KASUTAJALE

                                 Nalgesin S, 275 mg õhukese polümeerikattega tabletid
                                                    Naprokseen

           Lugege infolehte hoolikalt, sest siin on teile vajalikku teavet.
           Ehkki seda ravimit on võimalik osta ilma retseptita, peate parima ravitulemuse saamiseks võtma Nalgesin
           S´i täpselt juhistele vastavalt.
               - Hoidke infoleht alles, et seda vajadusel uuesti lugeda.
               - Lisainformatsiooni saamiseks pidage nõu oma apteekriga.
               - Kui sümptomid süvenevad või ei leevendu peale 3´e päeva, peate oma arstiga ühendust võtma.
               - Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
                  selles infolehes ei ole nimetatud, palun rääkige sellest oma arstile või apteekrile.

           Infolehes antakse ülevaade:
           1.   Mis ravim on Nalgesin S ja milleks seda kasutatakse
           2.   Mida on vaja teada enne Nalgesin S´i kasutamist
           3.   Kuidas Nalgesin S´i kasutada
           4.   Võimalikud kõrvaltoimed
           5    Kuidas Nalgesin S´i säilitada
           6.   Lisainfo


           1.   MIS RAVIM ON NALGESIN S JA MILLEKS SEDA KASUTATAKSE

           Ravim Nalgesin S leevendab valusid, vähendab põletikku ja alandab palavikku. Toimemehhanism töötab
           läbi prostaglandiinide sünteesi pärssimise.
           Tabletid on kiiresti lahustuvad ning seetõttu algab toime kiiresti.
           Nalgesin  S  leevendab  nõrka  ja  mõõdukat  valu  (nt  hamba-  ja  peavalu,  lihase-,  liigese-  ja  seljavalu,
           menstruaalvalu).


           2.   MIDA ON VAJA TEADA ENNE NALGESIN S´i KASUTAMIST

           Ärge kasutage Nalgesin S´i
               - kui te olete ülitundlik (allergiline) naprokseeni, Nalgesin S´i mõne abiaine, atsetüülsalitsüülhappe ja
                  teiste mittesteroidsete põletikuvastaste ravimite (MSPVAde) suhtes,
               - kui teil esineb seedetrakti haavand või mõni muu seedetrakti haigus,
               - kui teil on varem esinenud mao verejooksu,
               - kui  te  võtate  samaaegselt  teisi  valuvaigistavaid  ravimeid  (atsetüülsalitsüülhapet  või  teisi
                  mittesteroidseid põletikuvastaseid ravimeid),
               - kui teil on raske maksa-või neerukahjustus,
               - kui teil on raske südamepuudulikkus,
               - raseduse viimasel trimestril,
               - rohkem kui 3 päeva valu vaigistamiseks ilma arstiga konsulteerimata,
           Ärge andke Nalgesin S´i alla 16-aastastele lastele ja noorukitele, juhul kui arst pole teisiti juhendanud.

           Eriline ettevaatus on vajalik ravimiga Nalgesin S
               - kui valulik piirkond on punane või paistes,
               - kui te kasutate regulaarselt teisi ravimeid,
               - kui te käite mõne kroonilise haiguse tõttu regulaarselt arsti juures,
               - kui teil on mistahes valuvaigistavate ravimite kasutamise tõttu esinenud raskeid kõrvaltoimeid,
               - kui teil tekivad nägemishäired, siis palun informeerige oma arsti,
               - kui teil on või on kunagi olnud seedetrakti haiguseid, siis peab teile arst teid hoolikalt jälgima;
                  ettevaatus on vajalik haavandilise koliidi ja Crohn´i tõve puhul, sest haigus võib taastekkida või


                 halveneda. Rasked seedetrakti kõrvaltoimed võivad tekkida ka ilma eelnevate seedetrakti kaebusteta
                  patsientidel; võib tekkida veritsus ja soole perforatsioon (auk soole seinas).
               - kui teil on neeru- või maksaprobleemid.
           Katkestage Nalgesin S tablettide kasutamine ja konsulteerige arstiga, kui:
               - teil tekivad uued või ootamatud sümptomid,
               - haigussümptomid püsivad või isegi süvenevad,
               - teil on raskusi neelamisel,
               - tekivad kõrvetised või valu maos.
           Ravimid nagu Nalgesin S võivad olla seotud vähese kõrgenenud riskiga südameataki (müokardi infarkt) või
           insuldi tekkeks. Igasugune risk on tõenäolisem suurte annuste võtmisel ja pikaajalisel kasutamisel. Ärge
           ületage ravimi soovitatavat annust või ravi kestvust (3 päeva vähendamaks kõrgenenud kehatemperatuuri
           või 10 päeva valu leevendamiseks).
           Kui teil on probleeme südamega, kui teil on olnud hiljuti insult või kui te arvate, et teil esineb risk selliste
           seisundite tekkimiseks (näiteks kui teil on kõrge vererõhk, suhkurtõbi või kõrge kolesteroolisisaldus veres
           või kui te suitsetate), siis peate enne naprokseeni võtmist arutama seda oma raviarsti või apteekriga. Kui te
           võtate ravimeid, mis takistavad vere hüübimist, siis Nalgesin S´i võtmisel võib teil olla risk verejooksu
           tekkeks.
           Kui  te  tarvitate  regulaarselt  alkohoolseid  jooke  (kolm  või  rohkem  klaasi  päevas),  konsulteerige  enne
           Nalgesin  S-i  kasutamist  oma  arstiga. Nalgesin  S´i ja  alkoholi samaaegsel  tarvitamisel võib  suureneda
           maoverejooksu tekkeoht.
           Kui teil on tekkinud teisi valuvaigistavaid või kehatemperatuuri alandavaid ravimeid võttes lööve, näo
           paistetus, astmahoog, või isegi šokk, ärge võtke Nalgesin S´i ilma arstiga konsulteerimata. Ärge võtke
           Nalgesin S´i, kui teil on rasked värsked haavad või eelseisev suurem operatsioon lähima 48 tunni jooksul.
           Üks Nalgesin S  tablett  sisaldab ligikaudu 25 mg naatriumi.  Seda  tuleb meeles  pidada,  kui  teie  soola
           tarbimine on piiratud.

           Nalgesin S võtmine toidu ja joogiga
           Võtke tablette mõningase koguse vedelikuga. Te võite neid võtta enne sööki, söögi ajal või peale sööki.

           Rasedus
           Enne mistahes ravimi kasutamist pidage nõu oma arsti või apteekriga.
           Prekliinilised uuringud loomadel ei näidanud rasedusele ega loote arengule kõrvaltoimeid. MSPVAdega
           seoses on inimestel teatatud kaasasündinud väärarengutest, kuigi nende esinemissagedus on madal ja ei näi
           jälgivat kindlat mustrit. Naprokseeni kasutamine ei ole raseduse ajal soovitatav. Arst otsustab, kas saadav
           kasu emale ületab võimalikud ohud lootele. Seetõttu ei tohiks te seda ravimit raseduse ajal võtta, kui arst ei
           ole teile seda soovitanud.
           Ärge võtke ravimit raseduse viimasel kolmandikul.

           Imetamine
           Enne mistahes ravimi kasutamist pidage nõu oma arsti või apteekriga. Kliinilistes uuringutes siiani saadud
           piiratud andmetel võivad MSPVAd väga vähestes kogustes erituda rinnapiima.
           Rinnaga toitmine ei ole Nalgesin S ravi ajal soovitatav.

           Fertiilsus
           Naprokseeni kasutamine võib kahjustada naiste viljakust, mistõttu seda ei soovitata kasutada naistel, kes
           planeerivad rasestuda. Kui teil on raskuseid viljastumisega või teil on käsil viljatuse uuringud, siis rääkige
           sellest oma arstile.

           Autojuhtimine ja masinatega töötamine
           Teadaolevalt ei oma naprokseen märkimisväärset toimet autojuhtimisele või masinate käsitlemise võimele.

           Kasutamine koos teiste ravimitega
           Palun  informeerige  oma  arsti  või  apteekrit,  kui  te kasutate või  olete hiljuti  kasutanud  mingeid muid
           ravimeid, kaasa arvatud ilma retseptita ostetud ravimeid.


           Koostoime tulemusena mõningate teiste ravimitega võib Nalgesin S või teiste ravimite toime tugevneda või
           väheneda. See ilmneb seoses järgmiste ravimitega:
               - teised  valuvaigistavad  ravimid  (atsetüülsalitsüülhape  ja  teised  mittesteroidsed  põletikuvastased
                  ravimid),
               - Naprosyn, ravim mis sisaldab sama toimeainet naprokseeni,
               - ravimid, mis takistavad vere hüübimist (antikoagulandid, fibrinolüütikumid),
               - ravimid, mida kasutatakse diabeedi raviks (sulfonüüluurea),
               - epilepsia ravimid (hüdantoiini derivaadid),
               - kõrge vererõhu ravimid,
               - uriinieritust suurendavad ravimid (furosemiid),
               - ravimid vaimsete häirete raviks (liitium),
               - immuunvastust supresseerivad ravimid (tsüklosporiin),
               - pahaloomuliste häirete ravimid (metotreksaat),
               - steroidhormoonid, mida toodetakse neerupealise koores (kortikosteroidid).


           3.    KUIDAS NALGESIN S´i KASUTADA

           Kasutage Nalgesin S´i alati täpselt nii, nagu arst on teile rääkinud. Kui te ei ole milleski kindel, pidage nõu
           oma arsti või apteekriga.
           Tavaline annus on:

           Täiskasvanud ja noorukid alates 16ndast eluaastast: 1 tablett iga 8 kuni 12 tunni järel (maksimaalselt 3 korda
           ööpäevas), kuni valu kestab. Ravi alustades võib vajadusel esimese annusena võtta 2 tabletti korraga.
           Üle 65 aastased patsiendid: 1 tablett iga 12 tunni järel (maksimaalselt 2 korda ööpäevas).
           Lapsed ja noorukid: ilma arstiga konsulteerimata ei tohi Nalgesin S tablette kasutada alla 16-aastastel lastel.

           Ravi kestus: ilma arstiga konsulteerimata on lubatud ravi kestus 3 päeva.

           Kui teil on tunne, et Nalgesin S´i toime on liiga tugev või liiga nõrk, pidage nõu oma arsti või apteekriga.

           Kui te kasutate Nalgesin S tablette rohkem kui ette nähtud
           Kui te olete võtnud liiga suure annuse Nalgesin S´i, võtke viivitamatult ühendust arstiga.
           Üleannustamine võib lõppeda kõhuvalu, iivelduse, oksendamise, pearingluse, kuminaga kõrvus, ärrituvuse,
           raskematel  juhudel  vere  oksendamise,  verega  väljaheites,  teadvuse  häirete,  hingamistegevuse  häirete,
           krampide ja neerupuudulikkusega.
           Juhuslikult või sihilikult suure koguse tablettide üleannustamise korral võtab arst kasutusele  vajalikud
           meetmed.

           Kui te unustate Nalgesin S´i kasutada
           Ärge võtke kahekordset annust, kui tablett jäi eelmisel korral võtmata
           Võtke Nalgesin S´i ainult vajadusel. Ärge võtke kunagi kahekordset annust.


           Kui te lõpetate Nalgesin S´i võtmise
           Kui te võtate naprokseeni lühiaegselt valu leevendamiseks, võite te ohutult lõpetada selle võtmise niipea kui
           tunnete, et te seda enam ei vaja.


           4.    VÕIMALIKUD KÕRVALTOIMED

           Nagu kõik ravimid võib ka Nalgesin S põhjustada kõrvaltoimeid, kuigi kõigil neid ei teki.
           Esineda võivad: kõhuvalu, oksendamine, iiveldus, vertiigo, peapööritus, pearinglus, väsimus, unehäired,
           kumin  kõrvus  või  jalgade  tursed  .Kõik  need  on  kerged kõrvaltoimed,  kuid  kui  te  märkate  neid,  siis
           informeerige oma arsti.


           Väga harva võivad esineda: seedetrakti verejooks, näo paistetus, lööve, astmahoog või minestus. Need on
           väga tõsised kõrvaltoimed ja te vajate kiirelt arstiabi.
           Ravimid nagu Nalgesin S võivad olla seotud südameataki (südamelihase infarkti) või insuldi kõrgenenud
           riskiga.
           Kui ükskõik milline kõrvaltoimetest muutub tõsiseks või te märkate mõnda kõrvaltoimet, mida selles
           infolehes ei ole nimetatud, palun rääkige sellest oma arstile või apteekrile.


           5.    KUIDAS NALGESIN S´i SÄILITADA

           Hoida laste eest varjatud ja kättesaamatus kohas.
           Hoida temperatuuril kuni 25°C.

           Ärge  kasutage  Nalgesin  S´i  pärast  kõlblikkusaega,  mis  on  märgitud  karbil.  Kõlblikkusaeg  viitab  kuu
           viimasele päevale.

           Ravimeid ei tohi ära visata kanalisatsiooni kaudu ega koos majapidamisprügiga. Küsige oma apteekrilt,
           kuidas hävitatakse ravimeid, mida enam ei vajata. Need meetmed aitavad kaitsta keskkonda.


           6.    LISAINFO

           Mida Nalgesin S sisaldab
               - Toimeaine  on  naprokseennaatrium.  Üks  õhukese  polümeerikattega  tablett  sisaldab  275  mg
                  naprokseennaatriumi.
               - Abiained  on  povidoon,  mikrokristalliline  tselluloos,  talk,  magneesiumstearaat,  hüpromelloos,
                  titaandioksiid (E171), makrogool, indigotiin (E132).

           Kuidas Nalgesin S välja näeb ja pakendi sisu
           Õhukese polümeerikattega tabletid on ovaalsed, kergelt kaksikkumerad ja kaetud sinise polümeerikattega.
           Blisterpakendis ja karbis on 10 õhukese polümeerikattega tabletti.

           Müügiloa hoidja ja tootja
           KRKA, d.d., Novo mesto
           Šmarješka cesta 6
           8501 Novo mesto
           Sloveenia

           Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:

           KRKA, d.d., Novo Mesto Eesti filiaal
           Pärnu mnt 141
           11314 Tallinn
           Tel. +372 6671658

           Infoleht on viimati kooskõlastatud: mais 2011
