

                             PAKENDI INFOLEHT: INFORMATSIOON KASUTAJALE

                                             Allergodil 0,1%, ninasprei

                                               Aselastiinvesinikkloriid

              Lugege infolehte hoolikalt, sest siin on teile vajalikku teavet.
              Ehkki seda ravimit on võimalik osta ilma retseptita, peate parima ravitulemuse saamiseks kasutama
              Allergodil ninaspreid täpselt juhistele vastavalt.
              -    Hoidke infoleht alles, et seda vajadusel uuesti lugeda.
              -    Lisainformatsiooni saamiseks pidage nõu oma apteekriga.
              -    Kui haigussümptomid süvenevad ega leevendu, peate oma arstiga ühendust võtma.
              -    Kui ükskõik milline kõrvaltoimetest muutub tõsiseks, või kui te märkate mõnda kõrvaltoimet,
                   mida selles infolehes ei ole nimetatud, palun rääkige sellest oma arstile või apteekrile.


              Infolehes antakse ülevaade:
              1.   Mis ravim on Allergodil ninasprei ja milleks seda kasutatakse
              2.   Mida on vaja teada enne Allergodil ninasprei kasutamist
              3.   Kuidas Allergodil ninaspreid kasutada
              4.   Võimalikud kõrvaltoimed
              5.   Kuidas Allergodil ninaspreid säilitada
              6.   Lisainfo



              1.   MIS RAVIM ON ALLERGODIL NINASPREI JA MILLEKS SEDA KASUTATAKSE

              Omadused

              Allergia all mõistetakse organismi ebatavalist reageerimist mingile kahjutule ainele.
              Allergia põhjuseks võib olla näiteks õietolm, kodutolm, kassi või koera karvad.
              Allergodil ninasprei on mõeldud allergianähtude kiireks leevendamiseks ja sisaldab toimeainet
              aselastiinvesinikkloriidi. See toimeaine takistab histamiini ja teiste organismis allergiliste reaktsioonide
              tulemusena tekkivate ainete toimeid.
              Allergodil ninasprei pärsib ninasekreedi teket, aevastamist ja nina limaskesta paistetust. Hoolimata toimeaine
              madalast sisaldusest aitab Allergodil ninasprei kiiresti ja efektiivselt leevendada allergianähte, sest toimib
              lokaalselt nina limaskesta.

              Näidustused
              Hooajalise (ka heinapalaviku) ja aastaringse allergilise nohu (riniidi) sümptomaatiline ravi.


              2.   MIDA ON VAJA TEADA ENNE ALLERGODIL NINASPREI KASUTAMIST

              Ärge kasutage Allergodil ninaspreid:
              -    kui te olete ülitundlik (allergiline) aselastiinvesinikkloriidi või Allergodil ninasprei mõne
                   koostisosa suhtes.

              Eriline ettevaatus on vajalik ravimiga Allergodil ninasprei:
              -  kui patsient on laps, siis Allergodil ninaspreid ei tohi kasutada all 6-aastastel lastel;
              -  eakatele patsientidele erinõudeid ei ole.

              Allergodil ninasprei kasutamine koos toidu ja joogiga
              Koostoimeid mõne toidu või joogiga ei ole teada. Üldiselt tuleb vältida alkohoolsete jookide tarbimist
              ravimi kasutamise ajal.


                                                         1


             Rasedus ja imetamine
              Enne ravimi kasutamist pidage nõu oma arstiga.

              Kuigi katsetel loomadega ei ole avastatud ravimi loodet kahjustavat toimet, tuleb siiski jälgida ravimite üldisi
              omadusi ja seega tuleks vältida Allergodil ninasprei kasutamist esimese kolme raseduskuu jooksul.

              Kuna puuduvad andmed ravimi toime kohta rinnaga toitmise ajal, siis ei tohi Allergodil ninaspreid rinnaga
              toitmise ajal kasutada.

              Autojuhtimine ja masinatega töötamine
              Üksikjuhtudel võib kõrvaltoimetena esineda väsimust, roidumust, kurnatust, pearinglust või nõrkust
              (võib olla ka haigusest tingitud) Allergodil ninasprei kasutamise ajal. Sellistel juhtudel võib halveneda
              autojuhtimise ja masinate käsitsemise võime. Alkoholi mõjul eelmainitud toimed tugevnevad.

              Kasutamine koos teiste ravimitega:
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.


              3.  KUIDAS ALLERGODIL NINASPREID KASUTADA

              Kasutage Allergodil ninaspreid alati vastavalt arstilt saadud juhistele. Kui te ei ole milleski kindel,
              pidage nõu arsti või apteekriga.
              Alljärgnev annustamine kehtib juhul kui arst pole teisiti öelnud. Et Allegrodil ninasprei toimiks õigesti, tuleb
              hoolikalt jälgida ettekirjutust.
              Allergodil ninasprei kasutamise ajal tuleb pea hoida püstiasendis (vt. järgnevatelt piltidelt).









              1. Eemaldage kaitsekork.  2. Enne esmakordest kasutamist     3. Hoides pead püstiasendis
                                           vajutage pumpa 2...3 korda, kunimanustage üks annus
                                           ravimijuga väljub.              mõlemasse ninasõõrmesse.


              4. Pärast kasutamist
              sulgege kaitsekorgiga.


              Kui sageli tuleb Allergodil ninaspreid kasutada
              Kui arst ei ole teisiti määranud, siis manustatakse 1 annus (0,14 mg aselastiinvesinikkloriidi) Allergodil
              ninaspreid mõlemasse ninasõõrmesse 2 korda ööpäevas (hommikuti ja õhtuti) (vastab ööpäevasele annusele
              0,56 mg aselastiinvesinikkloriidile).

              Kui kaua tuleb Allergodil ninaspreid kasutada
              Allergodil ninasprei sobib pikaajaliseks kasutamiseks. Kasutamise kestuse piiranguid ei ole.

              Kui te kasutate Allergodil ninaspreid rohkem kui ette nähtud
              Allergodil ninaspreid kasutatakse paikse toime saamiseks ninas. Tänu toimeaine väikesele kogusele ei
              ole paikse üleannustamise puhul mürgistust karta.


                                                         2


             Kui siiski on kogemata suuremates kogustes Allergodil ninaspreid alla neelatud (näiteks lapsed), tuleb
              pöörduda arsti poole.
              Manustamisel ninna ei ole üleannustamist täheldatud. Loomkatsete tulemused näitavad, et juhusliku
              suukaudse  üleannustamise  korral  võivad  tekkida  kesknärvisüsteemi  sümptomid  (nt.  rahutus,
              agiteeritus või raske väsimus või uimasus). Kõrvaltoimete ravi on sümptomaatiline.

              Kui te unustate Allergodil ninaspreid kasutada
              Kui olete Allergodil ninasprei manustamise unustanud, siis manustage järgmine annus ettenähtud ajal.
              Vajadusel võib Allergodil ninaspreid manustada kahe ettenähtud manustamisaja vahel.

              Toimed, mis tekivad pärast ravimi Allergodil ninasprei kasutamise lõpetamist
              Ravi Allergodil ninaspreiga tuleks soovitavalt reeglipäraselt jätkata kuni haigusnähtude kadumiseni. Ravi
              katkestamisel enneaegselt tuleb arvestada, et samad haigusnähud võivad peagi tagasi ilmuda.


              4.  VÕIMALIKUD KÕRVALTOIMED

              Nagu kõik ravimid, võib ka Allergodil ninasprei põhjustada kõrvaltoimeid, kuigi kõigil neid ei teki.

              Millised kõrvaltoimed võivad Allergodil ninasprei kasutamisel esineda
              Aeg-ajalt on pihustamise järgselt tunda ärritust niigi juba põletikulisel ninalimaskestal. Näiteks
              kipitamist, kihelust ja aevastamist. Nina limaskesta ärrituse tunnusteks on kipitus, kihelemine ja
              aevastamine. Aeg-ajalt on täheldatud ninaverejooksu.
              Sageli võivad tekkida maitsetundlikkuse häired.
              Ebaõige kasutamine (st. pea kallutamist liialt tahapoole) võib põhjustada mõrudat maitset suus, mis
              võib harva põhjustada iiveldust.
              Väga harva võivad tekkida peapööritus, väsimus, roidumus, kurnatus ja nõrkus, mis võivad häirida
              reaktsioonivõimet.
              Väga harva võib tekkida ülitundlikkus (nahalööve, kihelus, nõgeslööve), raskel juhul anafülaktiline
              reaktsioon, mis nõuab kohest arstiabi.

              Kui ükskõik milline kõrvaltoimetest muutub tõsiseks või kui te märkate mõnda kõrvaltoimet, mida
              selles infolehes ei ole nimetatud, palun rääkige sellest oma arstile.

              Milliseid abinõusid tuleb kasutada kõrvaltoimete ilmnemisel
              Kõrvaltoimed on reeglina ajutised, seega pole erilisi vastuabinõusid vaja.
              Kui tunnete pärast Allergodil ninasprei manustamist suus mõrudat maitset, siis saab selle eemaldada juues
              peale alkoholivaba jooki (nt mahla, piima).


              5.    KUIDAS ALLERGODIL NINASPREID SÄILITADA

              Hoida temperatuuril kuni 25ºC. Mitte hoida hülmkapis.
              Hoida laste eest varjatud ja kättesaamatus kohas.
              Mitte kasutada pärast pakendil ja pudeli etiketil märgitud kõlblikkusaja lõppu. Kõlblikkusaeg viitab
              kuu viimasele päevale.

              Kui kaua tohib ravimit pärast pudeli esmakordset avamist kasutada
              Avatud pudel on pärast avamist kõlblik kuni 6 kuud.

              Mida teha Allergodil ninasprei külmumise korral
              Juhul, kui Allergodil ninasprei on jäänud kauemaks temperatuurile alla 8ºC (nt hoituna külmkapis), hakkab
              Allergodil ninasprei toimeaine osaliselt kristalliseeruma. Seda kristalliseerumist on näha, kui hoida pudelit
              vastu valgust. Sellist lahust ei tohi kasutada.
              Pärast pikemat hoidmist (mitu tundi) toatemperatuuril lõhustuvad need kristallid jälle, moodustades selge,
              läbipaistva lahuse, mida võib jälle kasutada.


                                                         3


             6.LISAINFO

              Allergodil 0,1% ninasprei
                   Toimeaine on aselastiinvesinikkloriid. Ninasprei sisaldab toimeainena 0,1 % aselastiinvesinikkloriidi.
                     1 annus (0,14 ml) sisaldab 0,14 mg aselastiinvesinikkloriidi.
                   Abiained on hüpromelloos, dinaatriumedetaatdihüdraat, veevaba sidrunhape, kahealuseline
                   naatriumfosfaatdodekahüdraat, naatriumkloriid, destilleeritud vesi.

              Müügiloa hoidja ja tootja

              MEDA Pharma GmbH & Co. KG
              Benzstrasse 1
              61352 Bad Homburg
              Saksamaa

              Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole:

              Meda Pharma SIA
              Narva mnt. 11 D
              10151 Tallinn
              Tel: +372 62 61 025
              Fax: +372 62 61 485

              Infoleht on viimati kooskõlastatud mais 2011





























                                                         4
