

                             PAKENDI INFOLEHT: INFORMATSIOON KASUTAJALE

                                   Relifex 500 mg, õhukese polümeerikattega tabletid
                                     Relifex 1 g, õhukese polümeerikattega tabletid
                                         Relifex 1 g, dispergeeruvad tabletid
                                                    Nabumetoon

              Enne ravimi kasutamist lugege hoolikalt infolehte.
                 •  Hoidke infoleht alles, et seda vajadusel uuesti lugeda.
                 •  Kui teil on lisaküsimusi, pidage palun nõu arsti või apteekriga.
                 •  Ravim on välja kirjutatud teile. Ärge andke seda kellelegi teisele. Ravim võib olla neile
                     kahjulik isegi kui haigussümptomid on sarnased.
                 •  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                     mida selles infolehes ei ole nimetatud, palun rääkige sellest oma arstile või apteekrile.

              Infolehes antakse ülevaade:
              1.    Mis ravim on Relifex ja milleks seda kasutatakse
              2.    Mida on vaja teada enne Relifex’i kasutamist
              3.    Kuidas Relifex’i kasutada
              4.    Võimalikud kõrvaltoimed
              5     Kuidas Relifex’i säilitada
              6.    Lisainfo



              1.    MIS RAVIM ON RELIFEX JA MILLEKS SEDA KASUTATAKSE

              Relifex’is sisalduv toimeaine nabumetoon kuulub mittesteroidsete põletikuvastaste ravimite hulka,
              millel on lisaks põletikuvastasele toimele ka valuvaigistav ja palavikku alandav toime.

              Näidustused
              Valu. Reumaatilised haigused.


              2.    MIDA ON VAJA TEADA ENNE RELIFEX’i KASUTAMIST

              Ärge kasutage Relifex’i:
              -  kui te olete ülitundlik (allergiline) nabumetooni või Relifex’i mõne koostisosa suhtes;
              -  kui teil atsetüülsalitsüülhape või teised mittesteroidsed põletikuvastased ained põhjustavad astmat,
                 nõgestõbe või teisi allergilisi reaktsioone;
              -  kui teil  on varem MSPVA-te  (mittesteroidsete  põletikuvastaste  ainete) kasutamisel ilmnenud
                 seedetrakti verejooks või perforatsioon (mulgustumine);
              -  kui teil esineb äge või korduv seedetrakti haavand/verejooks (kaks või enam kindlat haavandumise
                 või verejooksu juhtu);
              -  kui teil on raske südamepuudulikkus;
              -  kui teil on verehüübimishäired;
              -  kui teil on raske neeru- või maksakahjustus;
              -  kui teil on raseduse viimane trimester.

              Eriline ettevaatus on vajalik ravimiga Relifex:
              -  kui teil on vedelikupeetus;
              -  kui teil on kõrge vererõhk.;
              -  kui te olete rase või toidate last rinnaga.




                                                        1


             Ravimid,  nagu  Relifex,  võivad  olla  seotud  südamelihaseinfarkti  või  insuldi  kõrgenenud  riskiga.
              Igasugune risk on tõenäolisem suurte annuste võtmisel ja pikaajalisel kasutamisel. Ärge ületage ravimi
              soovitatavat annust või ravi kestvust.

              Kui teil on probleeme südamega, kui teil on olnud hiljuti insult või kui te arvate, et teil esineb risk
              selliste seisundite tekkimiseks (näiteks kui teil on kõrge vererõhk, suhkurtõbi, kõrge kolesterooli-
              sisaldus veres või kui te suitsetate), siis peate enne nabumetooni võtmist arutama seda oma raviarsti
              või apteekriga.

              Võimalik  on  surmaga  lõppeda  võiva  seedetrakti  verejooksu,  haavandumise  või  perforatsiooni
              (mulgustumise) teke. Kõrgeim risk nende kõrvaltoimete tekkeks on patsientidel, kellel on varem neid
              seisundeid  esinenud  ning  eakatel.  Nendel  patsientidel  peab  ravi  alustama  võimalusel  väikseima
              annusega.

              Kui nabumetoon-ravi ajal tekib seedetrakti verejooks või haavand, katkestage otsekohe ravi ja võtke
              ühendust oma arstiga. Teavitage arsti alati mistahes ebatavalisest seedetrakti sümptomist, eriti kui see
              ilmneb ravi alguses.

              MSPVA-id  peavad  ettevaatusega  ja  arsti  järelevalve  all  kasutama  eelnevalt  seedetrakti  haigusi
              (haavandiline koliit e. jämesoolepõletik, Crohni tõbi) põdenud patsiendid.

              Ettevaatus  on  vajalik,  kui  te  kasutate  samaaegselt  seedetrakti  haavandi  ja  verejooksu  riski
              suurendavaid  ravimeid,  nagu  suukaudsed  kortikosteroidid,  vere  hüübimist  vähendavaid  ravimeid
              (antikoagulandid,nt.varfariin),selektiivseidserotoniinitagasihaardeinhibiitoreid(teatud
              antidepressandid) või trombotsüütide agregatsiooni inhibiitoreid, nagu atsetüülsalitsüülhape.

              MSPVA-te  kasutamisel  on  väga  harva  tekkinud  tõsised  nahakahjustused,  millest  mõned  võivad
              lõppeda  surmaga (sh. eksfoliatiivne dermatiit, Stevens-Johnsoni sündroom, toksiline epidermaalne
              nekrolüüs).  Suurim  risk  nahareaktsioonide  tekkeks  on  ravi  alguses  (eriti  ravi  esimesel  kuul).
              Katkestage Relifex´i manustamine otsekohe ja pöörduge arsti poole, kui ilmneb nahalööve, limaskesta
              kahjustus või mõni muu ülitundlikkuse sümptom.

              Relifex’i kasutamine koos toidu ja joogiga:
              Tabletid võetakse koos söögiga või ilma.

              Võtmine koos teiste ravimitega:
              Palun informeerige oma arsti, kui te kasutate või olete hiljuti kasutanud mingeid muid ravimeid, kaasa
              arvatud ilma retseptita ostetud ravimeid.
              Relifex’i manustamisel koos mõnede teiste ravimitega võivad ilmneda koostoimeid. Eeskätt puudutab
              see järgmisi ravimeid:
                 •  vererõhku alandavad ravimid,
                 •  verehüüvete teket takistavad ravimid ehk antikoagulandid, näiteks varfariin,
                 •  vett väljutavad ravimid ehk diureetikumid,
                 •  digoksiin (südamepuudulikkuse ravim),
                 •  metotreksaat (vähivastane ja reumatoloogias kasutatav ravim),
                 •  liitium (psühhiaatrias kasutatav ravim),
                 •  kortikosteroidid (põletikuvastased ravimid),
                 •  serotoniini tagasihaarde inhibiitorid (antidepressandid),
                 •  trombotsüütide agregatsiooni inhibiitorid (atsetüülsalitsüülhape ehk aspiriin).

              Rasedus ja imetamine
              Enne ravimi kasutamist pidage nõu arsti või apteekriga.
              Raseduse ja rinnaga toitmise ajal ei soovitata Relifex’i kasutada. Kui te olete rase, planeerite rasestuda
              või toidate rinnaga last, informeerige sellest oma arsti.



                                                        2


             Autojuhtimine ja masinatega töötamine:
              Pärast nabumetooni manustamist on oht pearingluse tekkeks. Sellisel juhul ei tohi patsiendid juhtida
              autot ega töötada liikuvate mehhanismidega.


              3.    KUIDAS RELIFEX KASUTADA

              Kasutage Relifex’i alati vastavalt arstilt saadud juhistele. Kui te ei ole milleski kindel, pidage nõu arsti
              või apteekriga.
              Teile vajaliku annuse määrab arst.
              Täiskasvanud
              Tavaline annus on 1 g ühekordse ööpäevase annusena koos söögiga või ilma. Annust võib vajadusel
              suurendada  2  g-ni,  mis  manustatakse  ühekordse  ööpäevase  annusena  või  jagatuna  mitmeks
              manustamiskorraks. Dispergeeruv tablett tuleb enne manustamist lahustada vees.

              Patsientide erigrupid
              Puuduvad andmed nabumetooni kasutamise kohta lastel.
              Eakatel patsientidel, samuti neerupuudulikkuse ja kerge või mõõduka maksapuudulikkuse korral ei ole
              annuse korrigeerimine vajalik.

              Ravi kestuse määrab teie arst. Ärge ületage arsti poolt määratud ravimi annust või selle manustamise
              sagedust.

              Kui teil on tunne, et Relifex’i toime on liiga tugev või liiga nõrk, rääkige sellest arstile või apteekrile.

              Kui te kasutate Relifex’i rohkem kui ette nähtud
              Üleannustamise  kahtluse  korral  pöörduge  kohe  arsti  poole.  Üleannustamise  korral  soovitatakse
              maoloputust, aktiveeritud söe manustamist ja toetavat ravi.

              Kui te unustate Relifex’i kasutada
              Ärge võtke kahekordset annust, kui ravim jäi eelmisel korral võtmata.


              4.    VÕIMALIKUD KÕRVALTOIMED

              Nagu kõik ravimid, võib ka Relifex põhjustada kõrvaltoimeid, kuigi kõigil neid ei teki.

              Sagedamini on tekkinud kõhulahtisus, düspepsia, iiveldus, unetus.
              Harvem võib tekkida kõhuvalu, suukuivus, kõhupuhitus, kõhukinnisus, lööve, sügelus, kohin kõrvus,
              nägemishäired (nägemise hägustumine ja/või vaateväljade kahanemine; selliste häiretega patsiendid
              peaksid pöörduma silmaarsti juurde), peavalu, pearinglus, unisus, väsimus, tursed.
              Harvadel juhtudel on tekkinud seedetrakti haavand, verejooks, mulgustumine, mis mõnikord võivad
              lõppeda surmaga, eriti vanemas eas patsientidel.
              Lisaks võib tekkida veriroe, veriokse, haavandiline suupõletik, Crohni tõve ja haavandilise koliidi
              ägenemine.
              Harva võib tekkida raske allergiline reaktsioon (anafülaksia), neerupuudulikkus, menorraagia (rohke
              verega menstruatsioon).

              Kui täheldate endal mistahes kõrvaltoimeid, mida ei ole loetletud selles infolehes, informeerige sellest
              oma arsti või apteekrit.



              5.    RELIFEX’I SÄILITAMINE


                                                        3


             Relifex 500 mg õhukese polümeerikattega tabletid ja Relifex 1 g dispergeeruvad tabletid:
              Hoida temperatuuril kuni 25°C.

              Relifex 1 g õhukese polümeerikattega tabletid:
              See ravimpreparaat ei vaja säilitamisel eritingimusi.

              Hoida laste eest varjatud ja kättesaamatus kohas.

              Mitte kasutada pärast pakendil märgitud kõlblikkusaja lõppu, mis on märgitud karbil. Kõlblikkusaeg
              viitab kuu viimasele päevale.

              Ravimeid  ei  tohi  ära  visata  kanalisatsiooni  kaudu  ega  koos  majapidamisprügiga.  Küsige  oma
              apteekrilt,  kuidas  hävitatakse  ravimeid,  mida  enam  ei  vajata.  Need  meetmed  aitavad  kaitsta
              keskkonda.


              6.    LISAINFO

              Mida Relifex sisaldab:

              Toimeaine on nabumetoon. Õhukese polümeerikattega tablett sisaldab 500 mg või 1 g nabumetooni.
              Dispergeeruv tablett sisaldab 1 g nabumetooni.
              Abiained on:
              Õhukese  polümeerikattega  500  mg  tabletid:  naatriumglükolaattärklis,  naatriumlaurüülsulfaat,
              hüpromelloos, mikrokristalne tselluloos, sahhariinnaatrium, karamellimaitselisand, makrogool 6000,
              titaandioksiid.

              Õhukese  polümeerikattega 1   g  tabletid: naatriumglükolaattärklis,naatriumlaurüülsulfaat,
              hüpromelloos, mikrokristalne tselluloos, makrogool 6000, titaandioksiid.

              Dispergeeruvad tabletid: AC-DI-SOL, kollidoon 25, magneesiumstearaat, mikrokristalne tselluloos,
              piparmündi maitselisand, naatriumlaurüülsulfaat, sahhariinnaatrium, vanilje maitselisand.

              Kuidas Relifex välja näeb ja pakendi sisu:

              Õhukese polümeerikattega 500 mg tabletid, 20 tk või 100 tk pakendis.
              Õhukese polümeerikattega 1 g tabletid, 20 tk või 100 tk pakendis.
              Dispergeeruvad tabletid 1 g, 20 tk või 100 tk pakendis.

              Müügiloa hoidja

              MEDA AB, Box 906; 17009 Solna, Rootsi

              Tootja

              Haupt Pharma Wülfing GmbH
              Bethelner Landstrasse 18
              D-31028, Gronau
              Saksamaa






                                                        4


             Lisaküsimuste tekkimisel selle ravimi kohta pöörduge palun müügiloa hoidja kohaliku esindaja poole.

              MediNet International Ltd
              Narva mnt. 11d,
              10151 Tallinn
              tel 6275191,
              fax 6443575



              Infoleht on viimati kooskõlastatud.aprillis 2009








































                                                        5
