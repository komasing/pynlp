

                             PAKENDI INFOLEHT: INFORMATSIOON KASUTAJALE

                             Ampisulcillin 1000 mg/500 mg, süste- või infusioonilahuse pulber
                            Ampisulcillin 2000 mg/1000 mg, süste- või infusioonilahuse pulber
                                               Ampitsilliin, sulbaktaam

                 Enne ravimi kasutamist lugege hoolikalt infolehte.
                 -  Hoidke infoleht alles, et seda vajadusel uuesti lugeda.
                 -  Kui teil on lisaküsimusi, pidage nõu oma arsti või apteekriga.
                 -  Ravim on välja kirjutatud teile. Ärge andke seda kellelegi teisele. Ravim võib olla neile
                     kahjulik, isegi kui haigussümptomid on sarnased.
                 -  Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                     mida selles infolehes ei ole nimetatud, palun rääkige sellest oma arstile või apteekrile.


                 Infolehes antakse ülevaade:
                 1.   Mis ravim on Ampisulcillin ja milleks seda kasutatakse
                 2.   Mida on vaja teada enne Ampisulcillin’i kasutamist
                 3.   Kuidas Ampisulcillin’i kasutada
                 4.   Võimalikud kõrvaltoimed
                 5.   Kuidas Ampisulcillin’i säilitada
                 6.   Lisainfo


                 1.   MIS RAVIM ON AMPISULCILLIN JA MILLEKS SEDA KASUTATAKSE

                 Ampisulcillin on süstitav või infusiooni teel manustatav kombineeritud antibakteriaalne
                 preparaat, mis sisaldab antibiootikumi ampitsilliini ja beeta-laktamaasensüümide inhibiitorit
                 sulbaktaami (suhe 2:1).
                 Ampitsilliin on laia toimespektriga poolsünteetiline aminopenitsilliinirea penitsilliin, millel on
                 bakteritsiidne toime.

                 Näidustused:
                 Ampitsilliini ja sulbaktaami kombinatsioonile tundlike mikroorganismide poolt põhjustatud
                 infektsioon (nakkus) täiskasvanutel ja lastel:
                      - naha ja pehmete kudede infektsioon;
                      - pneumoonia (kopsupõletik);
                      - kuseteede infektsioon;
                      - kõhuõõne infektsioon;
                      - vaagnapiirkonna infektsioon naistel;
                      - sepsis.


                 2.   MIDA ON VAJA TEADA ENNE AMPISULCILLIN’I KASUTAMIST

                 Ärge kasutage Ampisulcillin’i
                 -  kui  te  olete  allergiline  (ülitundlik)  penitsilliinirea  antibiootikumide  või  beeta-laktamaasi
                     inhibiitorite suhtes või Ampisulcillin’i mõne koostisosa suhtes.

                 Eriline ettevaatus on vajalik ravimiga Ampisulcillin


                -kui te olete allergiline. Enne ravimi manustamist küsitleb arst teid võimaliku allergilisuse
                     suhtes ja samuti võidakse teile teha nahatundlikkuse test;
                 -  kui teil on infektsioosne mononukleoos (konkreetse viiruse tekitatud nakkushaigus) või
                     lümfoleukeemia (valgevere kasvaja teatud vorm) korral, kuna on suur oht
                     makulopapuloossete (tähnjas-sõlmjas) löövete tekkeks preparaadis sisalduva ampitsilliini
                     toimel;
                 -  kui teil on neerupuudlikkus, vajalik võib olla annuse kohaldamine;
                 -  kui te olete piiratud soolatarbimisega dieedil. Preparaadi naatriumisisaldus on ≈ 71,3 mg/g,
                     sellega tuleb arvestada patsientide ravimisel, kelle dieedis on piiratud soola tarbimist;
                 -  kui teil ravi ajal tekib äge kõhulahtisus. Öelge seda kohe arstile, tegu võib olla ohtliku
                     sooltepõletikuga (pseudomembranoosne koliit), mis vajab kohest ravi.

                 Kasutamine koos teiste ravimitega
                 Palun informeerige oma arsti, kui te kasutate või olete hiljuti kasutanud mingeid muid ravimeid,
                 kaasa arvatud ilma retseptita ostetud ravimeid.

                 Probenetsiid  aeglustab  ampitsilliini  ja  sulbaktaami  eritumist  neerude  kaudu  ning  nende
                 samaaegne manustamine võib viia ampitsilliini ja sulbaktaami kõrge kontsentratsiooni pikaajalise
                 püsimiseni seerumis.

                 Aminoglükosiidid: Ampitsilliini ja aminoglükosiidide segamisel in vitro täheldati mõlema
                 preparaadi olulist inaktiveerumist (toimetuks muutumine). Juhul kui nimetatud kahte
                 antibiootikumide gruppi kuuluvaid ravimeid on vaja samaaegselt manustada, tuleb seda teha
                 erinevate manustamiskohtade kaudu ja vähemalt ühetunnise vaheajaga.

                 Antikoagulandid: Parenteraalselt manustatud penitsilliinid võivad esile kutsuda muutusi
                 trombotsüütide (vereliistakute) agregatsioonis ja vere hüübivuse näitajates. Penitsilliinide
                 manustamisel koos antikoagulantidega võivad need toimed olla aditiivsed (toimed võivad
                 summeeruda).

                 Bakteriostaatilised ravimid (klooramfenikool, erütromütsiin, sulfoonamiidid ja tetratsükliinid):
                 Bakteriostaatilised (bakterite paljunemist pidurdavad) ravimid võivad vähendada penitsilliinide
                 bakteritsiidset (baktereid surmav) toimet, penitsilliinide kombineerimisest bakteriostaatilise
                 toimega ravimitega tuleks hoiduda.

                 Allopurinoolija Ampisulcillin’ikoosmanustamisel suureneb  löövete esinemissagedus
                 ampitsilliini  monoteraapiaga  võrreldes.  Pole  teada,  kas  ampitsilliini  lööbed  on  tingitud
                 allopurinoolist või neil patsientidel esinevatest hüperurikeemiast (kusihapperohkus veres).

                 Preparaadis sisalduv ampitsilliin võib vähendada östrogeeni sisaldavate suukaudsete
                 kontratseptiivide (rasestumisvastased preparaadid) efektiivsust. Ehkki see seos ei ole veenvalt
                 tõestatud, on ampitsilliinravi ajal soovitatav kasutada mõnda teist või täiendavat rasestumisvastast
                 meetodit.

                 Metotreksaat: Patsiente, kes saavad samaaegselt metotreksaati ja penitsilliine, tuleb hoolikalt
                 jälgida. Võib osutuda vajalikuks leukovoriini annuse suurendamine ja pikem manustamisaeg.

                 Oluline teave Ampisulcillin’i koostisainete kohta
                 Preparaadi naatriumisisaldus on ≈ 71,3 mg/g, sellega tuleb arvestada patsientide ravimisel, kelle
                 dieedis on piiratud soola tarbimist.


                Rasedus ja imetamine
                 Rasedus
                 Enne ravimi kasutamist pidage nõu oma arstiga.
                 Ampisulcillin’i  manustamisel rasedatele peab olema  väga  ettevaatlik ja see on  lubatud vaid
                 äärmisel vajadusel.
                 Sünnituse ajal manustatuna vähendab Ampisulcilllin lihastoonust, kontraktsioonide
                 (kokkutõmbuvus) sagedust ja tugevust.

                 Imetamine
                 Enne ravimi kasutamist pidage nõu oma arsti või apteekriga. Ampitsilliin ja sulbaktaam erituvad
                 rinnapiima. Ravi ajal ei ole imetamine soovitatav.

                 Autojuhtimine ja masinatega töötamine
                 Ampisulcillin ei mõjuta autojuhtimise ja masinate käsitsemise võimet.


                 3.   KUIDAS AMPISULCILLIN’I KASUTADA

                 Ravimit manustatakse teile meditsiinipersonali poolt. Ampisulcillin’i annustamine on
                 individuaalne, sõltudes infektsiooni raskusest ja lokalisatsioonist, patsiendi vanusest ja
                 neerufunktsioonist. Ravimit manustatakse lihase- või veenisisese süstena või lühiajalise
                 infusiooni (vedeliku viimine organismi kanüüli abil) teel.

                 Täiskasvanud: tavaline annus on 1,5 g (1 g ampitsilliini + 500 mg sulbaktaami) kuni 3 g (2 g
                 ampitsilliini  + 1 g  sulbaktaami)  iga 6…8 tunni järel. Kergemate infektsioonide  korral võib
                 Ampisulcillin’i manustada ka iga 12 tunni järel.

                 Ampisulcillin’i maksimaalne ööpäevane annus on 12 g, mis jaotatakse 4 manustamiskorra vahel.
                 Sulbaktaami koguannus ei tohi ületada 4 g päevas.

                 Lapsed: ööpäevane annus on 150 mg/kg, mis jaotatakse 4 manustamiskorra vahel (iga 8 tunni
                 järel).

                 Vastsündinud elu esimesel nädalal: soovitatav annus on 75 mg/kg/ööpäevas (sulbaktaami
                 25 mg/kg/ööpäevas ja ampitsilliini 50 mg/kg/ööpäevas) jagatuna kaheks manustamiskorraks (iga
                 12 tunni järel).

                 Neerufunktsiooni häirete korral tuleb ravimit manustada pikemate intervallide järel, vastavalt
                 ampitsilliini kasutamise soovitustele.

                 Hemodialüüsi saavatele  patsientidelemanustatakse Ampisulcillin’ipärast  dialüüsi
                 (neerupuudulikkuse spetsiifiline ravimeetod) ning pikaajalise arteriovenoosse hemodialüüsi puhul
                 iga 6...12 tunni järel.
                 Ravi kestab 48 tundi pärast palaviku langust ja teiste kliiniliste sümptomite taandumist. Ravi
                 keskmine kestus on 5...14 päeva.

                 Kui teil on tunne, et Ampisulcillin’i toime on liiga tugev või liiga nõrk, pidage nõu oma arstiga.

                 Kui teile manustatakse Ampisulcillin’i rohkem kui ette nähtud


                Kuna süsti teeb teile arst või meditsiiniõde, on üsna ebatõenäoline, et teile tehakse liiga suur
                 annus või et annus jääb üldse manustamata. Aga kui te milleski kahtlete, küsige arstilt või õelt.
                 Üleannustamise korral võivad tekkida kesknärvisüsteemiga seotud sümptomid – krambid ja muud
                 mürgistusnähud. Üleannustamise puhul tuleb ravim ära jätta ja rakendada sümptomaatilist ravi,
                 eriti  pärast  suurte  annuste  manustamist  neerupuudulikkusega  patsientidele.  Ampitsilliin  ja
                 sulbaktaam on hemodialüüsitavad.

                 Kui teil on lisaküsimusi selle ravimi kasutamise kohta, pidage nõu oma arstiga.


                 4.   VÕIMALIKUD KÕRVALTOIMED

                 Nagu kõik ravimid, võib ka Ampisulcillin’i põhjustada kõrvaltoimeid, kuigi kõigil neid ei teki.

                 Teatatud on järgmistest kõrvaltoimetest:
                 Üldised häired ja manustamiskoha reaktsioonid
                 Lihasesisese manustamise puhust valu, intravenoosse manustamise puhust valu.
                 Tromboflebiit (trombveenipõletik).

                 Süsteemsed reaktsioonid: sagedasemad neist on kõhulahtisus ja lööve.
                 Lisaks on harva (vähem kui 1% patsientidest) teatatud järgmistest süsteemsetest kõrvaltoimetest:
                 väsimus, haiglane enesetunne, peavalu, iiveldus, oksendamine, kandidoos (soor), kõhupuhitus,
                 sügelus, näoturse, survetunne rinnus, düspnoe, külmavärinad, substernaalne (rinnakualune) valu,
                 düsuuria (urineerimishäire). Kõik need kõrvaltoimed on tavaliselt pöörduvad.

                 Vere ja lümfisüsteemi häired: agranulotsütoos (vere granulotsüütide vähesus),
                 sulbaktaami/ampitsilliini kasutamisel on täheldatud aneemiat (kehvveresus), hemolüütilist (vere
                 punaliblede lahustumisest tingitud) aneemiat, trombotsütopeeniat (vereliistakute väike hulk
                 veres), eosinofiiliat (vererakkude teatud tüübi rohkus veres) ja leukopeeniat (valgeliblevähesus
                 veres). Tavaliselt mööduvad need ravi lõpetamisel ja arvatakse olevat põhjustatud
                 ülitundlikkusest.

                 Seedetrakti häired: stomatiit (suupõletik), gastriit (maopõletik), enterokoliit (peensoole-
                 jämesoolepõletik) ja pseudomembranoosne koliit (peensoole-jämesoole raske põletik).

                 Maksa ja sapiteede häired: bilirubineemia (bilirubiinveresus), maksafunktsiooni häired ja ikterus
                 (kollatõbi).

                 Immuunsüsteemi häired: anafülaktoidne (anafülaksiataoline) reaktsioon ja anafülaktiline
                 (anafülaksiaga seotud) šokk.

                 Uuringud:  hemoglobiini  (verevärvnik),  hematokriti  (vere  punaliblede  mahufraktsioon),
                 erütrotsüütide (vere punalibled), leukotsüütide (vere valgelibled), neutrofiilide (sõmervalgelible)
                 taseme  vähenemine;  lümfotsüütide  (lümfirakud),  monotsüütide(suuremõõtmelinevere
                 valgelible),trombotsüütide,basofiilide(leeliselembenesõmerlible) ja  eosinofiilide
                 (eosiinilembene sõmerlible) arvu suurenemine; transaminaaside ALT (SGPT) ja AST (SGOT)
                 (maksafunktsiooni  aktiivsuse  näitajad)  aktiivsuse  mööduv  suurenemine  seerumis;  alkaalse
                 (aluseline)  fosfataasi  (teatud  ensüüm)  ja  laktaatdehüdrogenaasi  (teatud  ensüüm)  aktiivsuse
                 suurenemine; seerumi kreatiniini- (kreatiini ainevahetusprodukt) ja uureasisalduse (karbamiidi
                 sisaldus)  suurenemine;  erütrotsüütide  (vere  punalibled)  ja  hüaliinsilindrite  (uriini  sademes


                nähtavad  spetsiifilised  silindrid)  leid  uriinis.  Võimalik  on  valepositiivne  reaktsioon  uriini
                 suhkrusisalduse määramisel (kui kasutatakse reduktsioonimeetodeid), samuti direktsel Coombsi
                 testil.

                 Närvisüsteemi häired: väsimus, roidumus, peavalu, harvadel juhtudel krambid.

                 Neerude ja kuseteede häired: harvadel juhtudel interstitsiaalne nefriit (neerupõletiku teatud tüüp).

                 Naha ja nahaaluskoe kahjustused: lööve, nahasügelus, muud nahareaktsioonid (urtikaaria e.
                 nõgestõbi, dermatiit e. nahapõletik), harvadel juhtudel Stevensi-Johnsoni sündroom
                 (nahapunetuse eluohtlik vorm), väga harvadel juhtudel eksfoliatiivne (kestendav) dermatiit,
                 epidermise (marrasknahk) nekrolüüs (irdumine) ja multiformne (mitmevormiline) erüteem
                 (nahapunetus).

                 Ülitundlikkusreaktsioonid:  urtikaaria,  dermatiit,  multiformne  erüteem-  need  reaktsioonid  on
                 mööduvad  ravi  katkestamisel  või  antihistamiini  või  glükokortikosteroidi  manustamisel.
                 Ülitundlikel patsientidel võib väga harva tekkida anafülaktiline šokk.

                 Ampisulcillin-ravi ajal on kirjeldatud ampitsilliiniga seotud kõrvaltoimeid

                 Kui ükskõik milline kõrvaltoimetest muutub tõsiseks või kui te märkate mõnda kõrvaltoimet,
                 mida selles infolehes ei ole nimetatud, palun rääkige sellest oma arstile.


                 5.    KUIDAS AMPISULCILLIN’I SÄILITADA

                 Hoida laste eest varjatud ja kättesaamatus kohas.

                 Hoida temperatuuril kuni 25 o C, originaalpakendis, niiskuse ja valguse eest kaitstult.

                 Valmislahus kasutada ära koheselt või ühe tunni jooksul pärast lahustamist.
                 Mitte lasta külmuda!

                 Ärge kasutage Ampisulcillin’i pärast kõlblikkusaega, mis on märgitud pakendile. Kõlblikkusaeg
                 viitab kuu viimasele päevale.

                 Ravimeid ei tohi ära visata kanalisatsiooni kaudu ega koos majapidamisprügiga. Küsige oma
                 apteekrilt, kuidas hävitatakse ravimeid, mida enam ei vajata. Need meetmed aitavad kaitsta
                 keskkonda.


                 6.   LISAINFO

                 Mida Ampisulcillin sisaldab:

                 -  Süste-  või infusioonilahuse  pulber  viaalis sisaldab 1000 mg  ampitsilliinile  ekvivalentses
                     koguses  ampitsilliinnaatriumija500  mg   sulbaktaamile ekvivalentses  koguses
                     sulbaktaamnaatriumi.
                 -  Süste-  või infusioonilahuse  pulber  viaalis sisaldab  2000 mg  ampitsilliinile  ekvivalentses
                     koguses ampitsilliinnaatriumija1000   g  sulbaktaamile ekvivalentses koguses
                     sulbaktaamnaatriumi.


                Ampisulcillin ei sisalda abiaineid.

                 Kuidas Ampisulcillin välja näeb ja pakendi sisu
                 Valge või peaaegu valge pulber 30 ml värvusetus klaasviaalis, 10 viaali pakendis.

                 Müügiloa hoidja ja tootja
                 Müügiloa hoidja
                 Actavis Nordic A/S,
                 Ørnegårdsvej 16,
                 2820 Gentofte,
                 Taani

                 Tootja
                 Balkanpharma-Razgrad AD,
                 68 Aprilsko vastanie Blvd,
                 7200 Razgrad,
                 Bulgaaria

                 Lisaküsimuste tekkimisel selle ravimi kohta pöörduge palun müügiloa hoidja kohaliku esindaja
                 poole.
                 UAB Actavis Baltics Eesti Filiaal,
                 Tiigi 28/ Kesk tee 23a,
                 Rae vald, 75301 Harjumaa
                 Tel: (+372) 6100 565

                 Infoleht on viimati kooskõlastatud jaanuaris 2010


                 Järgnev informatsioon on mõeldud ainult meditsiinipersonalile või tervishoiutöötajale:

                 Ampisulcillin’i annustamine on individuaalne, sõltudes infektsiooni raskusest ja lokalisatsioonist,
                 patsiendi  vanusest  ja  neerufunktsioonist.  Ravimit  manustatakse  lihase-  või  veenisisese
                 injektsiooni või lühiajalise infusiooni teel.

                 Täiskasvanud: tavaline annus on 1,5 g (1 g ampitsilliini + 500 mg sulbaktaami) kuni 3 g (2 g
                 ampitsilliini + 1 g sulbaktaami) iga 6…8 tunni järel.
                 Ampisulcillin’i maksimaalne ööpäevane annus on 12 g, mis jaotatakse 4 manustamiskorra vahel.
                 Sulbaktaami  koguannus  ei  tohi  ületada  4  g  päevas.  Kergemate  infektsioonide  korral  võib
                 ampitsilliini/sulbaktaami manustada ka iga 12 tunni järel.

                 Lapsed: ööpäevane annus on 150 mg/kg, mis jaotatakse 4 manustamiskorra vahel (iga 8 tunni
                 järel).

                 Vastsündinud elu esimesel nädalal: soovitatav annus on 75 mg/kg/ööpäevas (sulbaktaami
                 25 mg/kg/ööpäevas ja ampitsilliini 50 mg/kg/ööpäevas) jagatuna kaheks manustamiskorraks (iga
                 12 tunni järel).

                 Neerufunktsiooni  häirete korral (kreatiniini kliirens alla 30 ml/min) tuleb ravimit  manustada
                 pikemate intervallide järel, vastavalt ampitsilliini kasutamise soovitustele ja alljärgnevale tabelile:


                           Kreatiniini kliirens                Soovitatav annus
                            (ml/min/1,73 m 2 )

                                  ≥ 30                            1,5 g…3 g / 6...8 h
                                 15...29                           1,5 g…3 g / 12 h
                                 5...14                            1,5 g…3 g / 24 h

                 Kui teada on ainult seerumi kreatiniinisisaldus, võib selle põhjal arvutada kreatiniini kliirensi,
                 kasutades alljärgnevat valemit:
                 Mehed:
                  (140 - vanus aastates) x kehakaal kg-s
                       (72 x seerumi kreatiniin)

                 Naised:
                 Ülalkirjeldatud arvutuste kadu leitud tulemus x 0.85

                 Hemodialüüsi  saavatele  patsientidele  manustatakse  Ampisulcillin’i  pärast  dialüüsi  ning
                 pikaajalise arteriovenoosse hemodialüüsi puhul iga 6...12 tunni järel.
                 Ravi kestab 48 tundi pärast palaviku langust ja teiste kliiniliste sümptomite taandumist. Ravi
                 keskmine kestus on 5...14 päeva.

                 Lihasesisene  manustamine:  Ampisulcillin  lahustatakse  steriilses  süstevees  või  0,5...1%
                 lidokaiinvesinikkloriidi lahuses. Eelnevalt tuleb kontrollida, kas patsient ei ole lidokaiini suhtes
                 ülitundlik.Lidokaiin  on   vastunäidustatud ülitundlikkuse korral  amiidi  tüüpi
                 lokaalanesteetikumide suhtes.
                 1,5 g sisaldavale viaalile lisatakse 3,2 ml ja 3 g sisaldavale viaalile 6,4 ml lahust. Valmislahus
                 tuleb ära kasutada 1 tunni jooksul. Süstida sügavale lihasesse!

                 Veenisisene manustamine: ravim lahustatakse steriilses süstevees, 0,9% naatriumkloriidi lahuses
                 või 5% glükoosilahuses ning sellel lastakse seista, kuni lahus on selge ja ilma õhumullideta.

                 Veenisüst: 1,5 g sisaldavale viaalile lisatakse 10 ml ja 3 g sisaldavale viaalile 20 ml lahust.
                 Süstitakse aeglaselt vähemalt 5...10 minuti jooksul.

                 Veeniinfusioon: viaali sisu lahustatakse 5...10 ml lahuses ja lahjendatakse järgnevalt: 1,5 g
                 viaalile lisatakse 50 ml ja 3 g viaalile 100 ml lahust. Infusioon kestab 15...30 minutit.

                 Preparaadi naatriumisisaldusega (≈ 71,3 mg/g) tuleb arvestada patsientide ravimisel, kelle dieedis
                 on piiratud soola tarbimist.

                 Pärast lahuse valmistamist tuleb see ära kasutada kohe või ühe tunni jooksul pärast lahustamist.
                 Mitte lasta külmuda!
