RAVIMI OMADUSTE KOKKUVÕTE


1.      RAVIMPREPARAADI NIMETUS

Cyklokapron, 500 mg õhukese polümeerikattega tabletid


2.      KVALITATIIVNE JA KVANTITATIIVNE KOOSTIS

Üks tablett sisaldab 500 mg traneksaamhapet.
INN. Acidum tranexamicum

Abiainete täielik loetelu vt lõik 6.1.


3.      RAVIMVORM

Õhukese polümeerikattega tablett.


4.      KLIINILISED ANDMED

4.1     Näidustused

Verejooks või verejooksu risk, mis on tingitud suurenenud fibrinolüüsist või fibrinogenolüüsist.
Pärilik angioneurootiline turse.

4.2     Annustamine ja manustamisviis

Soovitatav tavaannus on 2...3 tabletti (1…1,5 g) 2 kuni 3 korda ööpäevas.

Alltoodud näidustuse korral võib kasutada järgimisi annuseid:

Prostatektoomia.
Hemorraagia profülaktikat ja ravi kõrge riskiga patsientidel tuleb alustada pre- või postoperatiivselt
traneksaamhappe süstelahusega; seejärel jätkata 2…3 tabletiga (1…1,5 g) 2…3 korda ööpäevas kuni
makroskoopilise hematuuria kadumiseni.

Menorraagia.
Soovitatav annus on 2…3 tabletti (1…1,5 g) 3…4 korda ööpäevas niikaua kui vaja kuni 4 päeva. Väga
tugevate menstruatsiooni verejooksude korral võib annust suurendada 2 tabletini (1 g) 6 korda
ööpäevas. Ravi Cyklokapron’iga ei tohi alustada enne menstruatsiooni vereerituse algust.

Ninaverejooks.
Kui on oodata korduvaid verejookse, tuleb rakendada suukaudset manustamist 3 tabletti (1,5 g)
3 korda ööpäevas 4…10 päeva vältel.

Hematuuria.
2…3 tabletti (1…1,5 g) 2…3 korda ööpäevas kuni makroskoopilise hematuuria kadumiseni.

Emakakaela konisatsioon.
3 tabletti (1,5 g) 3 korda ööpäevas 12…14 päeva jooksul pärast operatsiooni.

Hamba väljatõmbamine hemofiiliaga haigetel.
Raviga peab alustama vahetult enne protseduuri. Annus arvutatakse lähtuvalt 25 mg/kg, 3…4 korda
ööpäevas 6…8 päeva jooksul. Vajalikuks võib osutuda ka koagulatsiooni faktori kontsentraadi
kasutamine - seda tuleb arutada koos koagulatsiooni spetsialistiga.

Pärilik angioneurootiline turse.
Mõned patsiendid on teadlikud oma haigushoo algusest; nendel patsientidel on sobivaks annuseks
2…3 tabletti (1…1,5 g) vahelduvalt 2...3 korda ööpäevas mõne päeva jooksul. Teistel patsientidel
tuleb sama annusega jätkata pidevat ravi.

Raske neerupuudulikkusega patsientidele soovitatakse annuseid vähendada järgmiselt:

Seerumi kreatiniin (μmol/l)     traneksaamhappe annus
120…249                         15 mg/kg kehakaalu kohta/kaks korda ööpäevas
250…500                         15 mg/kg kehakaalu kohta/ööpäevas
>500                            7,5 mg/kg kehakaalu kohta/ööpäevas

4.3     Vastunäidustused

Aktiivne trombembooliline haigus.
Ülitundlikkus traneksaamhappe või ravimi ükskõik millise abiaine suhtes.
Raske neerupuudulikkus (kumulatsiooni risk)

4.4     Hoiatused ja ettevaatusabinõud kasutamisel

Ebaregulaarse menstruatsiooni vereeritusega patsiendid ei tohi Cyklokapron’i kasutada, kuni on selge
ebaregulaarse vereerituse põhjus.

Anamneesis või perekonna anamneesis trombemboolilise juhu või haigusega patsiendid
(trombofiiliaga patsiendid) tohivad Cyklokapron’i kasutada ainult kindlal meditsiinilisel näidustusel ja
hoolika meditsiinilise jälgimise tingimustes.

Sisaldus veres suureneb neerupuudulikkusega patsientidel. Seetõttu on soovitatav annuse vähendamine
(vt lõik 4.2).

Dissemineeritud intravaskulaarse koagulatsiooniga (DIC) korral tohib Cyklokapron’i kasutada ainult
verehüübimise alal spetsialiseerunud eriarsti jälgimisel.

Ülemiste kuseteede massiivse hematuuria korral on üksikjuhtudel teatatud ureetra obstruktsioonist.

Kliiniline kogemus puudub Cyklokapron’i kasutamise kohta alla 15-aastastel menorraagilistel lastel.

4.5     Koostoimed teiste ravimitega ja muud koostoimed

Cyklokarpon pärsib fibrinolüütiliste ravimite trombolüütilist toimet.

4.6     Rasedus ja imetamine

Kliinilised kogemused Cyklokapron’i kasutamisest rasedatel on piiratud.
Traneksaamhape läbib platsentaarbarjääri. Loomkatsed ei ole näidanud teratogeenset toimet.

Traneksaamhape eritub rinnapiima, kuid terapeutiliste annuste kasutamisel on toime imikule
ebatõenäoline.

4.7     Toime reaktsioonikiirusele
Ei ole teada.

4.8     Kõrvaltoimed

Ligikaudu 30%-l patsientidest on esinenud seedetrakti häireid, kui annus on olnud suurem kui 6 g
päevas. Annuse vähendamisel need häired kaovad.

Sage (>1/100, <1/10):
Seedetrakti häired: iiveldus, oksendamine, kõhulahtisus.
Harv (>1/10000, <1/1000):
Silma kahjustused: värvide nägemise häired.
Nahakahjustused: allergilised nahareaktsioonid.
Väga harv (≤1/10 000):
Vaskulaarsed häired: trombemboolia juhud.

4.9     Üleannustamine

Sümptomid.
Iiveldus, oksendamine, peavalu, kõhulahtisus. Võivad tekkida ka ortostaatilised sümptomid ja
hüpotensioon.

Ravi.
Oksendamise esilekutsumine, siis maoloputus ja akiivsöe manustamine. Neerude kaudu eritumise
soodustamiseks tuleb manustada suures koguses vedelikku.


5.      FARMAKOLOOGILISED OMADUSED

5.1     Farmakodünaamilised omadused

Farmakoterapeutiline grupp: Antihemorraagilised ained; Antifibrinolüütilised ained; traneksaamhape
ATC-kood: B02AA02

Traneksaamhape on antifibrinolüütiline ühend, mis on plasminogeeni plasmiiniks aktivatsiooni
tugevatoimeline konkureeriv inhibiitor. Palju suuremates kontsentratsioonides on ta plasmiini mitte-
konkureeriv inhibiitor. Traneksaamhappe inhibeeriv toime urokinaasi pool on 6…100 korda ja
streptokinaasi poolt tekitatud plasminogeeni aktivatsiooni 6…40 korda suurem kui
aminokaproonhappel.
Traneksaamhappe antifibrinolüütiline aktiivsus on ligikaudu 10 korda suurem kui
aminokaproonhappel.

5.2     Farmakokineetilised omadused

Pärast suukaudset manustamist on vastavalt 3 ja 24 tunni pärast tuvastav 1,13 ja 39% manustatud
annusest.
Parenteraalselt manustatud traneksaamhape jaotub kahekambrilise jaotusmudeli järgi.
Traneksaamhape läbib platsentaarbarjääri ja võib saavutada imetava naise piimas vereseerumis olevast
maksimaalsest kontsentratsioonist ühe sajandiku. Traneksaamhape tungib läbi
hematoentsefaalbarjääri.

5.3   Prekliinilised ohutusandmed

Puuduvad täiendavad kliinilised andmed lisaks nendele, mis on toodud antud ravimi omaduste
kokkuvõtte teistes lõikudes.
6.       FARMATSEUTILISED ANDMED

6.1      Abiainete loetelu

Tableti sisu: mikrokristalne tselluloos, hüdroksüpropüültselluloos, talk, magneesiumstearaat, kolloidne
veevaba ränidioksiid, povidoon.

Kate: metaksülaatpolümeerid, titaandioksiid, talk, magneesiumstearaat, polütüleenglükool 8000,
vanilliin.

6.2      Sobimatus

Ei ole kohaldatav.

6.3      Kõlblikkusaeg

3 aastat.

6.4      Säilitamise eritingimused

Hoida temperatuuril kuni 25 °C.

6.5      Pakendi iseloomustus ja sisu

Polüetüleenist pudel polüetüleen keeratava korgiga, mis sisaldab 20, 50 või 100 tabletti.

6.6      Erihoiatused ravimi hävitamiseks ja käsitlemiseks

Erinõuded puuduvad.


7.       MÜÜGILOA HOIDJA

Meda AB, Box 906,
170 09 Solna,
Rootsi


8.       MÜÜGILOA NUMBER

104995


9.       ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

19.10.2001/19.10.2011


10.      TEKSTI LÄBIVAATAMISE KUUPÄEV

Ravimiametis kinnitatud oktoobris 2011