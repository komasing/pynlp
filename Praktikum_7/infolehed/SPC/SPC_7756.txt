RAVIMI OMADUSTE KOKKUVÕTE


1.      RAVIMPREPARAADI NIMETUS

Feiba 500 Ü, süstelahuse pulber ja lahusti
Feiba 1000 Ü, süstelahuse pulber ja lahusti

2.      KVALITATIIVNE JA KVANTITATIIVNE KOOSTIS

Toimeaine: faktor VIII inhibiitorist möödaminev aktiivsus

Igas Feiba 500 Ü* viaalis on 500 Ü faktor VIII inhibiitorist möödaminevat aktiivsust ja 200
kuni 600 mg inimvere plasma proteiini.
Igas Feiba 1000 Ü* viaalis on 1000 Ü faktor VIII inhibiitorist möödaminevat aktiivsust ja 400
kuni 1200 mg inimvere plasma proteiini.

Feiba sisaldab ka faktoreid II; IX ja X peamiselt mitteaktiveeritud kujul nagu ka aktiveeritud
faktor VII; faktor VIII koagulentset antigeeni (F VIII C: Ag) on kontsentratsioonis kuni 0,1 Ü
ühe Feiba ühiku kohta.
Preparaat sisaldab ainult jälgedena; kui üldse, kallikreiin-kiniin süsteemi faktoreid.

* 1 Ü Feiba’t lühendab kõrge faktor VIII inhibiitori sisaldusega plasma aktiveeritud
partsiaalset tromboplastiiniaega (APTT) 50% võrra võrreldes puhvri näiduga (blank).


Abiainete täielik loetelu vt lõik 6.1.


3.      RAVIMVORM

Süstelahuse pulber ja lahusti.

Valge, valkjas või kahvatu roheline külmkuivatatud pulber või murenev tahke mass. Värskelt
valmistatud lahuse pH väärtus on vahemikus 6,8 ...7,6.

4.      KLIINILISED ANDMED

4.1 Näidustused

Verehüübimishäired inhibiitoriga hemofiilia A või omandatud faktor VIII inhibiitori korral.

4.2 Annustamine ja manustamisviis

Ravi peab olema algatatud ja läbi viidud hemofiilia ravis kogenud arsti järelvalve all.

4.2.1 Annustamine
Annus ja ravi kestvus sõltuvad hemostaasihäire ulatusest, veritsuse asukohast ja ulatusest ning
patsiendi kliinilisest seisundist.

Annus ja manustamise sagedus tuleb määrata vastavalt kliinilisele efektiivsusele iga patsiendi
puhul individuaalselt.
Üldjuhul on soovitatav annus 50...100 Ü Feiba`t kehakaalu kilogrammi kohta. Maksimaalne
ühekordne annus on 100 Ü/kg ja maksimaalne ööpäevane annus 200 Ü/kg, neid annuseid ei
tohi ületada, välja arvatud juhul, kui verejooksu raskus nõuab ja õigustab suuremate annuste
kasutamist. Vt lõik 4.4.

Lapsed
Kogemused alla 6-aastaste lastega on piiratud; täiskasvanute annustamisskeemi tuleb
kohandada lapse kliinilisele seisundile..

1) Spontaanne veritsus.
Liigese, lihase või pehme koe hemorraagia.
Vähese või mõõduka veritsuse puhul on soovitatav annus 50…75 Ü/kg 12-tunnise
intervalliga. Ravi tuleb jätkata seni kuni ilmnevad selged kliinilise paranemise tundemärgid
nagu valu leevendumine, turse vähenemine, liigese liikuvuse paranemine.
Lihase ja pehme koe suurema hemorraagia korral nagu retroperitoneaalne veritsus,
soovitatakse annust 100 Ü/kg 12-tunnise intervalliga.

Limaskestade veritsus.
Soovitatakse annust 50 Ü/kg manustatuna 6-tunnise intervalliga, haiget samal ajal hoolikalt
jälgides (veritsuskoha visuaalne jälgimine, korduvad hematokriti mõõtmised). Kui
hemorraagia ei lakka, võib annust suurendada kuni 100 Ü/kg, kuid maksimaalset ööpäevast
annust 200 Ü/kg ei tohi ületada.

Teised ägedad veritsused.
Ägeda hemorraagia, nagu kesknärvisüsteemi veritsus, raviks on soovitatav annus 100 Ü/kg
manustatuna 12–tunnise intervalliga. Üksikutel juhtudel võib Feiba`t manustada 6-tunnise
intervalliga kuni kliinilise paranemise selgete tundemärkideni, kuid seejuures ei tohi ületada
maksimaalset ööpäevast annust 200 Ü/kg).

2) Kirurgia
Soovitatavaks annuseks on 50…100 Ü/kg kuni 6-tunniste intervallidega, kuid maksimaalset
ööpäevast annust 200 Ü/kg ei tohi ületada.

3) Profülaktika
Kõrge inhibiitori tiitriga ja sagedaste veritsustega patsientide puhul võib Feiba’t kasutada ka
veritsuste profülaktikaks:
Kasutamisel samaaegselt immunteraapiaga on Feiba soovituslikeks profülaktiliseks annuseks
50-100 Ü/kg kaks korda ööpäevas kuni faktor VIII inhibiitor väheneb tasemele < 2 BÜ.
Patsientidele, kes pole immuunteraapiast abi saanud või kellele see ei sobi, soovitatakse
veritsuste profülaktikaks annuseid vahemikus 70-100 Ü/kg kohta manustatuna üle ühe
ööpäeva. Kui veritsused siiski jätkuvad, võib annust tõsta kuni 100 Ü/kg kohta ööpäevas.

* 1 Bethesda ühik vastab antikehade kogusele, mis inhibeerib 37o C juures 2 tunni jooksul
inkubeeritult 50% värske keskmise inimplasma FVIII aktiivsusest.

4.2.2 Jälgimine
Keeruka toimemehhanismi tõttu ei ole toimeaine otsene jälgimine võimalik.
Koagulatsioonitestid, nagu täisvere hüübimisaeg (WBCT), tromboelastogramm (TEG,
r-väärtus) ja aPTT näitavad tavaliselt ainult kerget lühenemist ega korreleeru tingimata
kliinilise tõhususega. Seetõttu on nendel testidel vaid väike tähtsus ravi jälgimises FEIBA-ga.
Vt lõik 4.4.

4.2.3 Manustamisviis
Lahus tuleb valmistada nii nagu kirjeldatud lõigus 6.6. ja süstida või infundeerida aeglaselt
veeni. Süstimis-/infusioonikiirust 2 Ü/kg/min ei tohi ületada.

4.3 Vastunäidustused

Allolevaid vastunäidustusi loetakse kas suhtelisteks või absoluutseteks sõltuvalt muude
ravivõimaluste kättesaadavusest.

-       Ülitundlikkus toimeaine või ravimi ükskõik millise abiaine suhtes.

4.4 Hoiatused ja ettevaatusabinõud kasutamisel

HOIATUSED
Trombootiliste ja trombembooliliste sündmuste risk

Ravi ajal FEIBA-ga on esinenud trombootilisi ja trombemboolilisi sündmusi, sealhulgas
dissemineeritud intravaskulaarset koagulatsiooni (DIK), venoosset tromboosi,
kopsuembooliat, müokardiinfarkti ja insulti.
Trombootiliste ja trombembooliliste sündmuste risk võib tõusta suuremata FEIBA annuste
puhul. Paljud nendest sündmustest esinesid suuremate annuste kasutamisel kui 200 Ü/kg
päevas või teiste trombembooliliste sündmuste riskiteguritega patsientidel. Selliste
riskitegurite võimalikku esinemist tuleb kaasasündinud ja omandatud hemofiiliaga
patsientidel alati kaaluda.

Järgnevates olukordades võib Feibat kasutada ainult juhul, kui haigus ei allu ravile
koagulatsioonifaktori kontsentraadiga, nt inhibiitori suur tiiter, eluohtlik hemorraagia või
veritsusrisk (nt trauma- või operatsioonijärgne):

-       Dissemineeritud intravaskulaarne koagulatsioon (DIK):
laboratoorsed leiud ja/või kliinilised sümptomid

-        Maksakahjustus:
aktiveeritud koagulatsioonifaktorite hilinenud kliirensi tõttu on maksatalitluse häirega
patsientidel suurenenud DIK-i tekkerisk.

-       Südame koronaarhaigus, äge tromboos ja/või embolism

Allergilist Üüpi ülitundlikkusreaktsioonid
Sarnaselt teistele intravenoosselt manustatavatele plasma toodetele, võivad ka Feiba puhul
tekkida      allergilist  Üüpi     ülitundlikkusreaktsioonid.    Patsiente   tuleb    teavitada
ülitundlikkusreaktsiooni varastest nähtudest, mille hulka kuuluvad nahalööve,
generaliseerunud urtikaaria, pigistustunne rindkeres, vilisev hingamine, hüpotensioon ja
anafülaktiline šokk. Kui Feiba manustamise järgselt tekivad sellised nähud, tuleb ravi
koheselt lõpetada ja patsient peab võtma ühendust arstiga. Šokki tuleb ravida vastavalt
kaasaegsetele šokiravi juhistele.
FEIBA taasmanustamise kaalumisel patsientidele, kellel kahtlustatakse ülitundlikkust toote
või mõne selle koostisosa suhtes, tuleb põhjalikult kaaluda taasmanustamisest oodatavat kasu
ja riski, arvestades patsiendi teadaoleva või kahtlustatava ülitundlikkuse Üüpi (allergiline või
mitteallergiline), sealhulgas võimalikku ravi ja/või ennetavaid vahendeid või alternatiivseid
ravimeid.

Ravi jälgimine
Feiba maksimaalsed lubatud annused on 100 Ü/kg ühekordsel manustamisel ja 200 Ü/kg
ööpäevas. Patsiente, kellele manustatakse Feiba’t 100 Ü/kg korraga, tuleks jälgida DIK`i
arengu ja/või ägeda koronaarisheemia sümptomite suhtes. Feiba suuri annuseid tuleks
manustada ainult nii kaua, kuni see on verejooksu peatamiseks hädavajalik.

Juhul kui tekivad muutused patsiendi vererõhus, pulsi sageduses, hingamishäired, valu
rindkeres või köha, tuleb infusioon kohe lõpetada ning alustada kohaste diagnostiliste- ja
ravivõtetega.
DIK`ile iseloomulikud tunnused laborianalüüsides on järgmised: vähenenud fibrinogeen,
vähenenud trombotsüütide arv ja/või vähenenud fibriini/fibrinogeeni degradatsiooniproduktid
(FDP).

Omandatud hemofiilia
Inhibiitoritega hemofiilia patsientidel ning omandatud koagulatsioonifaktorite inhibiitoritega
patsientidel võib ravi ajal Feibaga tekkida kalduvus veritsusele, samal ajal võib neil aga olla
ka suurenenud tromboosirisk.

Laboratoorsed testid ja kliiniline efektiivsus
In vitro testid nagu APTT, vere hüübimisaeg ja tromboelastogramm (TEG) ei sobi Feiba ravi
efektiivsuse jälgimiseks, kuna nende tulmused ei korreleeru patsiendi kliinilise paranemisega.
Seetõttu ei peaks Feiba annust suurendama kui nende analüüside tulemused ei ole paranenud,
kuna sel juhul tekib oht Feiba üleannustamiseks, millega võib omakorda kaasuda DIK.

Trombotsüütide arvu tähtsus
Juhul kui ei teki oodatud ravivastust Feiba`le, tuleks määrata trombotsüütide arvu, sest
selleks, et Feiba saaks toimida, on vaja, et patsiendi funktsionaalselt intaksete trombotsüütide
arv veres oleks piisavalt kõrge.

Nakkuste ülekandumise ennetamise meetmed
Et tegemist on inimverest valmistatud meditsiinilise tootega ei saa täielikult välistada
haigustekitajate ülekandumise võimalust sh ka tundmatute ja ohtlike viiruste ja teiste
patogeenide ülekandmise võimalust. Seega soovitatakse vaktsineerimist (nt hepatiit A ja B
vastu) patsientidele, kellele manustatakse inimplasmast valmistatud ravimeid
regulaarselt/korduvalt.

Tungivalt soovitatakse registreerida igakordsel Feiba manustamisel preparaadi nimi ja partii
number.

ETTEVAATUSABINÕUD

Patsiendist sõltuvate tegurite tõttu võib ravivastus koagulatsiooniravimile olla erinev.
Verejooksuga patsientidel, kellel tekib puudulik vastus ühele ravimile, võib tekkida ravivastus
teisele ravimile.
Kui esineb puudulik vastus ühele koagulatsiooniravimile, tuleb kaaluda teise ravimi
kasutamist.
FEIBA manustamine patsientidele, kes saavad inhibiitoreid, võib põhjustada esialgse
anamnestilise inhibiitorite sisalduse suurenemise. FEIBA jätkuval manustamisel võivad
inhibiitorid aja jooksul väheneda. Kliinilised ja avaldatud andmed näitavad, et FEIBA tõhusus
ei vähene.

Kliinilised andmed FEIBA kasutamise kohta veritsuse ennetamiseks hemofiiliaga patsientidel
on piiratud.

Feiba (500 Ü ja 1000 Ü) sisaldab ligikaudu 80 mg naatriumit (arvutuslik) viaali kohta. Seda
peab võtma arvesse väikese naatriumisisaldusega dieedil olevate patsientide ravimisel.

4.5 Koostoimed teiste ravimitega ja muud koostoimed
Kombinatsioonis Feiba’ga ei soovitata kasutada antifibrinolüütikume nagu epsilon-
aminokaproonhape.

Kui on näidustatud nii epsilon-aminokaproonhappe- kui ka Feiba-ravi, tuleb preparaadid
manustada vähemalt 6-tunniste vahedega.

4.6 Rasedus ja imetamine

FEIBA ohutust raseduse ja imetamise ajal ei ole kindlaks tehtud.
Arstid peavad iga patsiendi puhul enne FEIBA väljakirjutamist hoolikalt kaaluma võimalikke
riske ja saadavat kasu.
Rasedust ja sünnitusjärgset perioodi iseloomustab suurenenud tromboosirisk ja mitmed
raseduse Üsistused on seotud suurenenud DIK-i riskiga.
FEIBA-ga ei ole loomade reproduktsiooniuuringuid läbi viidud.

4.7 Toime reaktsioonikiirusele

Ei ole tõendeid, et preparaat mõjustaks autojuhtimist või masinate käsitsemise võimet.

4.8 Kõrvaltoimed

Allpool toodud kõrvaltoimetest on teatatud kas turuletulekujärgse jälgimise või kliiniliste
uuringute raames.

      Elundkond                               Kõrvaltoime(d)
      Vere ja lümfisüsteemi häired            Dissemineeritud              intravaskulaarne
                                              koagulatsioon (DIK)
                                              Inhibiitori tiitri suurenemine (anamnestiline
                                              vastus)a
      Immuunsüsteemi häired                   Ülitundlikkusreaktsioonid,         urtikaaria,
                                              anafülaksia

      Närvisüsteemi häired                  Paresteesia
                                            Hüpoesteesia
                                            Trombootiline insult
                                            Embooliline insult
                                            Peavalu
                                            Somnolentsus
                                            Pearinglus
                                            Düsgeusia
      Südame häired                         Südameinfarkt
                                            Tahhükardia
      Vaskulaarsed häired                   Embolism (trombemboolilised Üsistused)
                                            Hüpotensioon
                                            Hüpertensioon
                                            Punetus
      Respiratoorsed,      rindkere      ja Kopsuemboolia
      mediastiinumi häired                  Bronhospasm
                                            Hingeldamine
                                            Köha
                                            Düspnoe
      Seedetrakti häired                    Oksendamine
                                            Kõhulahtisus
                                          Ebamugavustunne kõhus
                                          Iiveldus
         Naha ja nahaaluskoe kahjustused  Näo tundlikkuse vähenemine (hüposteesia)
                                          Angiödeem
                                          Urtikaaria
                                          Pruritus
                                          Lööve
         Üldised häired ja manustamiskoha Valu süstekohal
         reaktsioonid                     Halb enesetunne
                                          Kuumatunne
                                          Külmavärinad
                                          Püreksia
                                          Valu rindkeres
                                          Ebamugavustunne rindkeres
         Uuringud                         Vererõhu langus

     a
      Inhibiitori tiitri suurenemine (anamnestiline vastus) [mitte MedDRA PT] on pärast
     FEIBA manustamist tekkiv varasemate inhibiitori tiitrite suurenemine. Vt lõik 4.4.

Kiire intravenoosne süst või infusioon võib põhjustada teravat valu, näo ja jäsemete tundetust
ning vererõhu langust.
Trombemboolilisi sündmusi võib esineda maksimaalse soovitatava ööpäevase annuse
ületamisel ja/või ravimi pikaajalisel kasutamisel. Vt lõik 4.4.

Ohutusteavet seoses ülekantavate ainetega vt lõik 4.4

4.9 Üleannustamine

Trombootiliste ja trombmbooliliste sündmuste (sealhulgas DIK-i, müokardiinfarkti, venoosse
tromboosi ja kopsuemboolia) risk võib FEIBA suurte annuste kasutamisel olla suurenenud.
Mõned teatatud sündmustest tekkisid suuremate kui 200 Ü/kg annuste manustamisel või
patsientidel, kellel oli teisi trombembooliliste sündmuste riskitegureid. Kui täheldatakse
trombootiliste ja trombembooliliste sündmuste nähte ja sümptomeid, tuleb infusioon kohe
katkestada ning alustada sobivate diagnostiliste ja ravimeetmetega. Vt lõik 4.4.


5.        FARMAKOLOOGILISED OMADUSED

5.1 Farmakodünaamilised omadused

Farmakoterapeutiline grupp: Antihemorraagilised ained, faktor VIII inhibiitorist möödaminev
aktiivsus, ATC-kood: B02BD03.

Kuigi Feiba töötati välja 1970-ndate alguses ja selle inhibiitorist möödaminevat aktiivsust on
näidatud nii in vitro kui in vivo, on selle toimeprintsiip endiselt teadusliku diskussiooni
objekt. Siiski näitavad viimased teaduslikud uuringud aktiveeritud protrombiini kompleksi
spetsiifiliste osade, tsümogeen protrombiini (FII) ja aktiveeritud faktor X (Fxa) rolli Feiba
toimemehhanismis.

5.2 Farmakokineetilised omadused

Kuna toimemehhanism on endiselt ebaselge, ei ole Feiba farmakokineetiliste omaduste kohta
võimalik teha lõplikke järeldusi.
5.3 Prekliinilised ohutusandmed

Vastavalt ägeda toksilisuse uuringutele normaalsetel hiirtel ja rottidel ning mõjustatud FVIII-
ga hiirtel annustes, mis ületasid inimese maksimaalse ööpäevase annuse (st >200 Ü/kg), võib
järeldada, et Feiba`ga seotud kõrvaltoimed on esmajoones tingitud preparaadi
farmakoloogilise omaduse- hüperkoagulatsiooni- poolt.

Korduvannuse tokslilisuse uuring loomadel ei ole võimalik heteroloogse proteiini poolt
tekitatud antikehade mõju tõttu.

Kuna inimplasma proteiinidel ei ole täheldatud tumorigeenseid või mutageenseid toimeid, ei
ole eksperimentaaluuringute läbiviimist, eriti heteroloogilistel liikidel, peetud vajalikuks.


6.      FARMATSEUTILISED ANDMED

6.1 Abiainete loetelu

Pulber
Naatriumkloriid
Naatriumtsitraat

Lahusti
Steriliseeritud süstevesi

6.2 Sobimatus

Nagu teisigi hüübimisfaktori kontsentraate, ei tohi Feiba’t enne manustamist segada teiste
ravimpreparaatidega kuna see võib mõjutada preparaadi toimet ja ohutust. Enne ja pärast
Feiba infusiooni on soovitatav loputada tavalist venoosset sissepääsu isotoonilise
soolalahusega.
Teatud süste/infusiooniseadmete sisepinnad võivad adsorbeerida inimese vereplasmast saadud
koagulatsioonifaktoreid. Kui see juhtub, võib ravi ebaõnnestuda. Seetõttu võib FEIBA
manustamiseks kasutada ainult heakskiidetud plastikust infusiooniseadmeid.

6.3 Kõlblikkusaeg

Kuivkülmatatud preparaadi kõlblikkusaeg on 2 aastat.
Valmispreparaadi keemiline ja füüsikaline stabiilsus on temperatuuril 20...25 °C kuni 3 tundi.
Mikrobioloogilise aspekti tõttu tuleks Feiba manustada koheselt pärast valmistamist.
Kui valmislahust ei kasutata koheselt, on kasutusesolev säilitusaeg ja tingimused kasutaja
vastutusel.
Valmis lahust ei tohiks panna tagasi külmkappi.

6.4 Säilitamise eritingimused

Säilitada temperatuuril kuni 25 °C.
Hoida viaal originaalpakendis, valguse eest kaitstult.

Preparaati võib säilitada 6 kuud toatemperatuuril (maksimaalselt +25 °C) märgitud säilivusaja
piires. Ei ole andmeid järgneva külmkapitemperatuuril (2...8 °C) säilitamise mõju kohta.
Pärast toatemperatuuril hoidmist ei tohi Feiba’t külmkappi tagasi panna. Lahus tuleb kasutada
otsekohe või hävitada.
Toatemperatuuril säilitamise algus tuleks märkida pakendile.

6.5 Pakendi iseloomustus ja sisu

Feiba pulber ja lahusti on viaalides, (pulbriviaal on II Üüpi hüdrolüütiliselt pindtöödeldud
vesinikkarbonaatklaasist; lahustiviaalid on tehtud I Üüpi hüdrolüütilisest pindtöödeldud
vesinikkarbonaatklaasist) suletud buÜül kummikorgiga ja kaitsekaanega.



Pakendis on kas:
1 kummikorgi ja kaitsekaanega viaal Feiba 500/1000 Ü – süstelahuse pulber
1 kummikorgi ja kaitsekaanega viaal 20 ml steriliseeritud süstevesi
1 süstal
1 nõel
1 filternõel
1 ülekandenõel
1 õhustamisnõel
1 klambriga libliknõel (injektsiooniks)

Või

1 kummikorgi ja kaitsekaanega viaal Feiba 500/1000 Ü – süstelahuse pulber
1 kummikorgiga ja kaitsekaanega viaal 20 ml steriliseeritud süstevesi
1 BAXJECT II Hi-Flow – nõelavabasüsteem, mis on mõeldud kahe viaali sisu ühendamiseks
ja segamiseks enne süstlasse tõmbamist.
1 süstal
1 nõel
1 klambriga libliknõel (injektsiooniks)

6.6 Erihoiatused ravimi käsitsemiseks

Feiba süsteahuse valmistamiseks kasutada vaid steriliseeritud süstevett ja pakis sisalduvaid
abivahendeid. Kogu protseduuri vältel tuleb kasutada aseptilist tehnikat. Feiba süstelahus
tuleb valmistada vahetult enne manustamist ning kasutada koheselt (kuna lahus ei sisalda
säilitusaineid).

Keerake õrnalt, kuni kogu pulber on lahustunud. Veenduge, et FEIBA on täielikult
lahustunud; vastasel juhul pääseb vähem FEIBA ühikuid läbi seadme filtri.

Pärast lahuse valmistamist tuleb seda enne manustamist uurida tahkete osakeste ja värvuse
muutuse suhtes. Kui lahus on hägune või sisaldab osakesi, siis ei tohi seda kasutada.
Toodet ei tohi kasutada. kui selle nõelavaba ülekandesüsteem, ülekandenõel steriilne
barjäärisüsteem või pakend on kahjustatud või kui on muid märke, et toode on kasutamiseks
kõlbmatu.

Kasutamata ravim või jäätmematerjal tuleb hävitada vastavalt kohalikule seadusandlusele.


Lahuse valmistamine kui pakendis on kaasas BAXJECT II Hi-Flow:
1. Vajaduse korral soojendada avamata lahustiviaal (steriliseeritud süstevesi)
toatemperatuurini (15…25 °C), näiteks kasutades mõne minuti vältel steriilset veevanni
(maksimaalselt +37 °C).
2. Eemaldada kontsentraadi- ja lahustiviaalidelt kaitsekaaned ja desinfitseerida mõlema
pudeli kummikorgid. Asetada viaalid tasasele pinnale.
3. Avada BAXJECT II Hi-Flow pakend, rebides sellelt paberkatte, pakendi sisemust seejuures
puudutamata (Joonis a). BAXJECT’it ei tohi pakendist välja võtta.
4. Pöörata pakend ümber ja torgata plastteravik läbi lahusti korgi (Joonis b). Võtta pakendi
servadest kinni ja tõmmata see BAXJECT-i pealt ära BAXJECT’lt seejuures sinist korki
eemaldamata (Joonis c).
5. Pöörata BAXJECT süsteemiga lahustiviaal nii, et lahustiviaal oleks üleval. Torgata
violetne plastteravik läbi kontsentraadiviaali kummikorgi. Vaakumi tõttu voolab lahusti
kontsentraadipudelisse (Joonis d).
6. Keerutada kergelt, mitte raputada, kuni kogu pulber on lahustunud. Veenduda, et Feiba
oleks täielikult lahustunud, vastasel korral ei läbi toimeaine süsteemi filtrit.

Joonis a                          Joonis b                         Joonis c




Manustamine
1. Eemaldada sinine kork BAXJECT II Hi-Flow’lt. Võtta süstal ja ühendada see tihedalt
   BAXJECT süsteemiga. MITTE TÕMMATA ÕHKU SÜSTLASSE. (Joonis e).
   Veedumaks, et süstal on tihedalt ühendatud BAXJECT’iga, on soovitatav kasutada luer
   kinnitusega süstalt (keerata süstalt kellaosuti suunas kuni lõpp-positsioonini, seejärel
   paigaldage).
2. Pöörata süsteem ümber, nii et lahustunud Feiba viaal jääb üles. Kolbi aeglaselt tagasi
   tõmmates tõmmata lahus süstlasse ja veenduda, et kogu selle protseduuri ajal oleks süstal
   tihedalt ühendatud BAXJECT’iga (Joonis f).
3. Eemaldada süstal.
4. Kui süstlas on näha vahtu, oodata kuni selle kadumiseni. Süstida lahus
   liblikinfusioonikomplekti (või nõela) abil aeglaselt veeni.




Joonis d                          Joonis e                          Joonis f
Süstida ei tohi kiiremini kui 2 Ü/kg/min.

Lahuse valmistamine kui pakendis on kaasas ülekandenõel:

1. Vajaduse korral soojendada avamata lahustipudel (steriliseeritud süstevesi)
toatemperatuurini, näiteks kasutades mõne minuti vältel steriilset veevanni (maksimaalselt
+37 °C).
2. Eemaldada kontsentraadi- ja lahustipudelitelt kaitsekaaned ja desinfitseerida mõlema
viaali kummikorgid.
3. Eemaldada ülekandenõela ühelt otsalt kaitse, seda keerates ja tõmmates. Suruda see nõel
läbi lahustiviaali kummikorgi.
4. Eemaldada kaitsekate ülekandenõela teiselt otsalt samal ajal kontrollides, et nõela katmata
ots ei puutuks kuskile vastu.
5. Pöörata lahustiviaal pulbriviaali kohale ja lükata vaba ülekandenõela ots läbi pulbriviaali
kummikorgi. Lahusti tõmmatakse vaakumiga pulbriviaali.
6. Eraldada viaalid teineteisest, tõmmates nõel pulbriviaalist välja. Lahustumise
kiirendamiseks loksutada või keerutada viaali kergelt.
7. Pärast pulbri täielikku lahustumist torgata korgist läbi kaasasolev õhustamisnõel ja
tekkinud vaht vajub kokku. Eemaldada õhustamisnõel.

Manustamine :
1. Eemaldada kaasasolevalt filternõelalt kaitse seda keerates ja tõmmates ning sobitada
filternõel kaasasolevale ühekordsele steriilsele süstlale. Tõmmata lahus süstlasse (Joonis G).
2. Eemaldada filternõel süstlalt ja süstida lahus kaasasoleva liblikinfusioonikomplekti (või
nõela) abil aeglaselt veeni.




             A        B         C        D       E       F     G


Süstimisel ei tohi ületada kiirust 2 Ü/kg/min.
Kui te ei kasuta Feiba-ga kaasasolevaid abivahendeid, ärge unustage kasutamast
vajalikke filtreid, mille poori läbimõõt on vähemalt 149 mikromeetrit.


7.      MÜÜGILOA HOIDJA
Baxter AG
Industriestrasse 67
A-1220
Viin


8.       MÜÜGILOA NUMBRID

128196
128296


9.   ESMASE MÜÜGILOA VÄLJASTAMISE/MÜÜGILOA UUENDAMISE
KUUPÄEV

20.3.1996/19.10.2011


10.      TEKSTI LÄBIVAATAMISE KUUPÄEV

Ravimiametis kinnitatud oktoobris 2011