RAVIMI OMADUSTE KOKKUVÕTE


1.    RAVIMPREPARAADI NIMETUS

SULFARGIN, 10 mg/g salv


2.    KVALITATIIVNE JA KVANTITATIIVNE KOOSTIS

1 g salvi sisaldab toimeainena 10 mg hõbesulfadiasiini.

INN. Sulfadiazinum.

Abiained: tsetostearüülalkohol, propüleenglükool, metüülparahüdroksübensoaat (E 218),
propüülparahüdroksübensoaat (E 216).
Abiainete täielik loetelu vt lõik 6.1.


3.    RAVIMVORM

Salv.
Valge või peaaegu valge värvusega spetsiifilise lõhnaga salv.


4.    KLIINILISED ANDMED

4.1   Näidustused

Infitseerunud põletushaavade ravi ja profülaktika. Infitseerunud nahahaavandite ja lamatiste
täiendav ravi. Infitseerunud nahasiirete ja ulatuslike abrasioonide täiendav profülaktika.

4.2   Annustamine ja manustamisviis

Kutaanne.
Pärast nekrootilise koe eemaldamist kantakse salv õhukese kihina (2...4 mm) kahjustatud
nahapinnale 1...2 korda ööpäevas, kaetakse steriilse sidemega või jäetakse lahtiselt. Salvi võib
ka kanda steriilsele sidemele ja seejärel katta sellega kahjustatud nahapind. Maksimaalne
lubatud ühekordne kogus on 300 g. Ravi kestab kuni 3 nädalat.
Salvi manustamisel suurtele pindadele tuleb kontrollida patsiendi neeru- ja maksafunktsiooni
ning vere vormelementide arvu. Patsiendile tuleb määrata suures koguses leeliselist jooki.
Hõbesulfadiasiini ei tohi kasutada enneaegsetel, vastsündinud ja alla 3-kuu vanustel lastel.

4.3   Vastunäidustused

Ülitundlikkus hõbesulfadiasiini, ravimi ükskõik millise abiaine või sulfoonamiidide suhtes,
geneetiline glükoos-6-fosfaatdehüdrogenaasi puudus (suurtele kehapindadele manustamisel
võib tekkida hemolüüs). Kernikteruse ohu tõttu ei tohi hõbesulfadiasiini kasutada
enneaegsetel, vastsündinud ja alla 3-kuu vanustel lastel. Hõbesulfadiasiini ei tohi kasutada
raseduse ja rinnaga toitmise ajal.
SULFARGINi ei ole otstarbekas kasutada sügavate mädaste haavade ja rohke
eksudatsiooniga põletushaavade raviks.

4.4   Hoiatused ja ettevaatusabinõud kasutamisel

Hõbesulfadiasiini tuleb kasutada ettevaatlikkusega maksa- ja neerupuudulikkuse korral. Kui
ravi hõbesulfadiasiiniga toimub pikaajaliselt või aplitseeritakse ravimit ulatuslikele
põletuspindadele, tuleb leukopeenia, trombotsütopeenia või eosinofiilia ohu tõttu regulaarselt
määrata valgevere rakkude arvu.
Porfüüriat põdevatel patsientidel tuleks ravimi kasutamist vältida.
Nagu ka teiste paikselt manustatavate antimikroobsete preparaatide korral, võib ka
hõbesulfadiasiini kasutamisel tekkida superinfektsioon.
Sulfargin sisaldab metüülparahüdroksübensoaati (E 218) ja propüülparahüdroksübensoaati
(E 216), mis võivad põhjustada allergilisi reaktsioone (ka hilistüüpi) ja erandjuhtumil ka
bronhospasme.
Salv sisaldab ka tsetostearüülalkoholi, mis võib põhjustada paikseid nahareaktsioone (nt
kontaktdermatiit) ja propüleenglükooli, mis võib põhjustada nahaärritust.

4.5   Koostoimed teiste ravimitega ja muud koostoimed

Hõbesulfadiasiin võib inaktiveerida haava ensümaatiliselt puhastavaid vahendeid, mistõttu
nende preparaatide üheaegne kasutamine ei ole soovitatav.

4.6   Fertiilsus, rasedus ja imetamine

Hõbesulfadiasiini kasutamise ohutust raseduse ajal ei ole kindlaks tehtud. Hõbesulfadiasiini ei
tohi raseduse ja rinnaga toitmise ajal kasutada (vt lõik 4.3).

4.7   Toime reaktsioonikiirusele

Pole asjakohane.

4.8   Kõrvaltoimed

Kõrvaltoimed       on      esitatud    MedDRA-organsüsteemi     klassides,   kasutades
MedDRAesinemissageduse klassifikatsiooni: väga sage (>1/10); sage (>1/100 kuni <1/10);
aeg-ajalt (>1/1000 kuni <1/100); harv (>1/10 000 kuni <1/1000); väga harv (<1/10 000),
teadmata (ei saa hinnata olemasolevate andmete alusel).

Paiksed nähud
Naha ja nahaaluskoe kahjustused
Harva: allergilised nahareaktsioonid (nahalööve, põletustunne, sügelus, punetus).
Väga harva: paikselt ärritav toime (lühiajaline kipitus, valu), mis kaob tavaliselt 5...10 min
pärast.

Süsteemsed nähud.
Kui ulatuslike põletuspindade ravi toimub pikaajaliselt, võivad vereseerumis kujuneda
sellised sulfoonamiidi kontsentratsioonid, mis on võrreldavad süsteemse ravi puhustega. Sel
juhul võivad tekkida sulfoonamiididele iseloomulikud kõrvaltoimed.

Seedetrakti häired
Iiveldus, oksendamine, kõhulahtisus, glossiit.

Lihas-skeleti ja sidekoe häired
Liigesvalud.

Maksa ja sapiteede häired
Maksakahjustus.

Närvisüsteemi häired
Peavalu, krambihood.

Psühhiaatrilised häired
Segasus.

Neerude- ja kuseteede häired
Kristalluuria, neerukahjustus.

Vere ja lümfisüsteemi häired
Leukopeenia, trombotsütopeenia, eosinofiilia.

Naha ja nahaaluskoe kahjustused
Argüüria (hõbeda ladestumise tulemusena kudedes võib nahk omandada kergelt hallika
värvuse). Tekkib tavaliselt pikaajalise ravimise tulemusena või manustamisel ulatuslikele
nahapindadele.

Immuunsüsteemi häired
Allergiline nohu või allergiline astma.

4.9   Üleannustamine

Ulatuslike põletuspindade pikaajalisel ravimisel võivad vereseerumis kujuneda sellised
sulfoonamiidi kontsentratsioonid, mis on võrreldavad süsteemse ravi puhustega ning seetõttu
on võimalik kõigi sulfoonamiidide süsteemse kasutamisega seotud kõrvaltoimete tekkimine
(vt lõik 4.8). Ravi on sümptomaatiline.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: kemoterapeutikumid paikseks kasutamiseks, sulfoonamiidid,
hõbesulfadiasiin.
ATC-kood: D06BA01
Hõbesulfadiasiin toimib antimikroobselt grampositiivsetesse ja gramnegatiivsetesse
mikroobidesse ning seentesse (Candida, Phycomycetes ja Aspergillus spp, dermatofüüdid).
Ravimi aktiivsus põhineb hõbedaioonidel, mis vabanevad haavas hõbesulfadiasiini mõõduka
dissotsiatsiooni tulemusena ning millega saavutatakse pikaajaline antimikroobne toime, mida
omakorda      täiendab    sulfadiasiin   (sulfoonamiid).    Hõbedaioonid      adsorbeeruvad
mikroobirakkude pinnale ja avaldavad nn oligodünaamilist bakteriostaatilist ja bakteritsiidset
toimet. Ravimil puudub nekrolüütiline ja mutageenne toime. SULFARGIN on mõõduka
osmootse aktiivsusega.
5.2   Farmakokineetilised omadused

Paiksel kasutamisel võib haavale kantud salvist imenduda kuni 1% hõbedaioonidest ja kuni
10% sulfadiasiinist. Enamus imendunud hõbedast eritub sapiga. Imendunud sulfadiasiin ei
kuhju organismis ning eritub kiiresti neerude kaudu.

5.3   Prekliinilised ohutusandmed

Farmakoloogilise ohutuse, kroonilise toksilisuse, genotoksilisuse, kartsinogeensuse ja
reproduktsioonitoksilisuse prekliinilised uuringud ei ole näidanud kahjulikku toimet
inimesele.


6.    FARMATSEUTILISED ANDMED

6.1   Abiainete loetelu

Vaseliinõli, propüleenglükool, tsetostearüülalkohol, glütserüülmonostearaat 40-55,
polüsorbaat 80, metüülparahüdroksübensoaat (E 218), propüülparahüdroksübensoaat (E 216)
ja puhastatud vesi.

6.2   Sobimatus

Vt. lõik 4.5.

6.3   Kõlblikkusaeg

50 g salvi alumiiniumtuubis: 2 aastat.
500 g salvi plastikpurgis: 1 aasta.

6.4   Säilitamise eritingimused

Hoida temperatuuril kuni 25°C.
Mitte hoida külmkapis või sügavkülmas.
Hoida plastikpurk (500 g) tihedalt suletuna valguse eest kaitstult.

6.5   Pakendi iseloomustus ja sisu

50 g salvi alumiiniumtuubis, 500 g salvi plastikpurgis.

Kõik pakendi suurused ei pruugi olla müügil.

6.6   Erihoiatused ravimi hävitamiseks ja käsitlemiseks

Erinõuded puuduvad.


7.    MÜÜGILOA HOIDJA
AS GRINDEKS.
Krustpils iela 53, Rīga, LV-1057, Läti
Tel.: +371 67083205
Faks: +371 67083505
e-mail: grindeks@grindeks.lv


8.    MÜÜGILOA NUMBER

094294


9.    ESMASE MÜÜGILOA VÄLJASTAMISE/MÜÜGILOA UUENDAMISE
      KUUPÄEV

19.12.1994/19.10.2011



10.    TEKSTI LÄBIVAATAMISE KUUPÄEV

Ravimiametis kinnitatud oktoobris 2011