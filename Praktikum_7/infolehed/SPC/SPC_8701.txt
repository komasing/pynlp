1.    RAVIMPREPARAADI NIMETUS

Etoposid Ebewe 20 mg/ml infusioonilahuse kontsentraat


2.    KVALITATIIVNE JA KVANTITATIIVNE KOOSTIS

1 ml sisaldab 20 mg etoposiidi.
INN. Etoposidum

Abiained: bensüülalkohol, etanool.
Abiainete täielik loetelu vt lõik 6.1.


3.    RAVIMVORM

Infusioonilahuse kontsentraat


4.    KLIINILISED ANDMED

4.1   Näidustused

Väikerakk-kopsuvähk, munandivähk, äge müeloidne leukeemia, Hodgkini ja mitte-Hodgkini
lümfoomid.

4.2   Annustamine ja manustamisviis

Etoposiid on kasvajavastane aine intravenoosseks manustamiseks, mida võib kasutada monoteraapiana
või kombinatsioonis teiste kasvajavastaste ravimitega. Etoposiidi tohib manustada ainult pädeva,
kasvajavastases ravis kogenud arsti järelvalve all.

Rasedad ei tohi käsitseda tsütotoksilisi keemiaravimeid.

Etoposid Ebewe’t tohib manustada ainult aeglase infusioonina (vt allpool).

Enne manustamist peab Etoposid Ebewe infusioonilahuse kontsentraati lahjendama (vt lõik 6.6).
Vahetult enne manustamist tuleb vajalik annus Etoposid Ebewe’t lahjendada 5% glükoosilahuse või
0,9% naatriumkloriidilahusega kontsentratsioonini vahemikus 0,2...0,4 mg/ml, valmislahuses tavaliselt
mitte rohkem kui 0,25 mg/ml. Seda manustatakse intravenoosse infusioonina vähemalt 30 minuti
jooksul.

Täiskasvanud
Etoposid Ebewe soovitatav annus on 60…120 mg/m2 i.v. päevas 5 järjestikusel päeval.
Etoposid Ebewe põhjustab müelosupressiooni, mistõttu ei tohi ravikuuri korrata sagedamini kui
10...20 päeva järel. Mittehematoloogilise näidustuse korral ei tohi ravikuuri korrata sagedamini kui 21-
päevase intervalliga. Etoposid Ebewe järgmist ravikuuri ei tohi alustada enne, kui müelospuressioon
on välistatud vererakkude diferentsiaalloendusega.

Peab olema ettevaatlik, et vältida ekstravasatsiooni.

Lapsed
Lastel ei ole efektiivsus ja ohutus tõestatud.

Eakad
Annuse kohandamine ei ole vajalik.
Neerukahjustus
Neerukahjustuse, kuid normaalse maksatalitlusega patsientidel peab etoposiidi annust vähendama ning
jälgima vererakkude arvu ning neerutalitlust.
Kreatiniini kliirensil põhinev soovituslik annustamisskeem on alljärgnev:

      Kreatiniini kliirens (ml/min)           Soovituslik päevane annus
                                                (% standardannusest)
                 >50                                     100
                15…50                                     75
                 <15                         Vastunäidustatud (vt lõik 4.3)

Juhiseid ravimi kasutamise/käsitlermise ja hävitamise kohta vt lõik 6.6.

4.3   Vastunäidustused

Ülitundlikkus toimeaine või ravimi ükskõik millise abiaine suhtes.
Tõsine maksatalitluse häire.
Tõsine neerukahjustus (kreatiniini kliirens alla 15 ml/min, vt lõik 4.2)
Tõsine müelosupressioon.
Rinnaga toitmine

4.4   Hoiatused ja ettevaatusabinõud kasutamisel

Etoposiidi tohivad manustada ainult kasvajavastases ravis kogenud tervishoiutöötajad.
Etoposiidi ei tohi manustada intraarteriaalselt või kehaõõnsusse (nt pleuraõõs, peritoneumiõõs jt).
Etoposiid võib tugevdada teiste ravimite (nt tsüklosporiini) tsütotoksilist või müelosupressiivset
toimet. Samaaegne suureannuseline ravi tsüklosporiiniga suurendab tundlikkust etoposiidi suhtes ja
aeglustab etoposiidi kliirensit.

Etoposiidi manustamisel veeni peab hoolikalt vältima ekstravasatsiooni.

Eelneva kiiritusravi ja/või keemiaravi korral on vajalik piisava pikkusega paus enne ravi alustamist
etoposiidiga, et võimaldada luuüdi taastumist.

Kui leukotsüütide üldarv veres langeb alla 2 x 109/l või trombotsüütide üldarv alla 50 x 1012/l, peab
ravi katkestama kuni vererakkude arv on taas tõusnud lubatud tasemele (trombotsüüdid üle
100 x 1012/l ja leukotsüüdid üle 4 x 109/l). Sõltuvalt sellest, kas etoposiidi kasutatakse monoteraapiana
või osana kombinatsioonravist, taastub vererakkude arv tavaliselt 21 päeva jooksul.

Enne ravi alustamist etoposiidiga peab bakteriaalne infektsioon olema ravitud.
Võivad tekkida anafülaktilised reaktsioonid, nt kuumahoog, tahhükardia, bronhospasm ja
hüpotensioon (vt lõik 4.8).

30%…40% patsientidest võivad tekkida iiveldus ja oksendamine, mispuhul on soovitatav kasutada
antiemeetikume.

Etoposiidi peab manustama ettevaatusega patsientidele, kes saavad kiiritusravi või muulaadset
keemiaravi või kellel on südame arütmia, eelnev müokardiinfarkt, maksatalitluse häire, neerutalitluse
häire, perifeerne neuropaatia, urineerimishäire, epilepsia, ajukahjustus või suuõõne limaskesta põletik.

Patsientidel, kes on saanud ravi etoposiidiga kombinatsioonis teiste kasvajavastaste ravimitega, on
teatatud ägeda leukeemia tekkest, eelneva preleukeemilise faasiga või ilma.
Etoposiidi kumulatiivne koguannus >2000mg/m2 suurendab sekundaarse ägeda mittelümfoblastilise
leukeemia tekkeriski.

/8
Etoposid Ebewe sisaldab etanooli 260,6 mg/ml. Etoposiidi annuse korral 120 mg/m2 saab 1,6 m2
suuruse kehapindalaga patsient 2,5 g etanooli. Seda peab arvestama patsientidel, kelle puhul on teada
alkoholi kuritarvitamine või kes saavad ravi disulfiraamiga. Etoposid Ebewe sisaldab bensüülalkoholi,
mistõttu ei tohi seda manustada alla 6 kuu vanustele lastele, sest võib tekkida metaboolne atsidoos.

Etoposiid on mutageense ja kartsinogeense toimega (vt lõik 5.3). Seda tuleb arvestada pikaajalise ravi
korral. Etoposiid võib olla genotoksiline (vt lõik 5.3). Etoposiidiga ravitud meespatsientidel ei ole
soovitav rasestada naisi ravi ajal ja 6 kuud pärast seda. On võimalik pöördumatu viljatuse teke,
seetõttu on soovitatav enne ravi alustamist meespatsiente nõustada sperma konserveerimise osas.

Etoposiidi sattumisel nahale või limaskestadele tuleb neid pesta rohke veega.

4.5   Koostoimed teiste ravimitega ja muud koostoimed

Etoposiid võib võimendada tsütotoksiliste ja teiste müelosuppressiivsete ravimite toimet (nt
tsüklosporiin). Suureannuseline ravi tsüklosporiiniga suurendab etoposiidi süsteemset saadavust ja
aeglustab kliirensit.
Kiiritusravi või teised müelosupressiivse toimega ravimid võivad raskendada etoposiidi põhjustatud
müelosupressiooni.
Etoposiid võib võimendada teiste ravimite müelosupressiivset ja tsütotoksilist toimet.
Suukaudsete antikoagulantide toime võib tugevneda.
Fenüülbutasoon, naatriumsalitsülaat ja salitsüülhape võivad mõjutada etoposiidi seondumist
valkudega.
Katseliselt on tõestatud ristresistentsus antratsükliinide ja etoposiidi vahel.
Puuduvad andmed etoposiidi manustamise kohta koos ravimitega, mis inhibeerivad fosfataasi (nt
levamisoolvesinikkloriid).
Tsütotokslisest keemiaravist tingitud nõrgestatud immuunsusega patsientide vaktsineerimine
nõrgestatud elusvaktsiinidega võib põhjustada tõsiseid ja fataalseid infektsioone.

Potentsiaalselt kasulikud koostoimed
Etoposiidi kasutatakse tavaliselt kombinatsioonis teiste tsütotoksiliste ravimitega (nt metotreksaat ja
tsisplatiin), mispuhul eeldatakse sünergistlikku tsütotoksilist toimet .

4.6   Rasedus ja imetamine

Etoposiidi manustamine rasedatele võib põhjustada raskeid sünnikahjustusi.
Etoposiidi ei tohi kasutada rasedate raviks, kui see ei ole hädavajalik.
Fertiilses eas naised peavad ravi ajal kasutama efektiivset rasestumisvastast vahendit.
Raviaegse rasestumise korral tuleb läbi viia asjakohane prenataalne nõustamine ja ravist tulenev kasu
peab üles kaaluma võimaliku riski lootele.
Ei ole teada kas etoposiid eritub rinnapiima. Riski rinnaga toidetavale lapsele ei saa välistada.
Etoposiid on vastunäidustatud imetamise ajal ja ravi ajal tuleb imetamine katkestada (vt lõik 4.3).

4.7   Toime reaktsioonikiirusele

Vahetult pärast ravi etoposiidiga ei ole soovitatav juhtida autot või käsitseda masinaid, sest
kõrvaltoimena võivad tekkida kurnatus või mööduv kortikaalne nägemiskaotus.

4.8   Kõrvaltoimed

Kõrvaltoimed on kokkuleppeliselt rühmitatud esinemissageduse alusel järgnevalt:
−    väga sage (≥1/10),
−    sage (≥1/100, <1/10),
−    aeg-ajalt (>1/1000 kuni <1/100),
−    harv (≥1/10000 kuni <1/1000),
−    väga harv (<1/10000),/8
−     teadmata (ei saa hinnata olemasolevate andmete alusel).

Igas esinemissageduse grupis on kõrvaltoimed loetletud tõsiduse vähenemise järjekorras.

Infektsioonid ja infestatsioonid

Harv
Palavik ja sepsis.

Hea-, pahaloomulised ja täpsustamata kasvajad (sealhulgas tsüstid ja polüübid)

Harv
Etoposiidi kombinatsioonravi korral teiste kasvajavastaste ravimitega, on teatatud akuutsest
leukeemiast koos preleukeemilise faasiga või ilma.
Epipodofüllotoksiinidega ravitud patsientidel on sekundaarse leukeemia teatud juhtudel täheldatud
11q23 kromosoomi anomaaliat. Epipodofüllotoksiinidega ravitud patsientidel iseloomustab
sekundaarset leukeemiat lühike peiteaeg (keskmine aeg 32 kuud).

Vere ja lümfisüsteemi häired

Väga sage
Etoposiidi annust piirav toksilisus on müelosupressioon, ennekõike leukopeenia ja trombotsütopeenia.
Leukotsüütide arv on madalaim 5...15 päeva (granulotsüütidel 7...14 päeva) pärast manustamist.
Leukopeeniat esineb sagedamini kui trombotsütopeeniat ning enamasti on see mõõdukas või raske (3.
või 4. raskusaste WHO klassifikatsiooni alusel). Hemotoloogiline taastumine on tavaliselt täielik
24...28 päeva pärast viimast annust ning etoposiidiga eraldi ei ole täheldatud kumulatiivset toksilisust.
Vere hemoglobiinisisalduse langus (ligilaudu 40% patsientidest).

Sage
Müelosupressiooni järgselt tekkivad infektsioonid ja hemorraagia.

Harv
Aneemia

Immuunsüsteemi häired

Aeg-ajalt
Etoposiidi manustamise järgselt on tatatud anafülaktilistest reaktsioonidest, mida iseloomustavad
värinad/külmavärinad, kuumatunne, tahhükardia, düspnoe, bronhospasm ja hüpotensioon.
Anafülaktilised reaktsioonidest on teatatud sagedamini lastel, kellele manustati soovitatust kõrgema
kontsentratsiooniga lahust. Lahuse kontsentratsiooni ja manustamiskiiruse tähtsus anafülaktiliste
reaktsioonide tekke seisukohalt ei ole selge. Need reaktsioonid on tavaliselt taandunud pärast
manustamise katkestamist ja vererõhku tõstvate ravimite nagu adrenaliin (epinefriin),
kortikosteroidide, antihistamiinsete või veremahtu suurendavate ravimite manustamist vastavalt
vajadusele. Harva võib esineda ülitundlikkusreaktsiooni Etoposid Ebewe’s sisalduva bensüülalkoholi
suhtes.

Ainevahetus- ja toitumishäired

Harv
Ravi ajal etoposiidiga on harva esinenud hüperurikeemiat.

Närvisüsteemi häired

Sage
0,7%...2,0% juhtudest on täheldatud perifeerset neuropaatiat. Võib mõjuda kesknärvisüsteemile./8
Aeg-ajalt
Krambid

Harv
Segasus, hüperkineesia, akineesia, unisus, peapööritus, kurnatus, maitsetundlikkuse häired ja mööduv
kortikaalne nägemisekadu.

Silma kahjustused

Aeg-ajalt
Nägemisnärvi põletik

Südame häired

Väga harv
Pärast etoposiidi kasutamist on teatatud müokardiinfarktist ja rütmihäiretest.

Vaskulaarsed häired

Sage
Liiga kiirel manustamisel võib tekkida hüpotensioon, mis möödub infusioonikiiruse aeglustamisel.

Aeg-ajalt
On täheldatud hüpertensiooni ja/või kuumahooge. Vererõhk normaliseerub tavaliselt paari tunni
jooksul pärast infusiooni katkestamist.
Flebiit.

Respiratoorsed, rindkere ja mediastiinumi häired

Aeg-ajalt
Apnoe koos spontaanse hingamise taastumisega pärast etoposiidi manustamise katkestamist. Teatatud
on äkilistest surmaga lõppenud bronhospasmi juhtudest.
Köha, larüngospasm ja tsüanoos, interstitsiaalne pneumoniit/pulmonaalne fibroos.

Harv
Pneumoonia

Seedetrakti häired

Väga sage
Iiveldus ja oksendamine on sagedamini esinevad seedetrakti toksilisuse nähud ning esinevad
30%...40% patsientidest (vt lõik 4.4).
Diarröa (1%...13%) ja anoreksia (10%...13%)

Sage
Stomatiit

Harv
Kõhuvalu, kõhukinnisus, ösofagiit.

Maksa ja sapiteede häired

On leitud, et etoposiidi kontsentratsioon maksas on kõrge ning võib pärssida maksatalitlust
akumulatsiooni tõttu.

Aeg-ajalt
Maksaensüümide aktiivsuse tõus pärast etoposiidi suurte annuste manustamist./8
Naha ja nahaaluskoe kahjustused

Väga sage
Mööduv juuste väljalangemine kuni täieliku kiilanemiseni kuni 66% patsientidest.

Aeg-ajalt
Näo ja keele turse, higistamine.

Harv
Lööve, urtikaaria, pigmentatsioon ja sügelemine etoposiidi manustamise järgselt.

Väga harv
Üksikjuhuna dermatiidi taasteke kiirituse tulemusel.
Kirjanduse andmetel on olnud Stevensi-Johnsoni sündroomi 2 juhtu, seost etoposiidiga ei ole
tõestatud.
Epidermise toksiline nekrolüüs (1 surmajuht)

Neerude ja kuseteede häired
On leitud, et etoposiidi kontsentratsioon neerudes on kõrge ning võib pärssida neerutalitlust
akumulatsiooni tõttu.

Reproduktiivse süsteemi ja rinnanäärme häired

Teadmata esinemissagedus
Amenorröa, anovulatoorsed tsüklid, viljakuse langus ja hüpomenorröa.

4.9   Üleannustamine

Koguannus 2,4…3,5 g/m2 manustatuna intravenoosselt 3 päeva jooksul on põhjustanud tõsist
limaskestade põletikku ja müelotoksilisust. Patsientidel, kellele on manustatud soovitatust suuremaid
annuseid, on teatatud metaboolse atsidoosi ja tõsise maksakahjustuse tekkest.
Etoposiidile puudub tõestatud toimega vastumürk, üleannustamise ravi on sümptomaatiline ja
üldtoetav.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: kasvajavastased ained, podofüllotoksiini dervaadid, ATC-kood:
L01CB01

Etoposiid on podofüllotoksiini poolsünteetiline derivaat, millel on märkimisväärne tsütotoksiline
aktiivsus. Etoposiid mõjutab topoisomeraas II (DNA-d avav ensüüm) funktsiooni ja pärsib seetõttu
DNA sünteesi topoisomeraasi aktiivsuse terminaalses faasis. Tulemuseks on DNA lõhustumine üksik-
ja kaksikahelateks. Rakusurm on sõltuvuses etoposiidi kontsentratsioonist ja toimeajast. Etoposiidi
toime on faasispetsiifiline, seisates rakutsükli S ja G2 faasides, kuid erineb teistest teadaolevatest
podofülloühenditest selle poolest, et ei põhjusta akumulatsiooni metafaasis vaid hoiab ära rakkude
mitoosi või hävitab mitoosiks valmistuvaid rakke.

5.2   Farmakokineetilised omadused

Etoposiidi farmakokineetika varieerub indiviiditi märkimisväärselt. Etoposiid jaotub kiiresti ja
seondub seerumvalkudega 94%. Kontsentratsiooni langus vereplasmas on bifaasiline. Keskmine
jaotusruumala on ligikaudu 32% kehast. Etoposiid tungib suhteliselt halvasti seljaajuvedelikku.
Ligikaudu 45% manustatud annusest eritub uriiniga, 2/3 annusest eritub muutumatult 72 tunniga./8
Fenüülbutasoon, naatriumsalitsülaat ja saltitsüülhape võivad mõjutada etoposiidi seondumist
valkudega.

5.3   Prekliinilised ohutusandmed

Reproduktsioonitoksilisus
Etoposiid on teratogeenne rottidele annuses, mis vastavad kliinilisele kasutusele.

Mutageensus
Etoposiidi mutageensus on tõestatud in vitro ja in vivo katsetega, milles tuvastati geeni- ja
kromosoommutatsioonide teke.

Kartsinogeensus
Kartsinogeensuse loomkatseid etoposiidiga ei ole tehtud.
Etoposiidi tuleb lugeda inimesele potentsiaalselt kartsinogeenseks, kuna kahjustab DNA-d ja on
mutageense toimega.


6.    FARMATSEUTILISED ANDMED

6.1   Abiainete loetelu

Bensüülalkohol
 96% etanool
veevaba sidrunhape
makrogool 300
polüsorbaat 80
lämmastik.

6.2   Sobimatus

Seda ravimpreparaati ei tohi segada teiste ravimitega, välja arvatud nendega, mis on loetletud lõigus
6.6.
Akrüül- või ABS-polümeerist valmistatud plastikesemed on murdunud kokkupuutel lahjendamata
Etoposid Ebewe 20 mg/ml infusioonilahuse kontsentraadiga. Seda ei ole täheldatud nõuetekohaselt
lahjendatud etoposiidi infusioonilahuse kontsentraadiga.

6.3   Kõlblikkusaeg

3 aastat.
Kasutusaegne keemiline ja füüsikaline stabiilsus on tõendatud 24 tunni jooksul toatemperatuuril.
Mikrobioloogilisest seisukohast tuleb ravim kohe ära kasutada. Kui ravimit kohe ei kasutata, vastutab
kasutaja kasutusaegse säilitusaja ja –tingimuste eest.

6.4   Säilitamise eritingimused

Hoida temperatuuril kuni 25°C.
Mitte hoida külmas või sügavkülmas.
Hoida välispakendis kaitstuna valguse eest.
Lahjendatud ravimpreparaadi säilitamistingimusi vt lõik 6.3.

6.5   Pakendi iseloomustus ja sisu

Saadaval on pakendid, milles on üks
-    2,5 ml viaal, mis sisaldab 50 mg etoposiidi,
-    5 ml viaal, mis sisaldab 100 mg etoposiidi,
-    10 ml viaal, mis sisaldab 200 mg etoposiidi/8
Viaalid on suletud floorpolümeeriga kaetud kloorbutüülkummist korgiga.
Kõik pakendi suurused ei pruugi olla müügil.

6.6   Erinõuded hävitamiseks

Käsitseda vastavuses kehtivate eeskirjadega tsütostaatiliste ravimite käsitsemise kohta.
Infusioonilahuse kontsentraati ei tohi kasutada lahjendamata kujul.
Etoposiidi ei tohi lahjendada puhverdatud lahustes, mille pH>8, sest võib tekkida sade.

Lahustamiseks võib kasutada ainult isotoonilist naatriumkloriidilahust või isotoonilist glükoosilahust.
Etoposiidi kontsentratsioon lahjendatud kasutusvalmis infusioonilahuses ei tohi olla üle 0,4 mg/ml
sadenemisohu tõttu.

Etoposiidi tuleb käsitseda ettevaatlikult, kasutades kaitsekindaid, maski ja -riietust.
Peab vältima kokkupuudet naha ja limaskestadega.
Etoposiidi kokkupuutel nahaga, peske seda veega.
Manustatav lahus peab olema läbipaistev, ilma osakesteta.
Rasedad ei tohi käsitseda tsütotoksilisi ravimeid.
Kasutamata ravim või jäätmematerjal tuleb hävitada vastavalt kohalikele seadustele.


7.    MÜÜGILOA HOIDJA

Ebewe Pharma Ges m.b.H. Nfg. KG
A-4866 Unterach
Austria


8.    MÜÜGILOA NUMBER

173997


9.    ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

22.08.1997/28.02.2011


10.   TEKSTI LÄBIVAATAMISE KUUPÄEV

Ravimiametis kinnitatud veebruaris 2011

/8