RAVIMI OMADUSTE KOKKUVÕTE


1.    RAVIMPREPARAADI NIMETUS

DUROGESIC, 12 mcg/h transdermaalne plaaster
DUROGESIC, 25 mcg/h transdermaalne plaaster
DUROGESIC, 50 mcg/h transdermaalne plaaster
DUROGESIC, 75 mcg/h transdermaalne plaaster
DUROGESIC, 100 mcg/h transdermaalne plaaster


2.    KVALITATIIVNE JA KVANTITATIIVNE KOOSTIS

DUROGESIC 12 µg/h: plaaster sisaldab 2,1 mg fentanüüli, millest vabaneb 12 μg/tunnis. Plaastri
aktiivne pindala on 5,25 cm².
DUROGESIC 25 μg/h: plaaster sisaldab 4,2 mg fentanüüli, millest vabaneb 25 μg/tunnis. Plaastri
aktiivne pindala on 10,5 cm².
DUROGESIC 50 μg/h: plaaster sisaldab 8,4 mg fentanüüli, millest vabaneb 50 μg/tunnis. Plaastri
aktiivne pindala on 21,0 cm².
DUROGESIC 75 μg/h: plaaster sisaldab 12,6 mg fentanüüli, millest vabaneb 75 μg/tunnis. Plaastri
aktiivne pindala on 31,5 cm².
DUROGESIC 100 μg/h: plaaster sisaldab 16,8 mg fentanüüli, millest vabaneb 100 μg/tunnis. Plaastri
aktiivne pindala on 42,0 cm².

INN. Fentanylum

Abiainete täielik loetelu vt lõik 6.1.


3.    RAVIMVORM

Transdermaalne plaaster.


4.    KLIINILISED ANDMED

4.1   Näidustused

Täiskasvanud
Kestev tugev valu.

Lapsed
Raske kroonilise valu pikaajaline ravi vähemalt 2-aastastel lastel, kes saavad opioidravi.

4.2   Annustamine ja manustamisviis

Transdermaalseks kasutamiseks.

DUROGESIC-plaastreid tuleb manustada ärritusnähtudeta ja kiiritamata nahale siledal kehapinnal või
õlavarrel. Karvad (eelistada tuleb karvkatteta piirkondi) tuleb enne nahale asetamist ära lõigata (mitte
raseerida). Kui DUROGESIC’u manustamiskoht nõuab eelnevat puhastamist, tuleb seda teha puhta
veega. Ei tohi kasutada seepe, õlisid, ihupiima ega teisi vahendeid, mis võivad nahka ärritada või
plaastri omadusi muuta. Nahk peab enne plaastri kleepimist olema täiesti kuiv. Plaastrid tuleb enne
kasutamist üle vaadata. Lõigatud, poolitatud või mingil viisil kahjustatud plaastreid ei tohi kasutada.
Paigaldada nahale koheselt pärast pakendi eemaldamist. Pakendi avamisel tuleb esmalt kinni hoida
sälgust (asub pakendi ümbrisel kujutatud noole otsas) ja rebida pakendi ümbris hoolikalt katki. Kui
kasutada pakendi avamiseks kääre, siis avada pakendi ääre lähedalt. Selliselt ei kahjustata pakendis
asuvat plaastrit.
Plaastri paigaldamiseks tuleb seda hoida pöidla ja nimetissõrme vahel kate ülespoole. Seejärel
painutada plaastrite tagurpidi nii, et kate mööda s-kujulist joont plaastrist eralduks. Vabanenud
kleepuv pind asetada vastu nahka, seejärel eemaldada ülejäänud katte osad, samal ajal kogu süsteemi
järk-järgult naha vastu vajutades.

Kui plaaster on nahale kinnitatud, suruda seda peopesaga 30 sekundi vältel tihedalt vastu nahka.
Eemaldatud kate tuleb ära visata. DUROGESIC plaastrit hoitakse nahal pidevalt 72 tunni (3 ööpäeva)
vältel. Uus plaaster paigutatakse uuele manustamiskohale nahal pärast eelmise plaastri eemaldamist.
Järgmise plaastri kleepimiseks varem juba kasutatud nahapiirkonnale peab eelneva plaastri kandmisest
samas kohas olema möödunud mitu päeva.

Täiskasvanud

Esmase annuse valik
Sobiva esmase annuse valik peab baseeruma patsiendi eelneval opiaatide kasutamisel. Soovitatav on
DUROGESIC’u kasutamine patsientidel, kes on eelnevalt juba saanud opiaatravi. Ülejäänud faktorid,
mida tuleks arvesse võtta, on patsiendi üldseisund ja meditsiiniline staatus, sealhulgas kehapinna
suurus, vanus, kurnatuse määr ning ka opiaatide taluvuse aste.

Eelnevalt opiaatravi saanud patsiendid
Patsientidel, kes on eelnevalt opiaate kasutanud, tuleb DUROGESIC’u annus valida vastavalt eelneva
suukaudse või parenteraalse opiaadi annusele. Selleks, et muuta eelneva ravimi annus vastavaks
suukaudsele morfiini annusele, kasutage ekvianalgeetilise potentsiaali ümberarvutamist (vt allpool)’.
Annust võib järgnevalt tiitrida 12 või 25 mcg/h kaupa nii üles- kui allapoole, et saavutada sobiv
madalaim DUROGESIC’u annus, sõltuvalt patsiendi ravivastusest ja täiendavast valuvaigistite
kasutamise vajadusest.

Patsiendid, kes ei ole eelnevalt opiaate kasutanud
Eelnevalt opiaate mitte kasutanud patsientide puhul on DUROGESIC’u kasutamisega vähe kliinilisi
kogemusi. Patsientidel, kes ei ole eelnevalt opiaate kasutanud, on soovitatav alustada annuse tiitrimist
toimeainet kiiresti vabastava opioidi (nt morfiini, hüdromorfooni, oksükodooni, tramadooli või
kodeiini) väikeste annustega, et saavutada ekvianalgeetiline annustamine DUROGESIC’u
ravimvormiga, mis vabastab toimeainet kiirusega 25 mcg/tunnis. Annust võib järgnevalt tiitrida 12 või
25 mcg/h kaupa nii üles- kui allapoole, et saavutada sobiv madalaim DUROGESIC’u annus, sõltuvalt
patsiendi ravivastusest ja täiendavast valuvaigistite kasutamise vajadusest (vt allpool lõik
Ekvianalgeetilise potentsiaali ümberarvutamine) (vt ka lõik 4.4: Eelneva opiaatide kasutamise
kogemuseta patsiendid ja opiaate mittetaluvad patsiendid).

Ekvianalgeetilise tõhususe ümberarvutamine
1.    Arvutada kasutatava analgeetikumi vajadus eelneva 24 tunni vältel.
2.    Muuta see annus vastavaks suukaudsele morfiini annusele, kasutades tabelit 1. Kõik
      intramuskulaarselt ja peroraalselt manustatavad annused on loetud võrdseks 10 mg
      intramuskulaarselt manustatava morfiini analgeetilise efektiga.
3.    Et tuletada DUROGESIC’u annus, mis vastab arvestuslikule 24-tunni ekvianalgeetilisele
      morfiini annusele, kasutage annuse konverteerimise tabelit 2 (või annuse konverteerimise tabelit
      3) järgnevalt:
      a)     Tabel 2 on täiskasvanud patsientidele, kellel on vaja opioidide vahelduvat kasutamist või
             üleminekut teiselt opioidi raviskeemilt (üleminekul suukaudselt morfiinilt
             transdermaalsele fentanüülile on konverteerimise määr ligikaudu võrdne suhtega 150:1).
      b)     Tabel 3 on täiskasvanud patsientidele, kes on stabiilsel ja hästitalutaval opioidi režiimil
             (üleminekul suukaudselt morfiinilt transdermaalsele fentanüülile on konverteerimise määr
             ligikaudu võrdne suhtega 100:1).

Tabel 1. Analgeetilise toime ümberarvutamine
Analgeetiline ravim                  Vastav analgeetiline annus (mg)
                                     I.M.*          P.O.
Morfiin                              10             30 (summeeritud korduvad annused)**
Hüdromorfoon                         1,5            7,5
Metadoon                             10             20
Oksükodoon                           15             30
Levorfanool                          2              4
Oksümorfoon                          1              10 (rektaalselt)
Diamorfiin                           5              60
Petidiin                             75             -
Kodeiin                              130            200
Buprenorfiin                         0,4            0,8 (keele alla)
* Andmed põhinevad ühekordse annusega uuringutel, kus iga I.M. manustatavat ravimit võrreldi
   suhtelise toimetugevuse leidmiseks morfiiniga. Suukaudsed annused on need, mis on soovitatavad
   juhul, kui minna üle parenteraalselt manustamisviisilt suukaudsele.
** P.O./I.M. morfiini toimetugevuse suhe 1:3 põhineb kliinilistel uuringutel kroonilise valuga
   patsientidel.

Tabel 2. Soovitatav DUROGESIC’u annus, mis vastab morfiini suukaudsele annusele*
24 tunni jooksul sissevõetav morfiini annus DUROGESIC annus (mcg/tunnis)
(mg/ööpäevas)
< 135 (täiskasvanutel)                         25
135…224                                        50
225…314                                        75
315…404                                        100
405…494                                        125
495…584                                        150
585…674                                        175
675…764                                        200
765…854                                        225
855…944                                        250
945…1034                                       275
1035…1124                                      300
* Kliinilistes uuringutes kasutati neid suukaudse morfiini annuse vahemikke DUROGESIC’u annuse
   väljaarvestamiseks.

Tabel 3. Soovitatav DUROGESIC’u algannus, mis vastab morfiini suukaudsele annusele
(patsientidele, kes on stabiilsel ja hästitalutaval opioidi režiimil)
24 tunni jooksul sissevõetav morfiini annus DUROGESIC’u annus (mcg/tunnis)
(mg/ööpäevas)
< 44                                               12
45...89                                            25
90...149                                           50
150...209                                          75
210...269                                          100
270...329                                          125
330...389                                          150
390...449                                          175
450...509                                          200
510...569                                          225
570...629                                          250
630...689                                          275
690...749                                          300
DUROGESIC’u maksimaalne analgeetiline toime ei avaldu enne, kui plaaster on nahal olnud 24 tundi.
Selline ajaintervall on seotud fentanüüli kontsentratsiooni järk-järgulise suurenemisega vereplasmas.
Seega ei saa esmast valuvaigistavat toimet enne 24 tunni möödumist hinnata. Eelnevalt kasutatud
analgeetiline ravim tuleb ära jätta järk-järgult.

Annuste määramine ja säilitusravi
Plaaster tugevusega 12 mcg/h on mõeldud annuse tiitrimiseks. DUROGESIC plaaster tugevusega
12 mcg/tunnis on ekvivalentne ligikaudu 45 mg suukaudse morfiiniga päevas. DUROGESIC plaastrit
peab vahetama iga 72 tunni järel. Annuseid tuleb individuaalselt määrata, kuni saavutatakse tasakaal
analgeetilise toime ja talutavuse vahel. Kui esimese plaastriga ei saavutata piisavat analgeesiat, võib
72 tunni pärast annust suurendada. Ravi algul ei pruugi mõnedel patsientidel selle annustamisintervalli
kasutamisel kolmandal ööpäeval saavutada piisavat analgeetilist toimet ning neil võib olla vajalik
paigaldada DUROGESIC’u plaaster pigem 48 h pärast, mitte 72 h möödudes. Vähendades süsteemi
paigaldamise intervalli sel teel, et uus süsteem paigaldatakse enne 72 tunni möödumist, võib
tulemuseks olla fentanüüli sisalduse suurenemine seerumis (vt lõik 5.2).

Annust suurendatakse tavaliselt 12 mcg/tunnis või 25 mcg/tunnis plaastri võrra (arvesse tuleb võtta
täiendava valuvaigisti vajadust (suukaudne morfiin 45/90 mg päevas – DUROGESIC
12/25 mcg/tunnis). Rohkem kui üht DUROGESIC plaastrit tuleb kasutada juhul, kui läheb vaja
suuremat annust kui 100 mcg/tunnis. Samuti võivad vajalikuks osutuda lühitoimeliste analgeetikumide
täiendavad annused nn "läbilöögi" valu vaigistamiseks. Mõned patsiendid võivad vajada täiendavaid
või alternatiivmeetodeid opiaatide manustamiseks, kui DUROGESIC’u annus ületab 300 mcg/tunnis.

Lapsed

16-aastased ja vanemad lapsed: järgige täiskasvanute annuseid

2…16-aastased lapsed
DUROGESIC’ut võib kasutada ainult nendel eelnevalt opiaatravi saanud lapspatsientidel (vanuses
2…16 aastat), kes on juba kasutanud vähemalt 30 mg suukaudse morfiiniga ekvivalentseid annuseid
ööpäevas. Lapspatsientide üleviimisel suukaudselt või parenteraalselt opioidilt DUROGESIC’ule vt
Analgeetilise toime ümberarvutamine (tabel 1) ja DUROGESIC’u soovitatavad annused suukaudse
morfiini ööpäevase annuse alusel (tabel 4).

Tabel 4. DUROGESIC’u soovitatavad annused suukaudse morfiini ööpäevase annuse
alusel.
24 tunni jooksul sissevõetav morfiini annus DUROGESIC’u annus (mcg/tunnis)1
(mg/ööpäevas)
30…44                                        12
45…134                                       25
1
   Suuremate kui 25 mcg/h DUROGESIC’u annuste ümberarvutamine toimub lapspatsientidel
   samamoodi nagu täiskasvanud patsientidel (vt tabel 2).

DUROGESIC-ravi katkestamine
DUROGESIC-ravi lõpetamisel ja asendamisel teiste opiaatidega peab asendamine toimuma järk-
järgult, alustades väikese annusega ja suurendades seda aeglaselt. See on vajalik põhjusel, et
fentanüüli kontsentratsioon veres väheneb pärast DUROGESIC’u eemaldamist aeglaselt, mistõttu
poolväärtusaeg on keskmiselt 17 tundi (fentanüüli kontsentratsiooni vähenemine veres 50% võrra).
Opioidide annust tuleb ärajäämanähtude vältimiseks reeglina aeglaselt vähendada.

Opioidide ärajäämanähud (vt lõik 4.8) võivad mõnedel patsientidel avalduda pärast DUROGESIC’u
annuse allatiitrimist või ravi vahetamist/ katkestamist.

4.3   Vastunäidustused
DUROGESIC’u kasutamine on vastunäidustatud patsiendil, kes on ülitundlik fentanüüli või plaastri
kleepainete suhtes.

Äge valu ja operatsioonijärgne valu, sest lühiajalisel kasutamisel ei ole võimalik annust tiitrida.

Raske hingamise pärssimine.

4.4   Hoiatused ja ettevaatusabinõud kasutamisel

DUROGESIC on pika toimeajaga fentanüüli aeglaselt vabastav preparaat, mis on ette nähtud
kroonilise kestva valu raviks. DUROGESIC on vastunäidustatud ägeda valu ja operatsioonijärgse valu
puhul, sest lühikese ajavahemiku vältel ei ole võimalik annust kohaldada ja sellest tulenevalt võib
tekkida eluohtlik hingamisfunktsiooni pärssimine.

Patsienti, kellel on esinenud tõsiseid kõrvalnähte, peab jälgima kuni 24 tundi pärast DUROGESIC-
plaastri eemaldamist, sest fentanüüli seerumikontsentratsioon väheneb järk-järgult poolväärtusajaga
keskmiselt 17 (vahemik 13...22) tundi.

DUROGESIC-plaastreid tuleb hoida laste eest varjatud ja kättesaamatus kohas nii enne kui ka pärast
kasutamist.

DUROGESIC-plaastrit ei tohi lõigata. Poolitatud, lõigatud või muul moel kahjustatud plaastrit ei tohi
kasutada.

Erinevate tootjate fentanüülplaastreid ei saa omavahel ekvivalentselt vahetada. Seepärast on oluline, et
patsiendid, kes on kasutanud DUROGESIC-plaasteid neile määratud kindlas analgeetilises annuses, ei
tohi ilma kliinilise hindamise ja jälgimiseta DUROGESIC’ult üle minna mõne teise fentanüüli
sisaldava transdermaalse preparaadi ega ka muu narkootilise toimega transdermaalse plaastri
kasutamisele.

Eelneva opiaatide kasutamise kogemuseta patsiendid ja opiaate mittetaluvad patsiendid
DUROGESIC transdermaalse plaastri kasutamist patsientidel, kes pole eelnevalt opiaate kasutanud,
seostatakse väga harvadel juhtudel tekkiva olulise hingamise pärssimisega ja/või isegi surmaga. Tõsise
või eluohtliku hüpoventilatsiooni oht esineb isegi juhtudel, kui eelnevalt opiaate mittekasutanud
patsientidel kasutatakse väikseimat võimalikku DUROGESIC’u annust. Soovitatav on
DUROGESIC’ut kasutada ainult neil patsientidel, kes on eelnevalt saanud opiaatravi ning kes on üles
näidanud taluvust opiaatide suhtes (vt lõik 4.2).

Hingamise pärssimine
Nagu kõik tugevad opiaadid, võib DUROGESIC põhjustada mõnel patsiendil märkimisväärset
hingamise pärssimist; patsiente tuleb sellise toime suhtes jälgida. Hingamise pärssimine võib ilmneda
ka pärast DUROGESIC-plaastri eemaldamist. Risk kõrvaltoime esinemiseks suureneb annuse
suurendamisega (vt lõik 4.9). Kesknärvisüsteemi toimivad ravimpreparaadid võivad hingamise
pärssimist potentseerida (vt lõik 4.5).

Kroonilised kopsuhaigused
DUROGESIC võib avaldada tõsisemaid kõrvaltoimeid patsiendil, kes põeb kroonilist obstruktiivset
või mõnd teist kroonilist kopsuhaigust; ravim vähendab hingamise juhitavust ja suurendab
hingamistakistust.

Ravimsõltuvus ja võimalik kuritarvitamine
Opiaatide pidev kasutamine võib põhjustada tolerantsuse teket, psüühilist ja füüsilist sõltuvust.
Kasutamisel meditsiinilisel näidustusel on sõltuvuse teke harv. Patsiendid, kellel on varem esinenud
ravimsõltuvust/alkoholi kuritarvitamist, on suurem risk sõltuvuse ja kuritarvitamise tekkimiseks
opioidravi ajal. Opioidide suurenenud kuritarvitamise riskiga patsiente võib opioidide toimeainet
modifitseeritult vabastavate ravimvormidega ravida, kuid neid patsiente tuleb jälgida kuritarvitamise,
väärkasutuse või sõltuvuse nähtude suhtes. Fentanüüli väärkasutamine võib toimuda sarnaselt teistele
opioidi agonistidele. DUROGESIC’u kuritarvitamine või tahtlik väärkasutamine võib põhjustada
üleannustamist ja surma.

Koljusisese rõhu tõus
DUROGESIC’ut peab kasutama ettevaatlikult patsiendil, kes on tundlik CO2 ajusiseste toimete suhtes,
kellel on koljusisese rõhu tõus, kellel esinevad teadvusehäired või kooma. DUROGESIC’ut tuleb
ettevaatlikult kasutada ka ajukasvajaga patsiendil.

Südamehaigused
Fentanüül võib esile kutsuda bradükardiat ja seetõttu tuleb teda bradüarütmiaga haigele manustada
ettevaatlikult.

Opioidid võivad tekitada hüpotensiooni, eriti ägeda hüpovoleemiaga patsientidel. Olemasolev
sümptomaatiline hüpotensioon ja/või hüpovoleemia tuleb korrigeerida enne ravi alustamist fentanüüli
transdermaalsete plaastritega.

Maksakahjustus
Fentanüül metaboliseerub maksas inaktiivseteks metaboliitideks, seetõttu võib maksakahjustus
pikendada selle eliminatsiooniaega. Kui maksakahjustusega patsiendid kasutavad DUROGESIC’ut,
tuleb neid hoolikalt jälgida fentanüüli toksilisuse suhtes ja vajadusel vähendada DUROGESIC’u
annust (vt lõik 5.2).

Neerukahjustus
Vähem kui 10% fentanüülist eritub muutumatult neerude kaudu ning, erinevalt morfiinist, neerude
kaudu elimineeruvaid aktiivseid metaboliite ei tunta. Neerupuudulikkusega patsienti, kes kasutab
DUROGESIC’ut, peab hoolikalt jälgima fentanüüli mürgistusnähtude võimaliku tekke suhtes ja
vähendama vajadusel annust (vt lõik 5.2).

Palavik/välispidine soojendamine
Fentanüüli kontsentratsioon seerumis võib potentsiaalselt suureneda kui kehatemperatuur oluliselt
tõuseb. Seetõttu peab jälgima palavikuga patsiente, kas valitud annus ei põhjusta kõrvaltoimeid ning
vajadusel tuleb DUROGESIC’u annust kohandada. Võimalik on temperatuurist sõltuv fentanüüli
süsteemist vabanemise kiirenemine, mis võib põhjustada üleannustamist ja surma. Tervetel
täiskasvanud uuritavatel läbi viidud kliiniline farmakoloogiline uuring näitas, et DUROGESIC’u
süsteemi soojendamine suurendas fentanüüli AUC keskmist väärtust 120% võrra ning keskmist Cmax
väärtust 61% võrra.

Kõiki patsiente tuleb teavitada, et nad väldiksid DUROGESIC’u paigalduskoha kokkupuutumist
otseste väliste soojusallikatega nagu soojenduskotid, elektrilised soojendustekid, soojad vesivoodid,
soojendus- või päevituslambid, intensiivne päikesevõtmine, kuumaveepudelid, pikaajaline kuum vann,
saun ja kuuma veega mullivannid.

Koostoimed teiste ravimitega
Koostoimed CYP3A4 inhibiitoritega:
CYP3A4 inhibiitorite (nt ritonaviiri, ketokonasooli, itrakonasooli, flukonasooli, vorikonasooli,
troleandomütsiini, klaritromütsiini, nelfinaviiri, nefasodooni, verapamiili, diltiaseemi ja amiodarooni)
ja DUROGESIC’u samaaegne manustamine võib põhjustada fentanüüli plasmakontsentratsiooni
suurenemist, toime tugevnemist ja toimeaja pikenemist, samuti kõrvaltoimete süvenemist, sh tõsist
hingamise pärssimist. Sellises olukorras on vajalik eriti hoolikas patsiendi jälgimine. Seetõttu ei
soovitata CYP3A4 inhibiitorite ja transdermaalse fentanüüli samaaegset kasutamist, v.a juhtudel kui
patsienti seisundit hoolikalt jälgitakse. Patsiente, eriti neid, kes kasutavad DUROGESIC’ut ja saavad
CYP3A4 inhibiitoreid, tuleb jälgida hingamise pärssimise sümptomite suhtes ja vajadusel annust
kohandada.

Samaaegne agonistide/antagonistide kombinatsiooni kasutamine
Samaaegselt ei ole soovitatav kasutada buprenorfiini, nalbufiini ja pentazotsiini (vt ka lõik 4.5).
Kasutamine vanemaealistel patsientidel
Ravimiuuringute tulemuste põhjal, kus fentanüüli manustati veenisisesi, võib oletada, et vanemaealisel
patsiendil võib ravimi kliirens väheneda, poolväärtusaeg pikeneda ja tundlikkus suureneda. Kui eakas
patsient kasutab DUROGESIC’ut, tuleb teda hoolikalt jälgida fentanüüli toksilisuse nähtude suhtes
ning vajadusel vähendada annust (vt lõik 5.2).

Kasutamine lastel
DUROGESIC’ut ei tohi manustada eelnevalt opioidravi mittesaanud lapspatsientidele (vt lõik 4.2).
Võimalus tõsise või eluohtliku hüpoventilatsiooni tekkimiseks eksisteerib sõltumatult DUROGESIC’u
transdermaalse süsteemi kaudu manustatud annuse suurusest.

DUROGESIC’ut ei ole uuritud alla 2-aastastel lastel. DUROGESIC’ut tohib manustada ainult
vähemalt 2-aastastele lastele, kes on eelnevalt saanud opioidravi (vt lõik 4.2). DUROGESIC’ut ei tohi
kasutada alla 2-aastastel lastel.

Et vältida DUROGESIC’u juhuslikku suukaudset manustamist lapse poolt, tuleb paigalduskoha
valimisel rakendada ettevaatust (vt lõik 6.6) ning jälgida, et plaaster kleepuks tihedalt nahale.

Imetamine
Kuna fentanüül eritub rinnapiima, tuleb rinnaga toitmine DUROGESIC-ravi ajaks katkestada (vt ka
lõik 4.6).

Myasthenia gravis’ega patsiendid
Võivad tekkida mitte-epileptilised (müo)kloonilised krambid. Myasthenia gravis’ega patsientide
ravimisel tuleb rakendada ettevaatust.

4.5   Koostoimed teiste ravimitega ja muud koostoimed

Koos teiste kesknärvisüsteemi pärssivate ainetega (opiaadid, rahustid, uinutid, üldanesteetikumid,
fenotiasiinid, trankvillisaatorid, lihaslõõgastid, sedatiivsed antihistamiinikumid ja alkohoolsed joogid)
tsentraalsed pärssivad efektid liituvad ning võib tekkida hüpoventilatsioon, hüpotensioon, sügav
sedatsioon, kooma või surm. DUROGESIC’u samaaegne manustamine koos kesknärvisüsteemi
pärssivate ravimitega nõuab erilist patsiendi jälgimist.

Fentanüül metaboliseeritakse kiirelt ja ulatuslikult maksas peamiselt tsütokroom CYP3A4 kaudu.

Tsütokroom P450 3A4 (CYP3A4) inhibiitorite (nt ritonaviiri, ketokonasooli, itrakonasooli,
flukonasooli, vorikonasooli, troleandomütsiini, klaritromütsiini, nelfinaviiri, nefasodooni, verapamiili,
diltiaseemi ja amiodarooni) ja transdermaalse fentanüüli samaaegne manustamine võib põhjustada
fentanüüli plasmakontsentratsiooni suurenemist, toime tugevnemist ja toimeaja pikenemist, samuti
kõrvaltoimete süvenemist, sh tõsist hingamise pärssimist. Sellises olukorras on vajalik eriti hoolikas
patsiendi jälgimine. CYP3A4 inhibiitorite ja transdermaalse fentanüüli samaaegne kasutamine ei ole
soovitatav, v.a juhtudel kui patsienti seisundit hoolikalt jälgitakse (vt ka lõik 4.4).

Monoamiini oksüdaasi inhibiitorid (MAO inhibiitorid)
DUROGESIC’u kasutamine ei ole soovitatav patsientide puhul, kes kaasuva ravina saavad MAO
inhibiitoreid. Koostoimes MAO inhibiitoritega on teatatud tõsistest ja ettearvamatutest toimetest,
sealhulgas opiaatide toime või serotogeense toime tugevnemisest. Seetõttu ei tohi DUROGESIC’ut
kasutada 14 päeva jooksul pärast MAO inhibiitor-ravi lõpetamist.

Samaaegne kasutamine koos agonistide/antagonistide kombinatsiooniga
Buprenorfiini, nalbufiini ja pentazotsiini ei ole soovitatav samaaegselt kasutada. Nendel ravimitel on
suur afiinsus opioidi retseptorite suhtes koos suhteliselt madala seesmise aktiivsusega, mistõttu need
osaliselt antagoniseerivad fentanüüli analgeetilist toimet ja võivad opioidsõltuvatel patsientidel
indutseerida ärajätusümptomeid (vt ka lõik 4.4).

4.6   Rasedus ja imetamine
Adekvaatsed andmed DUROGESIC’u kasutamise kohta rasedatel puuduvad. Loomkatsed on näidanud
reproduktiivtoksilisust (vt lõik 5.3). Potentsiaalne risk inimesele ei ole teada, ehkki on leitud, et
intravenoosse anesteetikumina kasutatud fentanüül läbib inimestel raseduse algul platsentat.
Vastsündinutel, kelle emad kasutasid raseduse ajal krooniliselt DUROGESIC’ut, on teatatud
neonataalse ärajätusündroomi tekkest. DUROGESIC’ut tohib raseduse ajal kasutada ainult selge
vajaduse korral.

DUROGESIC’u kasutamine sünnituse ajal ei ole soovitatav, kuna seda ravimit ei tohi kasutada ägeda
ja postoperatiivse valu raviks (vt lõik 4.4). Veelgi enam, kuna fentanüül läbib platsentaarbarjääri, võib
DUROGESIC’u kasutamine sünnituse ajal vastsündinul põhjustada hingamisdepressiooni.

Fentanüül eritub rinnapiima ja võib imikul põhjustada sedatsiooni ja hingamisdepressiooni. Seetõttu
tuleb imetamine katkestada DUROGESIC-ravi ajaks ja vähemalt 72 tunniks pärast plaastri
eemaldamist.

4.7   Toime reaktsioonikiirusele

DUROGESIC võib kahjustada vaimseid ja/või füüsilisi võimeid, mis on vajalikud potentsiaalselt
ohtlike ülesannet täitmiseks nagu autojuhtimine või masinatega töötamine’.

4.8   Kõrvaltoimed

DUROGESIC’u ohutust hinnati 1854 täiskasvanud ja pediaatrilisel uuritaval, kes osalesid 11-s
kroonilise maliigse või mittemaliigse valu ravi kliinilises uuringus (topeltpime DUROGESIC
(platseebo või aktiivse kontrolliga) ja/või avatud DUROGESIC (aktiivse kontrolliga või ilma)). Neile
uuritavatele oli manustatud vähemalt 1 DUROGESIC’u annus ning nende kohta olid olemas ohutuse
andmed. Nende kliiniliste uuringute koondandmete alusel olid kõige sagedamini (st
esinemissagedusega ≥10%) teatatud kõrvaltoimeteks (sulgudes esinemissageduse %): iiveldus
(35,7%), oksendamine (23,2%), kõhukinnisus (23,1%), unisus (15,0%), pearinglus (13,1%) ja peavalu
(11,8%).

Tabelis 5 on esitatud kõrvaltoimed, millest on teatatud DUROGESIC’u kasutamisel nii kliiniliste
uuringute kui ka turustamisjärgse kogemuse jooksul, kaasa arvatud eelpool nimetatud kõrvaltoimed.
Kõrvaltoimed on liigitatud vastavalt esinemissagedusele järgmise kokkuleppe alusel: väga sage
(≥1/10); sage (≥1/100 kuni <1/10); aeg-ajalt (≥1/1000 kuni <1/100); harv (≥1/10 000 kuni <1/1000);
väga harv (<1/10 000) ja teadmata (ei saa hinnata olemasolevate kliiniliste uuringute andmete alusel).

Tabel 5. Ravimi kõrvaltoimed täiskasvanud ja lapspatsientidel
Organsüsteemi                                         Ravimi kõrvaltoimed
klass                                             Esinemissageduse kategooria
                     Väga sage           Sage             Aeg-ajalt            Harv             Teadmata
                      (≥1/10)           (≥1/100            (≥1/1000          (≥1/10 000
                                      kuni <1/10)        kuni <1/100)      kuni <1/1000)
                                     Ülitundlikkus                                            Anafülaktiline
Immuunsüsteem
                                                                                                   šokk,
i häired
                                                                                              anafülaktiline
                                                                                               reaktsioon,
                                                                                              anafülaktoidn
                                                                                               e reaktsioon
                                        Isutus
Ainevahetus- ja
toitumishäired
                                        Unetus,          Agiteeritus,
Psühhiaatrilised
                                     depressioon,      düsorienteeritus,
häired
                                        ärevus,          eufooriline
                                   segasusseisund,        meeleolu
                                   hallutsinatsiooni
                                           d
                      Unisus,         Treemor,          Hüpoesteesia,
Närvisüsteemi
                     pearinglus,     paresteesia         krambid (sh
häired
                      peavalu                            kloonilised
                                                      krambid ja grand
                                                       mal krambid),
                                                          amneesia
                                                                                Mioos
Silma
kahjustused
                                       Vertiigo
Kõrva ja
labürindi
kahjustused
                                   Palpitatsioonid,     Bradükardia,
Südame häired
                                    tahhükardia           tsüanoos
                                   Hüpertensioon        Hüpotensioon
Vaskulaarsed
häired
                                      Düspnoe           Respiratoorne          Apnoe,          Bradüpnoe
Respiratoorsed,
                                                        depressioon,       hüpoventilatsioon
rindkere ja
                                                        respiratoorne
mediastiinumi
                                                           distress
häired
                      Iiveldus,     Kõhulahtisus,           Iileus             Subiileus
Seedetrakti
                    oksendamine       suukuivus,
häired
                          ,           kõhuvalu,
                    kõhukinnisus     ülakõhuvalu,
                                      düspepsia
                                   Liighigistamine,        Ekseem,
Naha ja
                                    kihelus, lööve,       allergiline
nahaaluskoe
                                       erüteem            dermatiit,
kahjustused
                                                        nahakahjustus,
                                                          dermatiit,
                                                       kontaktdermatiit
                                    Lihasspasmid       Lihastõmblused
Lihas-skeleti ja
sidekoe
kahjustused
                                     Uriinipeetus
Neerude ja
kuseteede häired
                                                      Erektsioonihäired,
Reproduktiivse
                                                      seksuaalfunktsioon
süsteemi ja
                                                           i häired
rinnanäärme
häired
                                       Väsimus,        Manustamiskoha         Dermatiit
Üldised häired ja
                                      perifeersed         reaktsioon,      manustamiskohal,
manustamiskoha
                                        tursed,           gripilaadne          ekseem
reaktsioonid
                                       asteenia,        haigestumine,      manustamiskohal
                                   halb enesetunne,   kehatemperatuuri
                                     külmatunne       muutuste tajumine,
                                                       manustamiskoha
                                                        ülitundlikkus,
                                                            ravimi
                                                       ärajätusündroom

Sarnaselt teiste opioidanalgeetikumidega võivad DUROGESIC’u korduval kasutamisel kujuneda
tolerantsus ning psüühiline ja füüsiline sõltuvus (vt lõik 4.4).

Mõnedel patsientidel võivad pärast varasemalt opioidanalgeetikumilt DUROGESIC’ule üleminekut
või ravi järsul katkestamisel tekkida opioidi ärajätusümptomid (nagu iiveldus, oksendamine,
kõhulahtisus, ärevus ja värinad) (vt lõik 4.2). Väga harva on teatatud vastsündinutel neonataalsest
ärajätusündroomist pärast DUROGESIC’u pidevat kasutamist ema poolt raseduse ajal (vt lõik 4.6).

Lapspatsiendid
DUROGESIC-ravi saanud lastel ja noortel oli kõrvaltoimete profiil samasugune kui täiskasvanutel.
Pediaatrilises populatsioonis ei tuvastatud muid riske kui need, mida on oodata opioidide kasutamisel
tõsise haigestumisega kaasneva valu leevendamisel; mingeid pediaatrilise vanuserühma spetsiifilisi
riske seoses DUROGESIC’u kasutamisega nii noortel nagu 2-aastastel lastel ilmselt ei kaasne, kui
ravimit kasutatakse nii nagu ette nähtud. Pediaatrilistes kliinilistes uuringutes väga sageli teatatud
kõrvaltoimeteks olid palavik, oksendamine ja iiveldus.

DUROGESIC’u ohutust hinnati 289 lapspatsiendil (<18 aastat), kes osalesid 3 kroonilise või pideva
maliigse või mittemaliigse valu ravi kliinilises uuringus. Neile uuritavatele oli manustatud vähemalt
1 DUROGESIC’u annus ning nende kohta olid olemas ohutuse andmed. Ehkki pediaatrilistesse
uuringutesse kaasamise kriteeriumide alusel oli uuringusse kaasatavate isikute nõutav vanus vähemalt
2 aastat, said 2 uuritavat nende uuringute jooksul oma esimese annuse 23 kuu vanusena.

Nende pediaatrilistel isikutel läbi viidud 3 kliinilise uuringu koondandmete alusel olid kõige
sagedamini (st esinemissagedusega ≥10%) teatatud kõrvaltoimeteks (sulgudes esinemissageduse %):
oksendamine (33,9%), iiveldus (23,5%), peavalu (16,3%), kõhukinnisus (13,5%), kõhulahtisus
(12,8%) ja kihelus (12,8%). Tabelis B on esitatud kõik kõrvaltoimed, millest on teatatud
DUROGESIC-ravi saanud pediaatrilistel uuritavatel eespoolnimetatud kliiniliste uuringute jooksul.

Tabelis 6 esitatud pediaatrilise populatsiooni kõrvaltoimete esinemissagedused on liigitatud sama
kokkuleppe alusel nagu tabelis 5.

Tabel 6. Ravimi kõrvaltoimed lapspatsientidel
Organsüsteemi klass                                     Ravimi kõrvaltoimed
                                                    Esinemissageduse kategooria
                                 Väga sage                      Sage                  Aeg-ajalt
                                                         (≥1/100 kuni <1/10)    (≥1/1000 kuni <1/100)
                                  (≥1/10)
                                                            Ülitundlikkus
Immuunsüsteemi
häired
                                                               Isutus
Ainevahetus- ja
toitumishäired
                                                           Unetus, ärevus,           Segasusseisund
Psühhiaatrilised häired
                                                            depressioon,
                                                          hallutsinatsioonid
                                  Peavalu                 Unisus, pearinglus,          Paresteesia
Närvisüsteemi häired
                                                        treemor, hüpoesteesia
                                                                                          Mioos
Silma kahjustused
                                                                                         Vertiigo
Kõrva ja labürindi
kahjustused
                                                                                        Tsüanoos
Südame häired
                                                           Respiratoorne
Respiratoorsed,
                                                            depressioon
rindkere ja
mediastiinumi häired
                           Oksendamine, iiveldus,      Kõhuvalu, ülakõhuvalu,
Seedetrakti häired
                               kõhukinnisus,                suukuivus
                                kõhulahtisus
                                  Kihelus              Lööve, liighigistamine,      Kontaktdermatiit,
Naha ja nahaaluskoe
                                                              erüteem                 nahakahjustus,
kahjustused
                                                                                   allergiline dermatiit,
                                                                                          ekseem
                                                           Lihasspasmid
Lihas-skeleti ja sidekoe
kahjustused
                                                            Uriinipeetus
Neerude ja kuseteede
häired
                                                         Perifeersed tursed,     Ravimi ärajätusündroom,
Üldised häired ja
                                                              väsimus,           gripilaadne haigestumine
manustamiskoha
                                                          manustamiskoha
reaktsioonid
                                                             reaktsioon,
                                                               asteenia
4.9   Üleannustamine

Sümptomid
Fentanüüli üleannustamine väljendub tema farmakoloogilise toime süvenemises, tõsiseimaks toimeks
on hingamise pärssimine.

Ravi
Vastuabinõuna tuleb viivitamatult DUROGESIC-plaaster nahalt eemaldada ja füüsiliselt või sõnaliselt
stimuleerida patsienti hingama. Vajadusel manustada spetsiifilist opiaatantagonisti (naloksooni).
Üleannustamisele järgnev hingamise pärssimine võib kesta kauem kui opiaatantagonistide toime,
mistõttu vajalik võib olla naloksooni annuse hoolikas valimine ja korduv manustamine. Ravimi toime
antagoniseerimine võib põhjustada akuutse valu taasteket ja katehhoolamiinide vabanemist.

Kliinilisel vajadusel tuleb haigel luua ja säilitada hingamisteede avatus
(orofarüngeaalse või endotrahheaalse toru abil) ja manustada hapnikku. Vajadusel
abistada või kontrollida hingamisfunktsiooni. Patsiendil tuleb säilitada kehatemperatuur ja
vedelikutarbimine.

Kui tekib tõsine ja kestev hüpotensioon, tuleb kahtlustada hüpovoleemiat ning manustada
parenteraalselt vedelikku.


5.    FARMAKOLOOGILISED OMADUSED

Farmakoterapeutiline grupp: fenüülpiperideeni derivaadid, ATC-kood: N02AB03

5.1   Farmakodünaamilised omadused

Fentanüül on opiaatanalgeetikum, mis toimib põhiliselt μ-opioidretseptorite kaudu. Selle peamisteks
ravitoimeteks on analgeesia ja sedatsioon. Minimaalne toimiv analgeetiline fentanüüli
kontsentratsioon seerumis opiaatravi eelnevalt mitte saanud patsientidel on vahemikus 0,3…1,5 ng/ml;
kõrvaltoimete esinemissagedus suureneb, kui kontsentratsioon seerumis on üle 2 ng/ml. Tolerantsuse
suurenemisel suurenevad nii minimaalne efektiivne kontsentratsioon kui ka toksiline kontsentratsioon.
Tolerantsuse tekkimise kiirus üksikisikutel varieerub väga suurtes piirides.

Pediaatrilised patsiendid
DUROGESIC’u ohutust hinnati kolmes avatud uuringus 289 kroonilise valuga pediaatrilisel patsiendil
vanuses 2...18 aastat, neist 66 last olid 2- kuni 6-aastased. Nendes uuringutes asendati 30 mg kuni 44
mg suukaudset morfiini ööpäevas ühe DUROGESIC 12 μg/h plaastriga. 181 patsiendil, kes olid
eelnevalt saanud ööpäevaseid opoidi annuseid vähemalt 45 mg suukaudset morfiini annuse kohta,
kasutati 25 μg/h ja suuremaid algannuseid.

5.2   Farmakokineetilised omadused

Imendumine
DUROGESIC tagab fentanüüli pideva süsteemse vabanemise 72 tunni vältel.. Fentanüül vabaneb
suhteliselt püsiva kiirusega. Kontsentratsiooni gradient maatriksi ja madalama kontsentratsiooni vahel
nahas käivitab ravimi vabanemise. Pärast esimest DUROGESIC’u aplikatsiooni suureneb fentanüüli
kontsentratsioon seerumis järk-järgult, ühtlane kontsentratsioon saabub 12…24 tunni järel,
maksimaalne kontsentratsioon saavutatakse üldjuhul 24…72 tundi pärast esimest aplikatsiooni.
Seerumi fentanüüli kontsentratsioon on plaastri suurusega proportsionaalne. Teise 72-tunnise
aplikatsiooni lõpuks on seerumis saavutatud tasakaalukontsentratsioon ning see jääb püsima
järgnevate sama tugevusega plaastri aplitseerimiste jooksul.
Farmakokineetiline mudel on näidanud, et fentanüüli kontsentratsioon seerumis võib suureneda 14%
võrra (vahemikus 0…26%), kui uus plaaster paigaldatakse 24 tunni pärast, mitte soovitatud 72-tunnise
aplitseerimisintervalliga.

Jaotumine
Fentanüüli seonduvus plasmavalkudega on ligikaudu 84%.

Metabolism
Fentanüül on kiire kliirensiga ravim ning metaboliseerub kiiresti ja ulatuslikult CYP3A4 vahendusel
maksas. Peamine metaboliit norfentanüül on inaktiivne. Transdermaalselt manustatud fentanüüli
metabolismi nahas ilmselt ei toimu. See on kindlaks tehtud inimese keratinotsüütide analüüsis ning
kliinilistes uuringutes, milles 92% süsteemi kaudu manustatud annusest ilmus süsteemsesse
vereringesse muutumatu fentanüülina.

Eritumine
Pärast DUROGESIC’u eemaldamist langeb fentanüüli kontsentratsioon aeglaselt, poolväärtusaeg on
keskmiselt 17 tundi (vahemikus 13…22 tundi, mille jooksul fentanüüli kontsentratsioon seerumis
langeb 50% võrra). Pärast 72-tunnist aplitseerimist oli keskmine poolväärtusaeg vahemikus
20…27 tundi. Fentanüüli jätkuv imendumine nahast seletab ravimi aeglasemat kadumist verest
võrreldes intravenoosse infusiooniga, mille korral näiv poolväärtusaeg on ligikaudu 7 tundi
(vahemikus 3…12 tundi).

72 tunni jooksul pärast fentanüüli intravenoosset manustamist eritub ligikaudu 75% fentanüülist
uriiniga, peamiselt metaboliitidena ja vähem kui 10% muutumatul kujul. Ligikaudu 9% eritub
väljaheitega, peamiselt metaboliitidena.

Patsientide erirühmad

Eakad
Intravenoosse fentanüüli uuringute andmetel võib eakatel patsientidel esineda vähenenud kliirens ja
pikenenud poolväärtusaeg ning nad võivad olla tundlikumad ravimi suhtes kui nooremad patsiendid.
DUROGESIC’uga läbi viidud uuringus ei olnud eakatel uuritavatel fentanüüli farmakokineetika
oluliselt erinev võrreldes tervete noorte uuritavatega, ehkki seerumi maksimaalne kontsentratsioon
kaldus olema väiksem ning keskmised poolväärtusaja väärtused olid pikenenud ligikaudu 34 tunnini.
Eakaid patsiente tuleb hoolikalt jälgida fentanüüli toksilisuse suhtes ning vajadusel vähendada annust
(vt lõik 4.4).

Lapsed
DUROGESIC’ut ei ole uuritud alla 2-aastastel lastel. Kehakaalule kohandatuna on pediaatrilistel
patsientidel kliirens (L/hr/kg) 82% kõrgem 2- kuni 5-aastastel lastel ja 25% kõrgem 6- kuni10-
aastastel lastel, võrreldes 11- kuni 16-aastaste lastega, kellel on tõenäoliselt sama kliirens kui
täiskasvanutel. Neid tulemusi on võetud arvesse pediaatrilistele patsientidele annustamissoovituste
koostamisel. DUROGESIC’ut tohib kasutada ainult eelnevalt opioidravi saanud lastel, kes on
vähemalt 2-aastased (vt lõigud 4.2 ja 4.4).

Maksakahjustus
Maksatsirroosiga patsientidel läbi viidud uuringus hinnati DUROGESIC’u ühekordse annuse 50 μg/h
aplitseerimise järgset farmakokineetikat. Kui tmax ja t1/2 jäid muutumatuks, siis keskmine plasma Cmax
ja AUC väärtus suurenesid neil patsientidel vastavalt ligikaudu 35% ja 73% võrra. Maksakahjustusega
patsiente tuleb hoolikalt jälgida fentanüüli toksilisuse nähtude suhtes ning vajadusel tuleb vähendada
DUROGESIC’u annust (vt lõik 4.4).

Neerukahjustus
Neerusiirdamise läbinud patsientidel teostati uuring intravenoosselt manustatava fentanüüliga, millest
saadud andmed näitavad, et fentanüüli kliirens võib selles patsiendirühmas olla vähenenud. Kui
neerukahjustusega patsiendil kasutatakse DUROGESIC’ut, tuleb neid hoolikalt jälgida fentanüüli
toksilisuse suhtes ning vajadusel tuleb annust vähendada (vt lõik 4.4).
5.3    Prekliinilised ohutusandmed

Sarnaselt teistele opioidanalgeetikumidele on fentanüüli in vitro uuringutes leitud mutageenset toimet
imetajate rakukultuuri uuringus vaid tsütotoksilistes kontsentratsioonides ja koos metaboolse
aktiveerumisega. Fentanüüli mutageensus ei leidnud tõestust in vivo katsetes närilistel ja
bakteriaalsetes analüüsides. Rottidel läbi viidud kaheaastases kartsinogeensuse uuringus ei seostunud
fentanüül kasvajate esinemissageduse suurenemisega subkutaansete annuste puhul, mis isastel olid
kuni 33 µg/kg ööpäevas ja emastel 100 µg/kg ööpäevas (mis on AUC0…24h võrdluse baasil 0,16 kuni
0,39-kordne ööpäevane ekspositsioon inimesel pärast 100 mcg/h plaastri kasutamist).

Mõned katsed emaste rottidega on näidanud vähenenud fertiilsust ja embrüo suremust. Neid tulemusi
on seostatud maternaalse toksilisusega ja mitte ravimi otsese embrüo arengut mõjutava toimega. Ei ole
tõendeid ravimi teratogeensest toimest.


6.     FARMATSEUTILISED ANDMED

6.1    Abiainete loetelu

Polüakrülaat liimaine
Polüetüleen tereftalaat/etüleenvinüülatsetaatkile
Punane/roheline/sinine/hall/oranž trükivärv
Silikoniseeritud polüesterkile

6.2    Sobimatus

Pole teada.

6.3    Kõlblikkusaeg

2 aastat.

6.4    Säilitamise eritingimused

Hoida originaalpakendis.

6.5    Pakendi iseloomustus ja sisu

Iga plaaster on pakitud kuumakindlasse pakendisse, mis on valmistatud akrülonitraatkilest,
polüetüleentereftalaadist (PET), madala tihedusega polüetüleen/alumiiniumkilest ja kleepainest. Papist
pakendis on viis plaastrit.

6.6    Erihoiatused ravimi hävitamiseks ja käsitlemiseks

Plaastri kasutamisjuhend vt lõik 4.2.

Kasutatud plaaster tuleb kohe pärast nahalt eemaldamist kokku murda, kleepuv pool seespool, nii et
teda pole võimalik puudutada, asetada originaalpakendisse ja pärast seda hävitada ohutult vastavalt
pakendi instruktsioonile nii, et lapsed seda kätte ei saa.

Peske pärast plaastri nahale asetamist või sealt eemaldamist käsi.


7.     MÜÜGILOA HOIDJA

UAB „Johnson & Johnson“
Geležinio Vilko g. 18A
LT-08104 Vilnius
Leedu


8.    MÜÜGILOA NUMBRID

DUROGESIC 12 mcg/h: 492805
DUROGESIC 25 mcg/h: 289699
DUROGESIC 50 mcg/h: 289799
DUROGESIC 75 mcg/h: 445804
DUROGESIC 100 mcg/h: 289899


9.    ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

DUROGESIC 12 µg/h: 30.09.2005/17.04.2009
DUROGESIC 25 µg/h: 17.12.1999/17.04.2009
DUROGESIC 50 µg/h: 17.12.1999/17.04.2009
DUROGESIC 75 µg/h: 28.04.2004/17.04.2009
DUROGESIC 100 µg/h: 17.12.1999/17.04.2009


10.   TEKSTI LÄBIVAATAMISE KUUPÄEV

Ravimiametis kinnitatud oktoobris 2011