1. RAVIMPREPARAADI NIMETUS

MINIRIN 10 mikrogrammi/annuses ninasprei, lahus


2. KVALITATIIVNE JA KVANTITATIIVNE KOOSTIS

Ninasprei 1 ml sisaldab 0,1 mg desmopressiinatsetaati (10 μg/annuses).
INN. Desmopressinum

Abiained vt lõik 6.1.


3. RAVIMVORM

Ninasprei, lahus.


4. KLIINILISED ANDMED

4.1 Näidustused

Magediabeedi ravi. Neeru kontsentratsioonivõime test.


4.2 Annustamineja manustamisviis

Annustamine on individuaalne.
Magediabeedi ravi. Kliinilised kogemused on näidanud, et keskmine ööpäevane annus
täiskasvanuil on 20...40 µg ja üle 5-aastastel lastel 10...20 µg, mille võib manustada kas
ühekordse annusena või jagatuna 2-le kuni 3-le korrale. Tavaliselt saab igale kolmandale
patsiendile manustada ravimit üks kord ööpäevas.
Joodava vedeliku kogust tuleb piirata (vt lõik 4.4).
Neeru kontsentratsioonivõime test. Täiskasvanu tavaline annus on 40 µg (kaks pihustust
kummassegi ninasõõrmesse). Üle 1-aastastel lastel 10...20 µg (üks pihustus mõlemasse
ninasõõrmesse). Kuni 1-aastastel lastel 10 µg (üks pihustus).
Pärast MINIRIN’i manustamist alustatakse uriini kogumist ühe tunni pärast. Järgneva 8 tunni
jooksul kogutakse 2 portsjonit uriini osmolaarsuse määramiseks (samal ajal piirata joodud
vedeliku kogust).
MINIRIN’i manustamise järgselt on normaalne uriini osmolaarsus tavaliselt 800 mOsm/kg.
Väiksemate väärtuste puhul on otstarbekas testi korrata. Samasugused madalad väärtused
viitavad uriini alanenud kontsentratsioonivõimele ja tuleb välja selgitada alanenud funktsiooni
põhjus.

4.3 Vastunäidustused

Harjumuslik või psühhogeenne polüdipsia. Südamepuudulikkus või teised haigusseisundid,
mille korral manustatakse diureetikume (desmopressiini tohib manustada ainult normaalse
vererõhuga patsientidele). Ülitundlikkus bensalkooniumkloriidi (konservant) suhtes.

4.4 Hoiatused ja ettevaatusabinõud kasutamisel

Vedeliku tasakaalu häirete vältimiseks kasutada ettevaatlikult väga noortel ja elatanud
patsientidel; seisundite puhul, kui on häiritud vedeliku ja/või elektrolüütide
tasakaal;·patsientidel, kellel on oht intrakraniaalse rõhu tõusule.
Neeru kontsentratsioonivõime test: alla 1-aastastel lastel võib testi läbi viia vaid hoolikal
jälgimisel haigla tingimustes.
Intranasaalse manustamise puhul võivad nina limaskestas esineda nt haavandumine või turse,
mis võivad põhjustada MINIRIN’i imendumise häireid; sellisel puhul tuleb ravi lõpetada.
Diagnostilise kasutamise korral piirata vedeliku tarbimist 0,5 l-ni 1 tund enne kuni 8 tundi
pärast ravimi manustamist.
NB! Kasutada ainult intranasaalselt!
Laboratoorselt jälgida patsientidel uriini kogust ja osmolaarsust. Mõningatel juhtudel on
vajalik jälgida ka plasma osmolaarsust.
Turustamisjärgne kogemus sisaldab mõningaid tõendeid raske hüponatreemia esinemisest
desmopressiini ninasprei kasutamisel kraniaalse magediabeedi ravis.

4.5 Koostoimed teiste ravimitega ja muud koostoimed

Indometatsiin võib tugevdada desmopressiini toimet (mitte toime kestust). Ravimid, mis
põhjustavad antidiureetilise hormooni vabanemist (nt tritsüklilised antidepressandid,
kloorpromasiin, karbamasepiin) võivad põhjustada antidiureetilise toime tugevnemist ja
sellega vedeliku retentsiooni ohtu.

4.6 Rasedus ja imetamine

Rasedus. Loomkatsetes jäneste ja rottidega 100-kordsete inimesele manustatavate annustega
ei ole täheldatud desmopressiini kahjustavat toimet lootele. On teatatud 3-st vastsündinu
arenguhäirest, kui magediabeediga emadele manustati raseduse ajal desmopressiini. Samal
ajal on paljud publikatsioonid kinnitanud andmeid 120 juhuse kohta desmopressiini ohutust
kasutamisest raseduse ajal, kui sündisid normaalsed lapsed. On andmeid ka ulatusliku
uurimistöö kohta 29-st lapsest, kelle emad kasutasid desmopressiini kogu raseduse aja jooksul
ning kellel arenguhäirete esinemissagedus ei olnud suurem kui tavaliselt. Desmopressiini
tuleb raseduse ajal manustada ettevaatlikult.
Imetamine. Desmopressiini 300 μg intranasaalsel manustamisel rinnaga toitvatele emadele ei
täheldatud rinnapiimas kontsentratsiooni märkimisväärset suurenemist, mis oleks mõjustanud
laste diureesi.

4.7 Toime reaktsioonikiirusele

MINIRIN ei avalda mõju võimele juhtida liiklusvahendeid või töötada masinatel.

4.8 Kõrvaltoimed

Harva võivad tekkida peavalu, iiveldus ja maovalud. Võivad tekkida nina limaskestade turse,
riniit, ninaverejooks. Harva allergiline nahareaktsioon bensalkooniumkloriidile.
Desmopressiini manustamine ilma vedeliku tarbimise piiramiseta võib viia vedeliku
retentsioonile koos sellele omaste sümptomitega (hüponatreemia, hüperkaleemia, ekstreemsel
juhul krambid).

4.9 Üleannustamine

Üleannustamise korral on oht vee retentsiooni ja hüponatreemia tekkeks. Asümptomaatilise
hüponatreemia tekkimisel tuleb ravi desmopressiiniga kohe lõpetada ja piirata vedeliku
tarbimist, kuni naatriumi sisaldus seerumis on normaliseerunud. Üleannustamise sümptomite
ilmnemisel tuleb teha infusioon isotoonilise või hüpertoonilise naatriumkloriidilahusega.
Vedeliku retentsiooni raskematel juhtudel (teadvuskadu, krambid) tuleb manustada
furosemiidi.
5. FARMAKOLOOGILISED OMADUSED

5.1 Farmakodünaamilised omadused

Farmakoterapeutiline grupp: Vasopressiin ja analoogid, ATC kood: H01BA02

MINIRIN sisaldab desmopressiini, mis on ehituslikult sarnane naturaalse hormooni arginiin
vasopressiiniga. Naturaalses hormoonis on tehtud kaks keemilist muudatust: 1-tsüsteiini
desaminatsioon ja 8-L-arginiini substitutsioon 8-D-arginiiniga. Struktuurilised muudatused
loovad sellise keemilise ühendi, millel on märkimisväärselt suurenenud antidiureetiline
aktiivsus, vähene toime silelihastesse, mis hoiab ära rõhust tingitud kõrvaltoimed.
MINIRIN’i kasutamisel tsentraalse magediabeediga patsientidel väheneb väljutatava uriini
kogus, kõrgeneb uriini osmolaarsus ja väheneb plasma osmolaarsus. See vähendab ka
urineerimissagedust ja öist uriini kogust.
MINIRIN’i       kasutatakse     ka    diagnostilistel    eesmärkidel      neerufunktsiooni    ja
kontsentratsioonivõime       määramiseks,     samuti      diferentsiaaldiagnostikas   kuseteede
infektsioonide puhul (tsüstiidi puhul ei esine uriini subnormaalseid kontsentratsiooni väärtusi,
vastupidiselt püelonefriidile).

5.2 Farmakokineetilised omadused

10...20 µg desmopressiini intranasaalne manustamine annab antidiureetilise efekti, mis
tavaliselt kestab 8...12 tundi.


6. FARMATSEUTILISED ANDMED

6.1 Abiainete loetelu

Bensalkooniumkloriid (säilitusainena), naatriumkloriid,          sidrunhappe     monohüdraat,
dinaatriumfosfaatdihüdraat ja puhastatud vesi.

6.2 Sobimatus

Ei ole teada.

6.3 Kõlblikkusaeg

3 aastat.

Kõlblikkusaeg pärast pudeli esmast avamist on 2 kuud.

6.4 Säilitamise eritingimused

Hoida temperatuuril kuni 25°C.

6.5 Pakendi iseloomustus ja sisu

Ninasprei,10 µg/annuses, 2,5 ml või 5 ml dosaatorpumbaga pudelis.

6.6 Erihoiatused ravimi hävitamiseks

Erinõuded puuduvad.
7. MÜÜGILOA HOIDJA

Ferring Lääkkeet Oy
Piispansilta 11 A
02230 Espoo
Soome


8. MÜÜGILOA NUMBER

167397


9. ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

Esmase müügiloa kuupäev: 9. mai 1997
Müügiloa uuendamise kuupäev: 26. oktoober 2007


10. TEKSTI LÄBIVAATAMISE KUUPÄEV

Ravimiametis kinnitatud novembris 2009