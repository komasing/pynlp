Ravimi omaduste kokkuvõte

1.    RAVIMPREPARAADI NIMETUS

Acyclostad, 50mg/g kreem


2.    KVALITATIIVNE JA KVANTITATIIVNE KOOSTIS

1 g kreemi sisaldab 50 mg atsikloviiri.
INN. Aciclovirum

Abiained vt lõik 6.1.


3.    RAVIMVORM

Kreem

Valge homogeenne kreem

4.    KLIINILISED ANDMED

4.1   Näidustused

Herpes simplex infektsioon nahal ja huultel (Herpes labialis).

4.2   Annustamine ja manustamisviis

Õhuke kiht kreemi aplitseerida infitseeritud nahapiirkonnale 5 korda ööpäevas iga 4 tunni järel.

Manustamisviis Kasutage vatitampooni, et sellele võtta niipalju kreemi, nagu vajalik infitseeritud
nahapiirkondade katmiseks. Acyclostad’i aplitseerimisel jälgige, et te ei kataks ainult neid piirkondi,
millel on herpese nähtavad kahjustused (villikesed, turse, punetus), vaid katke ka nendega külgnevad
piirkonnad. Juhul kui aplitseerite Acyclostad’i käega, siis peske see kindlasti põhjalikult nii enne kui
pärast kreemi aplitseerimist, vältimaks herpesest kahjustatud nahapiirkondade superinfektsiooni
(bakterite jms ülekande kaudu) ja/või viiruse ülekandmist teistele, seni infitseerimata limaskestade või
nahapiirkondadele.

Ravi kestus
Ravi kestab tavaliselt 5 päeva, kuid seda tuleb kohandada vastavalt individuaalsetele vajadustele ning
jätkata, kuni villikesed kattuvad koorikuga või paranevad. Kuid ravi ei tohi kesta kauem kui 10 päeva.

Erimärkus
Parimaks võimalikuks ravitulemuseks on vaja, et kreemi kasutataks herpese infektsiooni esimeste
tunnuste (kipituse, sügeluse, pinguldustunde ja punetuse) ilmnemisel. Acyclostad-ravi viirusevastasest
toimest ei ole enam kasu, kui nahakahjustused on arenenud kõvade koorikute staadiumi.

4.3   Vastunäidustused

Ülitundlikkus atsikloviiri, valatsikloviiri või ravimi ükskõik millise abiaine suhtes.
Kasutamine silmas

4.4   Hoiatused ja ettevaatusabinõud kasutamisel

Atsikloviiri kreemi ei soovitata kanda limaskestadele (nt suhu või tuppe), mis võib tekitada ärritust.
Erilist tähelepanu tuleb pöörata sellele, et kreemi ei satuks silma (t lõik 4.3).
Tõsise immuunpuudulikkuse korral peab ükskõik millise infektsiooni ravil konsulteerima arstiga.

Tsetüülalkohol võib põhjustada lokaalset nahaärritust (nt kontaktdermatiiti).

Propüleenglükool võib põhjustada nahaärritust.

4.5   Koostoimed teiste ravimitega ja muud koostoimed

Seni teadmata.

4.6   Rasedus ja imetamine

Rasedus
Vähesed kogemused atsikloviiri suukaudse kasutamisega raseduse ajal ei ole näidanud mingeid
atsikloviiriga seotud toimeid rasedusele ega loote/vastsündinu tervisele. Seni puuduvad olulised
epidemioloogilised andmed. Acyclostad’i tohib raseduse ajal kasutada ainult pärast riski ja kasu
hoolikat hindamist.

Imetamine
Süsteemsel kasutamisel eritub atsikloviir rinnapiima. Pärast lokaalset aplikatsiooni tervele nahale on
süsteemselt ringleva atsikloviiri kogus tähtsusetu. Seega kui ema on kasutanud Acyclostad’i, on
imetamise teel imikule imenduv annus väike. Acyclostad’i kasutamisel imetamise perioodil tuleb
vältida imiku kokkupuudet ravitavate kehapiirkondadega.


4.7   Toime reaktsioonikiirusele

Toime puudub.

4.8   Kõrvaltoimed

Selles lõigus on kõrvaltoimete esinemissagedused määratletud järgnevalt: väga sage (>1/10); sage
(>1/100…<1/10); aeg-ajalt (>1/1 000…<1/100); harv (>1/10 000…<1/1 000); väga harv (<1/10 000);
teadmata (ei saa olemasolevate andmete põhjal hinnata).

Naha ja nahaaluskoe kahjustused
Aeg-ajalt: Pärast kreemi aplitseerimist võib ravitavas nahapiirkonnas esineda mööduv torkimis- või
kõrvetustunne. Kreemiga ravitava naha kuivamine või deskvamatsioon, sügelus.
Harv: Erüteem, kontaktdermatiit. Pärast allergia testide teostamist on selle toime põhjuseks osutunud
enamasti kreemi aluse abiained, aga mitte toimeaine atsikloviir ise. Kontaktdermatiiti võib ära tunda
ülal nimetatud kõrvaltoimete kõrgema raskusastme poolest, mis võivad levida väljapoole kreemiga
ravitavaid nahapiirkondi.

Immuunsüsteemi haired
Väga harv: Varajast tüüpi ülitundlikkusreaktsioonid, sh angioödeem.

4.9   Üleannustamine

Lokaalselt kasutatava atsikloviiriga ei ole kohaldatav.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: viirusevastased ravimid; ATC-kood: D06BB03
Atsikloviir on farmakoloogiliselt inaktiivne aine, mis muundub aktiivseks viirusevastaseks aineks alles
pärast Herpes simplex viirusest (HSV) või Varicella-zoster viirusest (VZV) infitseeritud rakku
tungimist. Seda atsikloviiri aktiveerumist pärast süsteemset manustamist katalüüsib HSV ja VZV
replikatsiooni jaoks oluline ensüüm HSV või VZV tümidiinkinaas. Ehk teisiti öeldes, HSV ja VZV
sünteesivad ise endale viirusevastast ravimit. See protsess toimub järgmiste sammudena:
    1. Pärast süsteemset manustamist tungib atsikloviir üha enamatesse herpesest infitseeritud
        rakkudesse.
    2. Neis rakkudes leiduv viiruse tümidiinkinaas fosforüleerib atsikloviiri
        atsikloviirmonofosfaadiks.
    3. Rakuensüümid          konverteerivad      atsikloviirmonofosfaadi     viirusevastase    toimega
        atsikloviirtrifosfaadiks.
    4. Atsikloviirtrifosfaadi afiinsus viiruse DNA-polümeraasi suhtes on 10...30 korda suurem kui
        raku DNA-polümeraasi suhtes. Seetõttu inhibeerib atsikloviirtrifosfaat valikuliselt viiruse
        ensümaatilist aktiivsust.
    5. Lisaks liidab viiruse DNA-polümeraas atsikloviiri viiruse DNAsse, mille tulemuseks on ahela
        lõppemine DNA sünteesis.



Nende astmete kombinatsioon vähendab väga efektiivselt viiruse replikatsiooni. Naastude
vähendamise analüüsis saavutati HSV-infitseeritud Vero rakkudel (= Aafrika rohelise ahvi
neeruparenhüümi rakukultuurid) inhibeeriv toime annusega 0,1 mmol atsikloviiri/l, kusjuures
infitseerimata Vero rakkudel oli vastav annus 300 mmol atsikloviiri/l. Rakukultuurides määratud
terapeutiline indeks oli 3000.

Toimespekter in vitro
Väga tundlikud: Herpes simplex viiruse 1. ja 2. tüüp, Varicella-zoster viirus.
Tundlikud: Epstein-Barri viirus.
Osaliselt tundlikud või resistentsed: Tsütomegaloviirus.
Resistentsed: RNA-viirused, adenoviirused, rõugeviirused.


5.2    Farmakokineetilised omadused

Lokaalselt manustatava atsikloviiri süsteemne imendumine on minimaalne ning sellest tulenev
atsikloviiri tase veres ei ole tuvastatav. Seega on võimatu iseloomustada lokaalse atsikloviiri kineetikat
või biosaadavust. Atsikloviiri lokaalse manustamisega ei kaasne tõenäoliselt toksilisi kõrvaltoimeid,
sest ravim ei jõua süsteemsesse ringlusse.

Acyclostad’i lokaalset talutavust on uuritud kahes võrdlevas uuringus, mis hõlmasid kokku 605
patsienti. 10/114 või 10/219 patsientidest esines erüteem või nahalööbe kerge halvenemine, kahel
patsiendil esines allergilisi reaktsioone. 104/114 või 217/219 patsientidest hinnati Acyclostad kreemi
talutavust heaks või rahuldavaks.

5.3   Prekliinilised ohutusandmed

Kreemiga läbiviidud lokaalsed taluvustestid
Atsikloviiri sisaldavat kreemi aplitseeriti 21 päeva jooksul mitu korda ööpäevas küülikute marrastatud
ja tervele nahale. Korduva kasutamise ajal täheldati kerget nahaärritust. Taluvustestides tulenes kreemi
ühekordsest aplitseerimisest küülikute silmadesse ja koerte tupe limaskestale kerge limaskestaärritus.
Selle ravimvormiga ei ole läbi viidud täiendavaid uuringuid, kuna kreemist resorbeerunud toimeaine
kogus ei kutsunud esile veres tuvastatavat taset (vt lõik 5.2).

6.    FARMATSEUTILISED ANDMED

6.1   Abiainete loetelu
Dimetikoon, makrogoolglütseroolstearaat, tsetüülalkohol, vedel parafiin, propüleenglükool, valge
vaseliin, puhastatud vesi.

6.2   Sobimatus

Ei ole kohaldatav.

6.3   Kõlblikkusaeg

5 aastat.
Pärast avamist kasutada 12 kuu jooksul.

6.4   Säilitamise eritingimused

Hoida temperatuuril kuni 25 °C.

6.5   Pakendi iseloomustus ja sisu

Alumiiniumtuub polüetüleenist korgiga.

Üks originaalpakend sisaldab 2 g kreemi.

6.6   Kasutamis-, käsitsemis- ja hävitamisjuhend

Kõik kasutamata jäänud ained või jäätmematerjalid tuleb kahjutuks teha vastavalt kohalikele nõuetele.

7.    MÜÜGILOA HOIDJA

STADA Arzneimittel AG
Stadastraβe 2-18
61118 Bad Vilbel, Saksamaa
telefon: ++49 6101 603-0
faks: ++49 6101 603-259


8.    MÜÜGILOA NUMBER

330400


9.    ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

27.10.2000/3.05.2011


10.      TEKSTI LÄBIVAATAMISE KUUPÄEV

Oktoober 2010


Ravimiametis kinnitatud mais 2011