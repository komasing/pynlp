RAVIMI OMADUSTE KOKKUVÕTE


1.      RAVIMPREPARAADI NIMETUS

Ringer acetate Fresenius, infusioonilahus


2.      KVALITATIIVNE JA KVANTITATIIVNE KOOSTIS

1000 ml lahust sisaldab 5,9 g naatriumkloriidi, 4,15 g naatriumatsetaati, 0,3 g kaaliumkloriidi, 0,29 g
kaltsiumkloriidi, 0,2 g magneesiumkloriidi.

Abiainete täielik loetelu vt lõik 6.1.


3.      RAVIMVORM

Infusioonilahus.

Lahuse pH on 5,0...7,0, osmolaarsus on umbes 280 mosm/l.
Lahuses sisalduvad elektrolüüdid: Na+: 131 mmol/l; Cl-: 111 mmol/l; atsetaat-: 30 mmol/l; K+: 4
mmol/l; Ca2+: 2 mmol/l; Mg2+: 1 mmol/l.


4.      KLIINILISED ANDMED

4.1     Näidustused

Hüpovoleemia. Väheväljendunud atsidoosi ravi. Elektrolüütide kontsentraatide ja ravimite
kandjalahus.

4.2     Annustamine ja manustamisviis

Ringer-atsetaatlahus manustatakse veeni.

Annus on individuaalne ja sõltub patsiendi seisundist, vanusest, kehakaalust, dehüdratsiooni astmest,
vedeliku ja elektrolüütide ning happe-leelistasakaalust.
Täiskasvanutele manustatakse tavaliselt 30…45 ml/kg kehakaalu kohta ööpäevas. Maksimaalne
soovitatav annus on 3000 ml ööpäevas.
Infusioonikiirus on individuaalne, jäädes tavaliselt vahemikku 120…180 tilka minutis.

4.3     Vastunäidustused

Hüpertooniline dehüdratsioon,            metaboolne   või   respiratoorne   alkaloos,   hüpernatreemia,
hüperkloreemia.

4.4     Hoiatused ja ettevaatusabinõud kasutamisel

Lahust tuleb ettevaatlikult manustada patsientidele, kellel esineb südame- ja neerufunktsiooni häireid.
Üleannustamise korral on võimalik hüpervoleemia, elektrolüütide ja happe-alustasakaalu häirete
tekkimine.

4.5     Koostoimed teiste ravimitega ja muud koostoimed

Vt lõiku 6.2 Sobimatus.
4.6     Rasedus ja imetamine

Ei mõjuta.

4.7     Toime reaktsioonikiirusele

Ei mõjuta.

4.8     Kõrvaltoimed

Madala kvaliteediga infusioonisüsteemide kasutamisel või infusioonitehnika reeglite rikkumisel
võivad patsiendil tekkida palavik, põletik süstekohal, veenitromboos või flebiit, mis võib süstekohalt
ka kaugemale levida ja ekstravasatsioon.

4.9     Üleannustamine

Preparaadi kasutamisel soovitatavates kogustes ei ole üleannustamise nähte esinenud. Üleannustamise
korral tekivad hüpervoleemia, elektrolüütide ja happe-alustasakaalu häired.

Ravi

Infusiooni kohene peatamine, diureetikumide manustamine koos seerumi elektrolüütide pideva
jälgimisega, elektrolüütide ja happe-aluse tasakaalu korrigeerimine.


5.      FARMAKOLOOGILISED OMADUSED

5.1     Farmakodünaamilised omadused

Farmakoterapeutiline grupp: elektrolüütide tasakaalu mõjustavad lahused, ATC-kood: B05BB01.

Nagu kõigi mitmeid ioone sisaldavate lahuste puhul, sõltuvad ka Ringer-atsetaatlahuse
farmakoloogilised omadused lahuses sisalduvatest ioonidest.

Naatriumioon on organismi peamine rakuväline katioon, mis reguleerib vee jaotumust organismis, vee
ja elektrolüütide tasakaalu ja kehavedelike osmootset rõhku. Koos kloriid- ning
vesinikkarbonaatioonidega osaleb naatriumioon organismi happe-alustasakaalu säilitamisel.
Kloriidioon on organismi peamine rakuvälise vedeliku anioon, mille sisalduse muutumise korral
nihkub ka happe-alustasakaal.

Kaaliumioon on peamine rakusisene katioon, millel on väga tähtis roll raku happe-alustasakaalu,
isotoonilisuse ja elektrodünaamiliste omaduste säilitamisel. Kaalium on paljude ensüümreaktsioonide
aktivaator ja on essentsiaalne järgmistes füsioloogilistes protsessides: närviimpulsside edastamine,
südamelihase, vööt- ja silelihaste kontraktsioonid, maosekretsiooni regulatsioon, kudede süntees,
süsivesikute ainevahetus.

Kaltsiumioon on tähtis katioon, mis on essentsiaalne närvi-, lihas- ja skeletisüsteemi funktsiooni
kooskõlastamiseks ning rakumembraanide ja kapillaaride läbilaskvuse tagamiseks. Kaltsium
aktiveerib ka paljusid ensüümreaktsioone ja füsioloogilisi protsesse (närviimpulsside edastamine,
südamelihase, vööt- ja silelihaste kokkutõmbed, neerufunktsioon, hingamine ja verehüübivus).
Kaltsium reguleerib ka neuromediaatorite ning hormoonide eritumist ja deponeerimist, aminohapete
ainevahetust, tsüanokobalamiini (vitamiini B12) imendumist ja gastriini sekretsiooni.

Magneesiumioon on pehmetes kudedes leiduv rakusisene katioon, paljude valkude ja süsivesikute
ainevahetusreaktsioonide kofaktor. Samuti osaleb ta neurokeemiliste impulsside edastamises ning
neuromuskulaarse erutuse tekkes.
5.2       Farmakokineetilised omadused

Elektrolüüdid ja vesi jaotuvad organismis kontsentratsioonigradiendi alusel.
Ioonide tasakaal sõltub üksikute ioonide eritumisest neerude kaudu, eriti aga mineralokortikoidide
toimest.
Vee homöostaasi reguleerib antidiureetiline hormoon.
Atsetaatioonid muunduvad organismis ekvivalentseks arvuks bikarbonaatioonideks. Kuna
vesinikkarbonaatioonid ei metaboliseeru ainult maksas, on atsetaat maksafunktsiooni häirete korral
hästi talutav.

5.3       Prekliinilised ohutusandmed

Ei ole.


6.        FARMATSEUTILISED ANDMED

6.1       Abiainete loetelu

Süstevesi, äädikhape (vastavalt vajadusele pH 6,0-ni).

6.2       Sobimatus

Ringer-atsetaatlahuse koostisesse kuuluvad kaltsiumioonid. Kui Ringer-atsetaatlahust lisatakse
ravimitele, milles sisaldub fosfaate, karbonaate või oksalaate, võib toimuda väljasadenemine.

6.3       Kõlblikkusaeg

3 aastat.

6.4       Säilitamise eritingimused

Hoida temperatuuril kuni 25°C. Avatud pakend on antiseptilistes tingimustes säilitatuna
kasutamiskõlblik 12 tundi.

6.5       Pakendi iseloomustus ja sisu

250 ml, 500 ml või 1000 ml infusioonilahust EuroCap korgiga polüetüleenpudelis ja 1000 ml
infusioonilahust polüpropüleenkotis.

6.6       Erihoiatused ravimi hävitamiseks ja käsitsemiseks

Intravenoosseks manustamiseks.        Avatud   pakend    on   antiseptilistes   tingimustes   säilitatuna
kasutamiskõlblik 12 tundi.


7.        MÜÜGILOA HOIDJA

Fresenius Kabi Polska Sp.zo.o.
ul. Hrubieszowska 2
01-209 Warszawa
Poola


8.        MÜÜGILOA NUMBER

148396
9.     ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

25.10.1996/9.03.2007


10.    TEKSTI LÄBIVAATAMISE KUUPÄEV

Ravimiametis kinnitatud märtsis 2007.