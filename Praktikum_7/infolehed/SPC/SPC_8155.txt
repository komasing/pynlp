RAVIMI OMADUSTE KOKKUVÕTE


1.    RAVIMPREPARAADI NIMETUS

Panthenol-ratiopharm Wundbalsam, 50 mg/g kreem


2.    KVALITATIIVNE JA KVANTITATIIVNE KOOSTIS

1 g kreemi sisaldab 50 mg dekspantenooli.

INN. Dexpanthenolum

Abiainete täielik loetelu vt lõik 6.1.


3.    RAVIMVORM

Kreem
Valge kuni kergelt kollakas homogeenne määritav iseloomuliku villarasva lõhnaga kreem.


4.    KLIINILISED ANDMED

4.1   Näidustused

Kerged nahakahjustused.

4.2   Annustamine ja manustamisviis

Kreem kantakse õhukese kihina kahjustatud nahapinnale üks või enam korda päevas. Kasutamiskestus
oleneb nahakahjustuse tekkepõhjusest ning haiguse kulust.

4.3   Vastunäidustused

Ülitundlikkus dekspantenooli või ravimi ükskõik millise abiaine suhtes. Seda ravimit ei tohi kasutada
patsiendid, kellel esineb ülitundlikkus kaaliumsorbaadi suhtes.

4.4   Hoiatused ja ettevaatusabinõud kasutamisel

Ei ole teada.

4.5   Koostoimed teiste ravimitega ja muud koostoimed

Samaaegne kondoomide ja Panthenol-ratiopharm Wundbalsam’i kasutamine genitaal-või
anaalpiirkonnas võib vähendada kondoomide vastupidavust ning seoses sellega ka nende
usaldusväärsust.

4.6   Rasedus ja imetamine

Raseduse ja rinnaga toitmise ajal on Panthenol-ratiopharm Wundbalsam’i kasutamine lubatud.

4.7   Toime reaktsioonikiirusele

Pole asjakohane.
4.8    Kõrvaltoimed

Harva on täheldatud ülitundlikkusreaktsioonide (nt allergilised nahareaktsioonid) teket.
Ülitundlikkuse esinemisel tsetostearüülalkoholi suhtes võivad tekkida allergilised nahareaktsioonid.
Seoses kaaliumsorbaadi sisaldusega ravimis võivad nimetatud ainele tundlikel patsientidel tekkida
ärritusnähud näiteks nahapõletike näol.

4.9    Üleannustamine

Ka Panthenol-ratiopharm Wundbalsam’i mitte-eesmärgipärane (näiteks seespidine) kasutamine suurtes
annustes ei ole põhjustanud toksilisi kõrvaltoimeid.


5.     FARMAKOLOOGILISED OMADUSED

5.1    Farmakodünaamilised omadused

Farmakoterapeutiline grupp: Teised armistumist soodustavad ained, ATC-kood: D03AX03

Dekspantenool on pantoteenhappe alkohoolne analoog, mis omab intermediaarsest muundumisest
tingituna sarnast bioloogilist toimet pantoteenhappega. Aine on seondunud parema pöörduva D-
konfiguratsiooniga. Pantoteenhape ja selle soolad on vesilahustuvad vitamiinid, mis osalevad
koensüüm A-na paljudes ainevahetusprotsessides.
Eksperimentaalselt on in vitro tõestatud fibroblastide proliferatsioon, mis in vivo parandab
aponeuroosi tugevust. Dekspantenooli puudusega rottide puhul on dekspantenooli manustamisel
täheldatud troofilist toimet nahale. Dekspantenooli/pantenooli välispidine kasutamine võib korvata
naha- või limaskestakahjustusest tingitud pantoteenhappe suurenenud vajaduse.

5.2    Farmakokineetilised omadused

Triitiumiga märgistatud pantenooli käsitlevate uuringute põhjal imendub aine naha kaudu. Täpsemaid
uuringuid aine metabolismi kohta nahas ja limaskestades ei ole teostatud.

5.3    Prekliinilised ohutusandmed

Pantoteenhape ja selle derivaadid ei ole toksilised. Mutageense, teratogeense või kantserogeense toime
kohta andmed puuduvad.


6.     FARMATSEUTILISED ANDMED

6.1    Abiainete loetelu

Lanoliin, lanoliini-alkoholi salv, valge pehme parafiin, isooktadekanooldiglütseroolsuktsinaat
(Imwitor 780 K), keskmise ahelaga triglütseriidid (Miglyol 812), naatriumtsitraat, sidrunhappe
monohüdraat, kaaliumsorbaat, puhastatud vesi.

6.2    Sobimatus

Ei ole kohaldatav.

6.3    Kõlblikkusaeg

3 aastat.
6.4   Säilitamise eritingimused

Hoida temperatuuril kuni 30ºC. Pärast avamist säilib kreem 12 kuud.

6.5   Pakendi iseloomustus ja sisu

Polüetüleenkorgiga alumiiniumtuub, 35 g või 100 g tuubis.

Kõik pakendi suurused ei pruugi olla müügil.

6.6   Erihoiatused ravimi hävitamiseks

Erinõuded puuduvad.
Kasutamata ravim või jäätmematerjal tuleb hävitada vastavalt kohalikele seadustele.


7.    MÜÜGILOA HOIDJA

ratiopharm GmbH
Graf-Arco-Strasse 3
89079 Ulm
Saksamaa


8.    MÜÜGILOA NUMBER

049494


9.    ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

1.01.1994/9.03.2007


10.   TEKSTI LÄBIVAATAMISE KUUPÄEV

Ravimiametis kinnitatud septembris 2007