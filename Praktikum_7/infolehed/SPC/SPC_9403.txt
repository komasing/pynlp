RAVIMI OMADUSTE KOKKUVÕTE

1.         RAVIMPREPARAADI NIMETUS

CASODEX, 50 mg õhukese polümeerikattega tabletid


2.         KVALITATIIVNE JA KVANTITATIIVNE KOOSTIS

Üks tablett sisaldab 50 mg bikalutamiidi.

INN. Bicalutamidum

Abiained vt lõik 6.1.


3.         RAVIMVORM

Õhukese polümeerikattega tablett.
Valget värvi tablett.


4.         KLIINILISED ANDMED

4.1        Näidustused

Kaugelearenenud eesnäärmekartsinoomi ravi kombinatsioonis LHRH (gonadoreliin) analoogiga või
kirurgilise kastratsiooniga.

4.2        Annustamine ja manustamisviis

Täiskasvanud mehed, ka vanemaealised: üks 50 mg tablett suukaudselt üks kord ööpäevas.

Ravi CASODEXiga tuleks alustada samaaegselt LHRH analoogiga või kirurgilise kastratsiooniga.

Lapsed: CASODEX on lastele vastunäidustatud.

Neerukahjustus: neerukahjustusega patsientidel ei ole annuse kohandamine vajalik.

Maksakahjustus: kerge maksakahjustusega patsientidel ei ole annuse kohandamine vajalik. Keskmise
või raske maksakahjustusega patsientidel võib ravim organismis kuhjuda (vt lõik 4.4).

4.3        Vastunäidustused

Bikalutamiid on naistel ja lastel vastunäidustatud (vt 4.6).

Bikalutamiidi ei tohi kasutada haigetel, kellel esineb ülitundlikkus bikalutamiidi või ravimi ükskõik
millise abiaine suhtes.

Terfenadiini, astemisooli või tsisapriidi samaaegne manustamine bikalutamiidiga on vastunäidustatud
(vt 4.5).


4.4        Hoiatused ja ettevaatusabinõud kasutamisel



Versioon 6
Ravimiametis kinnitatud 10.12.2010
Bikalutamiid metaboliseerub olulisel määral maksas. Olemasolevate andmete kohaselt võib raske
maksakahjustuste korral bikalutamiidi eritumine olla aeglasem ning see võib viia ravimi kuhjumiseni
organismis. Seetõttu peaks bikalutamiidi kasutama ettevaatlikult keskmise kuni raske
maksapuudulikkusega patsientidel.

Maksakahjustuse tekke võimaluse tõttu peaks regulaarselt kontrollima maksatalitluse näitajaid.
Enamikel juhtudel kujuneb maksakahjustus välja 6 kuu jooksul pärast ravi alustamist bikalutamiidiga.

Raske maksakahjustuse ja maksapuudulikkuse teket on bikalutamiidi kasutamisel täheldatud harva,
sellega seoses on teatatud surmlõppega juhtudest (vt 4.8). Raske maksakahjustuse kujunemisel tuleb
ravimi manustamine katkestada.

LHRH agonisti preparaatidega ravi saavatel meestel on täheldatud glükoosi tolerantsuse langust. See
võib ilmneda diabeedina või glükeemilise kontrolli kadumisena eelnevalt teadaoleva diabeediga
haigetel. Seetõttu tuleb patsientidel jälgida veresuhkru taset bikalutamiidi ja LHRH agonistide
koosmanustamisel.

Bikalutamiid inhibeerib tsütokroom P450 (CYP 3A4), mistõttu tohib seda vaid suure ettevaatusega
manustada üheaegselt ravimitega, mis metaboliseeruvad peamiselt CYP 3A4 vahendusel (vt 4.3 ja
4.5).

Laktoosi suhtes tundlikud patsiendid peaksid teadma, et CASODEX 50 mg tabletid sisaldavad
laktoosmonohüdraati. Harvaesineva päriliku galaktoositalumatusega, laktaasi puudulikkusega või
glükoosi-galaktoosi malabsorptsiooniga patsiendid ei tohi CASODEX 50 mg tablette kasutada.


4.5        Koostoimed teiste ravimitega ja muud koostoimed

Puuduvad tõendid CASODEXi ja LHRH analoogide farmakodünaamiliste ja farmakokineetiliste
koostoimete kohta.

In vitro uuringutes on selgunud, et R-bikalutamiid on CYP3A4 inhibiitor. CYP 2C9, 2C19 ja 2D6
suhtes avaldab ta nõrgemat inhibeerivat toimet.

Kuigi kliinilised uuringud, kus kasutati tsütokroom P450 (CYP) aktiivsuse markerina antipüriini, ei
viidanud võimalikele koostoimetele bikalutamiidiga, tõusis keskmine midasolaami sisaldus plasmas
(AUC) kuni 80% pärast 28-päevast samaaegset manustamist bikalutamiidiga. Kitsa terapeutilise
laiusega ravimite korral võib selline tõus olla oluline. Seetõttu on terfenadiini, astemisooli ja tsisapriidi
kasutamine samaaegselt bikalutamiidiga vastunäidustatud. Ettevaatusega tuleb bikalutamiidi
manustada samaaegselt tsüklosporiini ja kaltsiumikanalite blokaatoritega. Vajalikuks võib osutuda
nende ravimite annuste vähendamine, eriti juhul, kui täheldatakse ravimi toime tugevnemist või
kõrvaltoimete teket. Tsüklosporiini kasutamisel soovitatakse selle plasmakontsentratsiooni ja patsiendi
kliinilise seisundi jälgimist pärast bikalutamiidiga ravi alustamist või katkestamist.

Bikalutamiidi tuleks ettevaatlikult kasutada koos ravimite oksüdatsiooni pärssivate ravimitega, nagu
tsimetidiin ja ketokonasool. Teoreetiliselt võib see kaasa tuua bikalutamiidi plasmakontsentratsiooni
tõusu, millega omakorda võib kaasneda kõrvaltoimete esinemissageduse tõus.

In vitro uuringud on näidanud, et bikalutamiid võib tõrjuda kumariini tüüpi antikoagulandi varfariini
selle sidumiskohtadelt plasmavalkudel. Seetõttu soovitatakse kumariini tüüpi antikoagulante
kasutavatel patsientidel jälgida bikalutamiidi ravi alustades hoolikalt protrombiini aega.

4.6        Rasedus ja imetamine

Bikalutamiid on naistele vastunäidustatud ning seda ei tohi manustada raseduse ja rinnaga toitmise
ajal.
Versioon 6
Ravimiametis kinnitatud 10.12.2010
4.7        Toime reaktsioonikiirusele

Bikalutamiid ei oma märkimisväärset toimet autojuhtimise ja masinate käsitsemise võimele. Siiski
võib aeg-ajalt ilmneda unisust. Patsiendid, kellel on ilmnenud unisust, peavad autojuhtimisel ja
masinate käsitsemisel olema ettevaatlikud.

4.8        Kõrvaltoimed

Selles lõigus toodud kõrvaltoimed on on defineeritud järgmiselt: väga sage (≥1/10); sage (≥1/100,
≤1/10); aeg-ajalt (≥1/1000, ≤1/100); harv (≥1/10000, ≤1/1000); väga harv (≤10000), teadmata
(olemasolevate andmete põhjal sageduse määramine võimatu).

 Organsüsteemi klass                 Esinemissagedus                  Kõrvaltoime
                                     Väga sage                        Aneemia
 Vere ja lümfisüsteemi häired
                                     Aeg-ajalt                        Ülitundlikkusreaktsioonid,
 Immuunsüsteemi häired
                                                                      angioödeem ja urtikaaria
                                                                      Südamepuudulikkusd
                                     Aeg-ajalt
 Kardiaalsed häired
                                     Sage                             Söögiisu langus
 Ainevahetus- ja toitumishäired
                                     Sage                             Libiido langus, depressioon
 Psühhiaatrilised häired
                                     Väga sage                        Pearinglus
 Närvisüsteemi häired
                                     Sage                             Unisus
                                     Väga sage                        Kuumahood
 Vaskulaarsed häired
                                     Aeg-ajalt                        Interstitsiaalne kopsuhaigus. On
 Respiratoorsed, rindkere ja
                                                                      teatatud surmlõppega juhtudest
 mediastiinumi häired
                                     Väga sage                        Kõhuvalu, kõhukinnisus,
 Seedetrakti häired
                                                                      düspepsia, kõhupuhitus, iiveldus
                                     Sage                             Hepatotoksilisus, ikterus,
 Maksa ja sapiteede häired
                                                                      hüpertransaminaseemiaa
                                                                      Maksapuudulikkusb. On teatatud
                                     Harv
                                                                      surmlõppega juhtudest
                                     Sage                             Alopeetsia, hirsutism/
 Naha ja nahaaluskoe
                                                                      kehakarvade uuesti kasv, naha
 kahjustused
                                                                      kuivus, sügelus, lööve
                                     Väga sage                        Hematuuria
 Neerude ja kuseteede häired
                                     Väga sage                        Günekomastia, rinnanäärmete
 Reproduktiivse süsteemi ja
                                                                      valulikkusc
 rinnanäärme häired
                                     Sage                             Erektsiooni häired
                                     Väga sage                        Asteenia, valu rinnus, turse
 Üldised häired ja
 manustamiskoha reaktsioonid
                                     Sage                             Kehakaalutõus
 Uuringud
a Maksatalitluse häired on harva tõsised, möödudes, paranedes või lahenedes ravi jätkamisel või
katkestamisel.
b Bikalutamiidi kasutanud patsientidel on maksapuudulikkus tekkinud väga harva ja selle põhjuslik
seos ravimiga ei ole kinnitust leidnud. Kaaluma peaks regulaarset maksatalitluse näitajate
kontrollimist (vt lõik 4.4).
c Võib olla vähenenud kaasuva kastratsiooni korral.
d Ilmnenud eesnäärmevähi raviks kasutatud LHRH agonistide ja antiandrogeenide
farmakoepidemioloogilises uuringus. Risk võib olla tõusnud 50 mg CASODEXi kasutamisel koos
antiandrogeenidega, riski tõusu ei täheldatud 150 mg CASODEXi kasutamisel monoravina
eesnäärmevähi raviks.


4.9        Üleannustamine


Versioon 6
Ravimiametis kinnitatud 10.12.2010
Üleannustamisest inimesel ei ole teatatud. Ravimil puudub spetsiifiline antidoot; üleannustamise
korral peab ravi olema sümptomaatiline. Dialüüs ei pruugi aidata, kuna bikalutamiid on tugevalt
seondunud verevalkudega ning uriinis seda muutumatuna ei leidu. Näidustatud on üldine toetav ravi,
sh pidev patsiendi jälgimine.


5.         FARMAKOLOOGILISED OMADUSED

5.1        Farmakodünaamilised omadused

Farmakoterapeutiline grupp: antiandrogeen, ATC-kood: L02BB03

Bikalutamiid on mittesteroidne antiandrogeen, millel puudub muu endokriinne toime. Ta seondub
androgeeni retseptoritega ilma geen-ekspressiooni esile kutsumata ning seega androgeenset toimet
pärssides, mis omakorda põhjustab eesnäärmekasvaja regressiooni. Kliiniliselt võib CASODEXiga
läbiviidud ravi katkestamine põhjustada mõnedel patsientidel “antiandrogeense ravi ärajätu
sündroomi”.

Bikalutamiid on ratsemaat, mille antiandrogeenne toime tuleneb peaaegu eranditult R-enantiomeerist.

5.2        Farmakokineetilised omadused

Bikalutamiid imendub pärast suukaudset manustamist hästi. Seniste teadmiste kohaselt ei mõjuta
samaaegne toidu manustamine oluliselt ravimi biosaadavust.
Erinevalt (R)-enantiomeerist, mille poolväärtusaeg plasmas on umbes 1 nädal, eritatakse (S)-
enantiomeer organismist kiiresti.
Igapäevase CASODEXi kasutamise korral kuhjub (R)-enantiomeer oma pika poolväärtusaja tõttu
umbes 10-kordselt.
CASODEXi 50 mg annuse igapäevasel manustamisel on (R)-enantiomeeri püsiv
plasmakontsentratsioon umbes 9 mcg/ml. Püsikontsentratsioon koosneb 99% ulatuses (R)-
enantiomeerist.
(R)-enantiomeeri farmakokineetikat ei mõjuta vanus, neerukahjustus ega kerge kuni mõõdukas
maksakahjustus. Mõningate andmete kohaselt eritatakse plasmast (R)-enantiomeeri raske
maksakahjustuse korral aeglasemalt.
Bikalutamiid seondub plasmavalkudega (ratsemaat 96%, R-bikalutamiid >99,6%) ja metaboliseerub
(peamiselt oksüdatsioon ja glükuronisatsioon) olulisel määral. Metaboliidid erituvad enam-vähem
võrdsetes kogustes neerude ja sapi kaudu.

Kliinilises uuringus leiti, et R-bikalutamiidi keskmine kontsentratsioon CASODEX 150 mg saavate
meeste seemnevedelikus oli 4,9 mcg/ml. Bikalutamiidi kogus, mis suguühte ajal naispartnerile
potentsiaalselt üle kantakse, on väike ning võrdub ligikaudu 0,3 mcg/kg. See kogus on väiksem
loomkatsetes kindlakstehtud soovimatuid toimeid tekitavast kogusest.

5.3        Prekliinilised ohutusandmed

Bikalutamiid on tugevatoimeline antiandrogeen ja erinevate funktsioonidega oksüdaasi induktor
loomadel. Selle toimega on seotud sihtorganite muutused, sh kasvaja tekitamine loomadel. Vastava
ensüümi indutseerimist ei ole inimestel täheldatud ja kirjeldatud kõrvaltoimeid ei peeta
eesnäärmevähiga haigete ravis kliiniliselt oluliseks.


6.         FARMATSEUTILISED ANDMED

6.1        Abiainete loetelu


Versioon 6
Ravimiametis kinnitatud 10.12.2010
Laktoosmonohüdraat, naatriumtärklisglükolaat, povidoon, magneesiumstearaat,
metüülhüdroksüpropüültselluloos, polüetüleenglükool, titaandioksiid.

6.2        Sobimatus

Ei ole teada.

6.3        Kõlblikkusaeg

5 aastat.

6.4        Säilitamise eritingimused

Hoida temperatuuril kuni 30 °C.

6.5        Pakendi iseloomustus ja sisu

PVC/alumiiniumfoolium blister.
Pakendis 28 tabletti.

6.6        Kasutamis- ja käsitsemisjuhend

Erinõuded puuduvad


7.         MÜÜGILOA HOIDJA

AstraZeneca UK Limited
Kingdom Street 2
London W2 6BD
Ühendkuningriik


8.         MÜÜGILOA NUMBER

162497


9.         ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

08.02.2002/12.02.2007


10.        TEKSTI LÄBIVAATAMISE KUUPÄEV

Ravimiametis kinnitatud detsembris 2010.




Versioon 6
Ravimiametis kinnitatud 10.12.2010