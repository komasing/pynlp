RAVIMI OMADUSTE KOKKUVÕTE

1.        RAVIMPREPARAADI NIMETUS

PULMICORT TURBUHALER, 100 mikrogrammi/annuses inhaleeritav pulber
PULMICORT TURBUHALER, 200 mikrogrammi/annuses inhaleeritav pulber


2.        KVALITATIIVNE JA KVANTITATIIVNE KOOSTIS

Üks annus sisaldab 100 mikrogrammi või 200 mikrogrammi budesoniidi.
INN. Budesonidum.

Abiained täielik loetelu vt lõik 6.1.


3.        RAVIMVORM

Inhaleeritav pulber.

4.        KLIINILISED ANDMED

4.1       Näidustused

Bronhiaalastma, mille korral on vajalik säilitusravi glükokortikosteroidiga.

4.2       Annustamine ja manustamisviis

Bronhiaalastma
PULMICORT TURBUHALERi annustamine on individuaalne. Eelnevast astmaravist sõltuvad
soovitatavad algannused ja maksimaalsed soovitatavad annused on toodud järgnevas tabelis:

                              Eelnev ravi             Soovitatav algannusMaksimaalne
                                                                         soovitatav annus
 Täiskasvanud                 Ravi mittesteroidsete 200 kuni 400 mcg üks 800 mcg kaks korda
                              preparaatidega        kord päevas          päevas
                                                    või
                                                    100 kuni 400 mcg
                                                    kaks korda päevas

                              Inhaleeritavad          200 kuni 400 mcg üks 800 mcg kaks korda
                              glükokortikosteroidid   kord päevas          päevas
                                                      või
                                                      100 kuni 400 mcg
                                                      kaks korda päevas


                              Suukaudsed              400 kuni 800 mcg 800 mcg kaks korda
                              glükokortikosteroidid   kaks korda päevas päevas


 Lapsed – vanuses 6 Ravi mittesteroidsete 200 kuni 400 mcg üks 400 mcg kaks korda
 a. ja vanemad      preparaatidega        kord päevas          päevas
                                          või
                                          100 kuni 200 mcg/8
Versioon 4
Ravimiametis kinnitatud 14.03.2011
                                                      kaks korda päevas

                              Inhaleeritavad          200 kuni 400 mcg üks 400 mcg kaks korda
                              glükokortikosteroidid   kord päevas          päevas
                                                      või
                                                      100 kuni 200 mcg
                                                      kaks korda päevas0 kuni 400 mcg 400 mcg kaks korda
                              Suukaudsed              kaks korda päevas päevas
                              glükokortikosteroidid

Raske astma ning ägenemise korral võivad mõned patsiendid abi saada ka päevase annuse jaotamisest
3...4 manustamiskorrale.

MÄRKUS: Kõikidel patsientidel on astma üle kontrolli saavutamise järgselt soovitatav välja tiitrida
väikseim efektiivne annus.

Annustamise vahemik säilitusravis:
Täiskasvanud: 100...1600 mikrogrammi päevas.
Lapsed: 100...800 mikrogrammi päevas.

Astma korral võib PULMICORT TURBUHALERi esmane ravitoime ilmneda 24 tunni jooksul pärast
ravimi manustamist, kuigi maksimaalne toime saadakse 1...2 nädala ja isegi pikema aja järel.

Juhised TURBUHALERi õigeks kasutamiseks:

TURBUHALER töötab sissehingatava õhuvoolu toimel. See tähendab, et kui patsient hingab läbi
huuliku sisse, satub toimeainete segu koos sissehingatava õhuga hingamisteedesse.

Tähelepanu! Patsiendile tuleb selgitada, et ta
- loeks enne ravimi kasutamist hoolikalt pakendi infolehel olevat kasutusjuhendit,
- hingaks läbi huuliku sisse jõuliselt ja sügavalt, tagamaks optimaalse ravimikoguse jõudmise
kopsudesse,
- ei hingaks kunagi läbi huuliku välja,
- pärast kasutamist sulgeks PULMICORT TURBUHALERi huuliku kattega,
- loputaks pärast ravimi vajaliku annuse manustamist suud, vältimaks neeluärritust ning neelu ja
suuõõne kandidoosi.

Kuna inhalaatorist väljuva pulbri kogus on väike, ei pruugi patsient selle maitset pärast
TURBUHALERi kasutamist tunda.
Tavaliselt jaotatakse päevane annus 1...2 manustamiskorrale. Ravimi manustamist üks kord ööpäevas
võib kaaluda kerge ja keskmise raskusega astma korral täiskasvanutele ning lastele, kelle ööpäevane
säilitusannus on 100...400 mikrogrammi. Ravimit võib hakata manustama üks kord ööpäevas nii
nendele patsientidele, kes varem ei ole glükokortikosteroide kasutanud kui ka neile, kellel on
saavutatud inhaleeritavate glükokortikoididega hea kontroll haiguse üle. Annuse võib manustada õhtul
või hommikul. Kui astma ägeneb, tuleb tõsta nii manustamiskordade arvu kui ööpäevast annust.

Patsiendid, kes ei kasuta glükokortikosteroide

Patsiendid, kes vajavad säilitusravi, võivad abi saada PULMICORT TURBUHALERi annustest, mis
on toodud eelnevas tabelis. Patsientidel, kes ei reageeri ootuspäraselt algannusele, võib astma kontroll
olla saavutatav suuremate annustega.

Patsiendid, kes kasutavad säilitusravis inhaleeritavaid glükokortikosteroide/8
Versioon 4
Ravimiametis kinnitatud 14.03.2011
Kliinilised uuringud on näidanud, et TURBUHALERi abil manustatud budesoniidi annuse efektiivsus
on suurem kui toimeaine samal annusel manustatuna aerosoolinhalaatori (pMDI) abil. Sellest
lähtuvalt, võib Pulmicort aerosoolinhalaatorit kasutanud patsientidel üleviimisel PULMICORT
TURBUHALERile ja haigusprotsessi üle hea kontrolli saavutamisel, osutuda võimalikuks ravimi
annuse langetamine isegi kuni pooleni aerosoolinhalaatori annusest. Ka nende patsientide puhul, kellel
asendatakse mõni teine inhaleeritav glükokortikosteroid PULMICORT TURBUHALERiga, võib
pärast esialgse preparaadi vahetuseelse annuse manustamist kaaluda ööpäevase annuse vähendamist.

Patsiendid, kes kasutavad säilitusravis suukaudseid glükokortikosteroide

PULMICORT TURBUHALERi kasutamine võib võimaldada suukaudsete glükokortikosteroidide
asendamise või nende ööpäevase annuse olulise vähendamise samaaegselt säilitades või parandades
kontrolli astma üle.

Esmalt tuleks PULMICORT TURBUHALERit kasutada üheaegselt suukaudse glükokortikosteroidi
säilitusannusega. Pärast umbes nädalast ravi võib hakata suukaudse glükokortikosteroidi annust järk-
järgult vähendama väikseima efektiivse annuseni. Tungivalt soovitatakse glükokortikosteroidi
järkjärgulist vähendamist. Paljudel juhtudel on võimalik suukaudne glükokortikosteroid asendada
täielikult PULMICORT TURBUHALERiga.

Glükokortikosteroidist võõrutamise ajal võivad mõned patsiendid kogeda süsteemseid
glükokortikosteroidi ärajätunähte, nagu liiges- ja lihasvalud, loidus ja depressioon, kuigi
kopsufunktsioon ei muutu või isegi paraneb. Selliseid haigeid tuleks julgustada PULMICORT
TURBUHALERi kasutamist jätkama, jälgides, et ei tekiks objektiivseid neerupealiste koore
puudulikkuse sümptome. Juhul, kui ilmnevad neerupealiste koore puudulikkuse sümptomid, tuleks
süsteemse glükokortikosteroidi annust ajutiselt suurendada ning seejärel langetada nende annust veelgi
aeglasemalt. Stressiperioodidel või raske astma ägenemise ajal võivad need patsiendid vajada lisaravi
süsteemsete glükokortikosteroididega.

PULMICORT TURBUHALERi efektiivsust ja ohutust ei ole uuritud soovitatutest suuremate annusest
kasutamisel.

4.3       Vastunäidustused

Ülitundlikkus budesoniidi suhtes.

4.4       Hoiatused ja ettevaatusabinõud kasutamisel

PULMICORT TURBUHALER ei ole näidustatud ägedate astmahoogude kiireks lahendamiseks, mil
on vajalikud inhaleeritavad kiiretoimelised bronhilõõgastid. Juhul, kui ravi kiiretoimeliste
bronhilõõgastitega on ebaefektiivne või kui vajalikuks osutub sagedasem annustamine kui
tavapäraselt, tuleb muuta ravi. Sellises olukorras tuleb kaaluda põletikuvastase ravi intensiivistamist,
näiteks suurendada inhaleeritava budesoniidi annust või läbi viia kuur suukaudse
glükokortikosteroidiga.

Erilist tähelepanu vajavad patsiendid, kes viiakse üle süsteemselt hormoonravilt inhaleeritavatele
glükokortikosteroididele. Pärsitud neerupealiste talitusega patsientidel võivad traumad, kirurgilised
operatsioonid, infektsioonid (eeskätt gastroenteriit) või teised olulise elektrolüütide kaoga seotud
seisundid esile kutsuda neerupealiste koore puudulikkuse nähte. Kuigi PULMICORT TURBUHALER
võib sellel perioodil kontrollida astma sümptomeid, on soovitatavate annuste süsteemne
glükokortikosteroidne     toime     nõrgem     kui     normi     piires  esinevatel    füsioloogilistel
glükokortikosteroididel ning sellistes erakorralistes situatsioonides hädavajalik mineralokortikoidne
toime puudub./8
Versioon 4
Ravimiametis kinnitatud 14.03.2011
Mõned patsiendid võivad glükokortikosteroidist võõrutamise faasis tunda end haiglasena, nt kogedes
valusid lihastes ja liigestes. Harva, kui ilmnevad sellised nähud nagu väsimus, peavalu, iiveldus ja
oksendamine, peaks mõtlema süsteemsele glükokortikosteroidi puudusele. Nendel juhtudel osutub
vahel vajalikuks suukaudse glükokortikosteroidi annuse ajutine tõstmine.

Süsteemse steroidravi asendamine inhaleeritava ravimiga võib esile tuua varjatult esinenud ja
süsteemse ravimi poolt allasurutud allergilised reaktsioonid nagu riniit, ekseem. Neid allergilisi
haigusi peaks ravima sümptomaatiliselt antihistamiinikumide ja/või toopiliste preparaatidega.

Vähenenud maksatalitlus võib mõjutada glükokortikosteroidide eliminatsiooni. Inravenoosselt
manustatud budesoniidi farmakokineetika on maksatsirroosi põdevatel haigetel ja tervetel
vabatahtlikel sarnane. Suukaudsel manustamisel oli budesoniidi farmakokineetika maksafunktsiooni
häirega patsientidel muutunud, neil suurenes biosaadavus. See on PULMICORT TURBUHALERi
puhul siiski ebaoluline, sest inhalatsiooni järgselt on toimeaine süsteemne biosaadavus väga väike.

In vivo uuringutes on ilmnenud, et ketokonasooli ja itrakonasooli (teadaolevad CYP3A4 aktiivsuse
pärssijad maksas ja soolelimaskestas, vt lõik 4.5) suukaudne manustamine võib põhjustada
budesoniidi süsteemse eksponeerituse tõusu. Lühiajalisel (1-2 nädalat) ravil ei oma see kliinilist
tähtsust, kuid pikaajalisel ravil tuleb sellega arvestada.

Mistahes inhaleeritava glükokortikosteroidi kasutamisel võivad ilmneda selle süsteemsed toimed, eriti
kui ravimi suuri annuseid kasutatakse pikaajaliselt. Siiski on suukaudse manustamisega võrreldes
glükokortikosteroidide inhalatsiooni teel manustamisel nimetatud kõrvaltoimete tekkeoht väiksem.
Võimalike süsteemsete toimete hulka kuuluvad neerupealiste talitluse pärssumine, kasvupeetus lastel
ja noorukitel, osteoporoos, katarakti või glaukoomi teke.

PULMICORT TURBUHALERi pikaajaline lokaalne ja süsteemne toime inimesele ei ole täielikult
teada. Kui kontroll astma üle on saavutatud, tuleb leida väikseim efektiivne säilitusannus. Pikaajalist
ravi inhaleeritavate glükokortikosteroididega saavatel lastel on soovitatav regulaarselt jälgida
pikkuskasvu Kui kasv on aeglustunud, tuleb raviskeem ümber hinnata eesmärgiga vähendada
inhaleeritava glükokortikosteroidi annust. Hoolikalt tuleb kaaluda kortikosteroidravist saadava kasu
ning võimaliku kasvupeetuse riski vahekorda. Lisaks tuleb kaaluda võimalust saata patsient laste
pulmonoloogi jälgmisele.

4.5       Koostoimed teiste ravimitega ja muud koostoimed

Budesoniidil ei ole täheldatud koostoimeid ühegi astma ravis kasutatava ravimiga.
Ketokonasool suurendab suukaudselt manustatud budesoniidi plasmakontsentratsiooni, kuna
inhibeerib põhilist glükokortikosteroide metaboliseerivat ensüümi tsütokroom P4503A. Tsimetidiinil
on soovitatavas annuses suukaudselt manustatud budesoniidi farmakokineetikale vähene, kuid
kliiniliselt ebaoluline toime, omeprasoolil puudub see täielikult.

4.6       Rasedus ja imetamine

Umbes 2000 raseduse andmed näitavad, et inhaleeritava budesoniidi kasutamisega ei kaasne
suurenenud teratogeenset riski ja kõrvaltoimeid lootel või vastsündinul. Loomkatsetes on näidatud, et
glükokortikosteroidid põhjustavad väärarenguid (vt lõik 5.3). See ei ole tõenäoliselt oluline inimeste
jaoks, kes kasutavad soovitatavaid annuseid. Siiski tuleb kasutada väikseimat toimivat annust, mis on
vajalik adekvaatse kontrolli säilitamiseks astma üle.

Nii nagu teiste raseduse ajal kasutatavate ravimitega, tuleb ka budesoniidi puhul kaaluda sellest
tulenevat kasu emale ning võimalikku riski lootele. Eelistama peaks inhaleeritavate
glükokortikosteroidide kasutamist, kuna nende soovimatu süsteemne toime on väiksem võrreldes
ekvivalentsetes annustes manustatud teiste antiastmaatiliste ravimitega./8
Versioon 4
Ravimiametis kinnitatud 14.03.2011
Budesoniid eritub rinnapiima, kuid PULMICORT TURBUHALERi kasutamisel terapeutilistes
annustes ei ilmne rinnatoidul oleval imikul tõenäoliselt mingeid kõrvalnähte. PULMICORT
TURBUHALERit võib imetamise ajal kasutada, tagades, et kasutatakse väikseimat toimivat annust,
mis on vajalik adekvaatse kontrolli säilitamiseks astma üle.

4.7       Toime reaktsioonikiirusele

PULMICORT TURBUHALER ei oma märkimisväärset toimet autojuhtimise ja masinate käsitsemise
võimele.

4.8       Kõrvaltoimed

Kirjanduses avaldatu ja turustamisejärgse kogemuse põhjal võib oletada, et ilmneda võivad järgmised
kõrvaltoimed:

Sage (>1/100, <1/10)                           Kerged kurgu ärritusnähud, suu ja neelu
                                               kandidoos, köha, hääle kähisemine
Harv (>1/10000, <1/1000)                       Närvilisus,      rahutus,       depressioon,
                                               käitumishäired
                                               Varased ja hilised ülitundlikkusreaktsioonid
                                               k.a. lööve, kontaktdermatiit, urtikaaria,
                                               angioödeem, bronhospasm ja anafülaktiline
                                               reaktsioon
                                               Naha sinakus

Harva võivad inhaleeritavad ravimid tekitada bronhospasmi, mille tekkemehhanism on teadmata.

Inhaleeritavate glükokortikosteroidide kasutamisel võivad ilmneda süsteemsed toimed, eriti kui
pikaajaliselt kasutatakse ravimi suuri annuseid. Siiski on võrreldes nende suukaudse manustamisega
glükokortikosteroidide inhalatsiooni teel manustamisel nimetatud kõrvaltoimete tekkeoht väiksem.
Võimalike süsteemsete toimete hulka kuuluvad neerupealiste talitluse pärssumine, kasvupeetus lastel
ja noorukitel, osteoporoos, katarakti või glaukoomi teke. Toime sõltub annusest, ravi kestusest,
kaasnevast ja eelnevast steroidravist ja individuaalsest tundlikkusest.

4.9       Üleannustamine

Ägedaid üleannustamisnähte ei ole isegi oluliselt suuremate PULMICORT TURBUHALERi annuste
manustamisel esinenud. Suurte annuste pikaajalisel manustamisel võib ilmneda glükokortikosteroidide
süsteemne toime, sh hüperkortitsism ja neerupealiste koore funktsiooni pärssimine.


5.        FARMAKOLOOGILISED OMADUSED

5.1       Farmakodünaamilised omadused

Farmakoterapeutiline grupp: Teised inhaleeritavad astmavastased ained, glükokortikosteroidid.
ATC-kood: R03BA02

Budesoniid on tugeva lokaalse põletikuvastase toimega glükokortikosteroid.
Glükokortikosteroidide täpne toimemehhanism astma ravis on seni teadmata. Tõenäoliselt mängib
seejuures olulist rolli põletikuvastane toime, nagu põletikumediaatorite vabanemise ja tsütokiinide
poolt vallandatud immuunvastuse pärssimine. Budesoniidi afiinsus steroidretseptoril on 15 korda
suurem kui prednisoloonil.
/8
Versioon 4
Ravimiametis kinnitatud 14.03.2011
Kliinilistes uuringutes astmahaigetel osutus inhaleeritud, mitte aga suukaudselt manustatud
budesoniidi toime platseeboga võrreldes statistiliselt oluliselt efektiivsemaks. Seega tavaannuste korral
võib inhaleeritava budesoniidi terapeutilist toimet põhiliselt seletada selle otsese toimega
hingamisteedes.

Provokatsiooni katsetes loomadel ja ka patsientidel ilmnes budesoniidi anti-anafülaktilise ja
põletikuvastane toime, mis avaldus varaste ja hiliste allergiliste reaktsioonide käigus tekkinud
bronhide obstruktsiooni vähenemises. Hüperreaktiivsete patsientidel on näidatud, et budesoniid
langetab hingamisteede reaktiivsust otsese ja kaudse provokatsiooni korral. Inhaleeritav budesoniid
manustatuna üks või kaks korda päevas omab toimet ka koormusastma ravis.

Nagu tõestas AKTH test, oli soovitatavates annustes PULMICORT TURBUHALERi toime
neerupealiste talitlusele väiksem kui 10 mg prednisolooni manustamise järgselt. Budesoniidi
manustamisel kolme kuu vältel täiskasvanutele annustes kuni 1600 mikrogrammi ööpäevas ja lastele
kuni 800 mikrogrammi ööpäevas ei omanud kliiniliselt olulist toimet plasma kortisooli tasemele ja
AKTH stimulatsiooni vastusele. Pikaajalise kuni 52-nädalase uuringu käigus, ei täheldatud hüpofüüsi-
neerupealiste telje talitluse pärssumist. Uuringud PULMICORT TURBUHALERiga tervetel
vabatahtlikel on näidanud annusest sõltuvaid muutusi plasmas ja uriinis esineva kortisooli tasemes.

Pikaajalistest uuringutest on ilmnenud, et inhaleeritava budesoniidiga ravitud lapsed ja noorukid
saavutavad täiskasvanuna oma normaalse pikkuse. Siiski on täheldatud algset väikest ja mööduvat
kasvupeetust (ligikaudu 1 cm). See esineb tavaliselt esimesel raviaastal.

5.2       Farmakokineetilised omadused

25...35% TURBUHALERiga inhaleeritavast ravimiannusest ladestub kopsudesse, mis on ligikaudu
kaks korda rohkem kui aerosoolinhalaatoreid kasutades.

30 min pärast 800 mikrogrammi budesoniidi ühekordset suukaudset manustamist saavutatakse
maksimaalne plasmakontsentratsioon ligikaudu 4 nmol/l.
Budesoniidi süsteemne biosaadavus TURBUHALERi abil manustatuna on 38%, millest vaid 1/6
tuleneb allaneelatavast ravimist. Budesoniidi kineetika on annusega proportsionaalne.

Budesoniidi jaotusruumala on ligikaudu 3 l/kg. Toimeaine seondub plasmavalkudega 85...90%
ulatuses.

Budesoniid läbib ulatusliku biotransformatsiooni madala glükokortikoidse aktiivsusega
metaboliitideks juba esmasel maksapassaažil. Põhilised metaboliidid, 6β-hüdroksü-budesoniid ja 16α-
hüdroksü-prednisoloon, omavad alla 1% budesoniidi glükokortikoidsest aktiivsusest. Budesoniidi
ainevahetus toimub põhiliselt CYP3A, tsütokroom P450 alatüübi vahendusel.

Budesoniidi metaboliidid eritatakse muutumatutena või konjugeeritult neerude kaudu. Uriinis ei ole
leitud budesoniidi muutumatul kujul. Budesoniidil on kiire süsteemne kliirens (ligikaudu 1,2 l/min);
plasma poolväärtusaeg pärast intravenoosset manustamist on umbes 2...3 tundi.

5.3       Prekliinilised ohutusandmed

Tulemused ägeda, alaägeda ja kroonilise toksilisuse uuringutest on näidanud, et budesoniidi
süsteemsed toimed, nagu kaaluiibe langus ja lümfoidsete organite ja neerupealiste koore atroofia, on
vähem väljendunud või ei erine teiste glükokortikosteroidide puhul täheldatutest.

Nagu selgus kuue erineva metoodikaga läbiviidud uuringute tulemusena,               ei oma budesoniid
mutageenset või klastogeenset toimet.
/8
Versioon 4
Ravimiametis kinnitatud 14.03.2011
Isastel rottidel läbiviidud kartsinogeensuse uuringus ilmnenud aju glioomide esinemissageduse tõus ei
leidnud kinnitust korduvalt läbiviidud uuringus, kus glioomide esinemissagedus ei erinenud
hormoonravi saavate gruppide (budesoniid, prednisoloon, triamtsinoloonatsetoniid) ja kontrollgrupi
vahel.

Isastel rottidel tehtud kartsinogeensuse uuringus ilmnenud muutusi maksas (primaarsed
hepatotsellulaarsed kasvajad) täheldati ka korduval uuringul ning neid täheldati ka teiste võrdluseks
kasutatud glükokortikosteroidide puhul. Nimetatud toime on ilmselt seotud toimega retseptoritel ning
seega on iseloomulik tervele sellele ravimite rühmale.

Olemasolevad kliinilised uuringud ei viita sellele, et budesoniid või teised glükokortikosteroidid
võiksid põhjustada glioomide või esmaste hepatotsellulaarsete kasvajate teket inimesel.

6.        FARMATSEUTILISED ANDMED

6.1       Abiainete loetelu

Puuduvad.

6.2       Sobimatus

Ei ole täheldatud.

6.3       Kõlblikkusaeg

2 aastat.

6.4       Säilitamise eritingimused

Hoida temperatuuril kuni 30 ºC.

6.5       Pakendi iseloomustus ja sisu

Polüetüleenist konteiner (ümbris), millesse on asetatud inhalaator.
Inhalaator koosneb huulikust, annustamismehhanismist ja ravimi mahutist. Üks inhalaator sisaldab
100 või 200 mõõdetud annust.

6.6       Kasutamis- ja käsitsemisjuhend

Vt lõik 4.2.


7. MÜÜGILOA HOIDJA

AstraZeneca AB, S-151 85 Södertälje, Rootsi.


8. MÜÜGILOA NUMBRID

PULMICORT TURBUHALER, 100 mikrogrammi/annuses inhaleeritav pulber: 076794
PULMICORT TURBUHALER, 200 mikrogrammi/annuses inhaleeritav pulber: 076894

9. ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

19.10.2001/15.12.2006/8
Versioon 4
Ravimiametis kinnitatud 14.03.2011
10. TEKSTI LÄBIVAATAMISE KUUPÄEV

Ravimiametis kinnitatud märtsis 2011

/8
Versioon 4
Ravimiametis kinnitatud 14.03.2011