Ravimpreparaadi omaduste kokkuvõte

1. RAVIMPREPARAADI NIMETUS

UROMITEXAN, 100 mg/ml süstelahus


2. KVALITATIIVNE JA KVANTITATIIVNE KOOSTIS

Süstelahuse 1 ml sisaldab 100 mg mesnat. 1 ampull (4 ml) sisaldab 400 mg mesnat.
INN. Mesnum

Abiainete loetelu, vt lõik 6.1


3. RAVIMVORM

Süstelahus


4. KLIINILISED ANDMED

4.1 Näidustused

Oksasafosforiinide (ifosfamiid, tsüklofosfamiid, trofosfamiid) poolt põhjustatud kuseteede toksilisuse
(hemorraagiline tsüstiit, mikrohematuuria) profülaktika.
Mesnat tuleb alati manustada koos ifosfamiidiga. Mesnat tuleb alati kasutada oksasafosforiinide
(tsüklofosfamiid, trofosfamiid) annuste kasutamisel üle 10mg/kg kehakaalu kohta ja riskipatsientidel.
Riskifaktorid on: eelnev vaagnapiirkonna kiiritusravi, tsüstiidi tekkimine eelneva ifosfamiidi,
tsüklofosfamiidi või trofosfamiidi ravi ajal ning varem esinenud kuseteede haigused.

4.2 Annustamine ja manustamisviis

Oksasafosforiinide urotoksiliste toimete vältimiseks tuleb patsiendile manustada küllaldaselt
Uromitexan’i. Uriini eritumine peab olema 100 ml/t (nagu nõutakse oksasafosforiinide ravi ajal) ning
patsienti tuleb uurida ravi ajal hematuuria ja proteinuuria osas. Uromitexan-ravi kestvus peab olema
võrdeline oksasafosforiinide ravi kestvusega pluss aeg, mis kulub oksasafosforiinide metaboliitide
kontsentratsiooni langemiseni uriinis alla toksilise taseme. See periood kestab tavaliselt 8…12 tundi
pärast oksasafosforiidide ravi lõppu ning sõltub oksasafosforiinide raviskeemist.
Kui ei ole teisiti määratud, siis manustatakse UROMITEXANi veenisiseselt (15...30-minutiliste
injektsioonidena) 20% oksasafosforiini annusest üheaegselt oksasafosforiini infusiooniga (0-punkt)
ning seejärel 4 ja 8 tundi pärast oksasafosforiini manustamist.

Näide UROMITEXANi manustamisest oksasafosforiini süstimise korral:

              Aeg                0-punkt (kell     4 tundi hiljem      8 tundi hiljem (kell
                                      8.00)          (kell 12.00)            16.00)
                                                          ⎯                     ⎯
                                    2,4 g/m2
    oksasafosforiini annus
                                   kehapinna
                                     kohta
                                   480 g/m2      480 g/m2 kehapinna     480 g/m2 kehapinna
    UROMITEXANi
    annus                          kehapinna           kohta                  kohta
                                     kohta
Kasvajavastase ravi korral väga suurte oksasafosforiini annustega (enne luuüdi transplantatsiooni)
võib UROMITEXANi üldannust lastel ja täiskasvanutel suurendada 120…160%-ni vastavast
oksasafosforiini annusest: manustada seda 3 manustamiskorral 40% vastavast oksasafosforiini
annusest (ajapunktid 0, 4 ja 8 tundi), kasutada 4 manustamiskorda 3-tunniste intervallidega (ajapunktid
(0, 3, 6, 9 tundi). Laste puhul tuleb kinni pidada 3-tunnistest intervallidest. Pärast UROMITEXANi
esimest manustamiskorda (20% oksasafosforiini annusest) võib ülejäänu algselt arvestatud üldannusest
manustada 24 tunni jooksul perfuuseriga.
Ifosfamiidi manustamisel püsiinfusioonina on otstarbekas pärast UROMITEXANi esimest annust
(20% ifosfamiidi annusest) kasutada selle püsiinfusiooni kuni 100%-ni tsütostaatikumi annusest.
Uroprotektiivse toime tõttu tuleb UROMITEXANi infusiooni jätkata 6...12 tundi pärast ifosfamiidi
püsiinfusiooni lõpetamist, manustades veel kuni 60% tsütostaatikumi annusest (seega mesna annus
kokku kuni 180% ifosfamiidi annusest).

Näide UROMITEXANi manustamisest ifosfamiidi 24-tunnise püsiinfusiooni korral.

             Aeg                              0-punkt                     24... 30...36 tundi hiljem g/m2 kehapinna kohta
Ifosfamiidiannus
                                           (~125 mg/kg)
                                      1 g/m2 kehapinna kohta
UROMITEXANi
boolusannus                                 (~25 mg/kg)
                                    kuni 5 g/m2 kehapinna kohta       2,5 g/m2 kehapinna kohta (~62,5
UROMITEXANi infusioon
                                           (~125 mg/kg)                           mg/kg)

Ifosfamiidi püsiinfusiooni lõppemisel võib mesnat manustada ka kolme injektsioonina, iga injektsioon
20% tsütostaatikumi annusest (ajapunktid 24, 30, 36 tundi).

Spetsiaalsed annustamisjuhised
Lapsed
Mesna kasutamise ohutus ja efektiivsus pole lastel kindlaks tehtud. Kuna lapsed urineerivad
sagedamini, tuleb neil Uromitexan’i annustevahelist intervalli vähendada 3 tunnini.
Ravi korral väga suurte oksasafosforiini annustega (enne luuüdi transplantatsiooni) tuleb Uromitexan’i
boolusannused alati manustada lühemate intervallidega (nt 20% ajapunktis 0, 1, 3, 6, 9, 12 tundi).
Boolusannustamise asemel võib kasutada lühiajalisi 15 minutit infusioone.

Vanemaealised patsiendid
Kliinilisi uuringuid pole piisavalt läbi viidud üle 65-aastastel patsientidel, et välja selgitada, kas nad
reageerivad erinevalt noorematest patisentidest. Üldiselt peaks oksasafosforiinide annustamine
toimuma vanemaealistel ettevaatlikult, kuna sagedamini võivad esineda maksa-, südame- või
neerufunktsiooni häired. Oksasafosforiinide ja Uromitexan’i annuste vahekord peaks jääma samaks.

Riskipatsiendid
Patsientidel, kel on urotrakti kahjustused eelneva vaagnapiirkonna kiiritusravi või oksasafosforiinide
ravi järgselt, või patsientidel, kes pole Uromitexan’i saanud standardannustes ning eelnevate urotrakti
haigustega patsientidel tuleks manustada Uromitexan’i 40% oksasafosforiinide annusest lühemate kui
4 tunniste intervallidega ning manustamiskordi suurendada.

4.3 Vastunäidustused

Teadaolev ülitundlikkus mesna või teiste tiooli sisaldavate ühendite suhtes.

4.4 Hoiatused ja ettevaatusabinõud kasutamisel

Uromitexan’i kasutamisel on esinenud ülitundlikkusreaktsioone. Anafülaktiliste reaktsioonide tekke
ohu tõttu peavad olema kättesaadavad intensiivravi võimalused.
Autoimmuunhaigustega patsientidel on pärast mesna manustamist esinenud sagedamini kõrvaltoimeid
kui kasvajatega patsientidel. Ilmnenud on naha- ja limaskestade reaktsioone (nahapunetus,
sügelemine, nõgestõbi, villide teke, Lyelli sündroom, Stevens- Johnsoni sündroom), kudede lokaalset
turset, konjunktiviiti, harva vererõhu langust koos tsirkulatoorsete reaktsioonidega ja pulsisageduse
tõusuga, ägedate ülitundlikkusreaktsioonide tõusu tõttu hingamissageduse tõusu, vererõhu tõusu, ST-
segmendi elevatsiooni, lihasvalu, maksaensüümide aktiivsuse tõusu. Seetõttu tuleb nimetatud
patsientidel mesnat kasutada hoolika meditsiinilise järelevalve all.
Uromitexan on mõeldud oksasafosforiinidest põhjustatud hemorraagilise tsüstiidi profülaktikaks. Ta ei
hoia ära teisi oksasafosforiinidest põhjustatud kõrvaltoimeid või toksilisust.

Uromitexan ei hoia ära hemorraagilist tsüstiiti kõikidel patsientidel. Hematuuria tekkimisel, kui
Uromitexan’i manustatakse vastavalt oksasafosforiinide ravile soovitatud annustes, tuleb sõltuvalt
hematuuria raskusest oksasafosforiinide annuseid vähendada või ravi katkestada.

4.5 Koostoimed teiste ravimitega ja muud koostoimed
Uromitexan ei mõjuta oksasafosforiinide süsteemseid toimeid. Kliinilised uuringud on tõestanud, et
Uromitexan’i üleannustamine ei vähenda oksasafosforiinide ägedat, subakuutset toksilisust ning
leukotoksilist aktiivsust ja immunosupressiivset toimet. Loomkatsetes ifosfamiidi ja
tsüklofosfamiidiga on selgunud, et Uromitexan ei mõjuta nende antineoplastilist aktiivsust.
Uromitexan ei mõjuta ka teiste tsütotoksiliste ainete antineoplastilist aktiivsust (nt doksorubitsiin,
BCNU, metotreksaat, vinkristiin) ning ka teiste ravimite nagu nt glükosiidide terapeutilist aktiivsust.
Uromitexan võib anda valepositiivset reaktsiooni ketoonidele uriinis ning valepositiivseid või
valenegatiivseid reaktsioone erütrotsüütidele uriinis (nn dipstick testid). Erütrotsüütide määramiseks
soovitatakse kasutada mikroskoopilist uuringut.

4.6 Rasedus ja imetamine

Uromitexan’i kasutatakse oksasafosforiinide ravi detoksikatsiooniks, selle kasutamine raseduse ja
imetamise ajal sõltub tsütostaatilise ravi skeemist.

Rasedus
Küllaldased kliinilised uuringud rasedatel puuduvad. Loomkatsetes ei ole Uromitexan’il ilmnenud
embrüotoksilisi ega teratogeenseid toimeid. Raseduse ajal tohib seda ravimit kasutada ainult
hädavajadusel.

Imetamine
Mesna eritumise kohta rinnapiima andmed puuduvad. Kuna paljud ravimid erituvad rinnapiima ja
tekkib oht imikul kõrvaltoimete tekkimiseks, sõltub ravimi manustamise või imetamise katkestamine
ravimi vajalikkuse olulisuset emale.

4.7 Toime reaktsioonikiirusele

Ei ole teada.

4.8 Kõrvaltoimed

Kuna Uromitexan’i kasutatakse kombinatsioonis oksasafosforiinidega või oksasafosforiine sisaldavas
kemoteraapias, on raske eristada kõrvaltoimeid, mis on tekkinud Uromitexan’i kasutamisest või
samaaegselt manustatud tsütotoksilistest ainetest.
Võivad esineda ülitundlikkusreaktsioonid erineva intensiivsusega naha- ja limaskestade
reaktsioonidena (sügelus, punetus, vesiikulid), lokaalne koeturse, harva anafülaksia vererõhu languse
ja pulsisageduse tõusuga, maksaensüümide aktiivsuse tõus, ärritusnähud süstekohal.
Sageli tekkivad kõrvaltoimed on iiveldus, oksendamine, kõhuvalu, kõhulahtisus, kõhupuhitus,
kõhukinnisus, anoreksia, gripisarnased sümptomid, palavik, naha punetus, köha, farüngiit,
peapööritus, somnolentsus pea- ja jäsemevalud. Mõnesid teisi sageli esinevaid kõrvaltoimeid nagu
leukopeeniat, granulotsütopeeniat, aneemiat, alopeetsiat ja pneumooniat ei saa seostada Uromitexan’i
kasutamisega, neid võib pigem seostada samaaegselt manustatud tsütotoksiliste ravimite toimetega.
                            Sage                 Harv                     Väga harv
                            (>1/10…<1/10)        (>1/10000…<1/1000)       (<1/10000 k.a. üksikjuhud)
 Infektsioonid ja           Farüngiit
 infestatsioonid
 Vere ja lümfisüsteemi                                                    Trombotsütopeenia
 häired
 Ainevahetus-ja             Anoreksia
 toitumihäired
 Närvisüsteemi häired       Peapööritus
                            Somnolentsus
                            Peavalu
 Südamehäired                                                             ST segmendi elevatsioon
                                                                          tahhükardia
 Vaskulaarsed häired        Punetus                                       Tsirkulatoorsed häired
                                                                          Hüpotensioon
                                                                          Hüpertensioon
 Respiratoorsed, rindkere   Köha                                          Tahhüpnoe
 ja mediastinumi häired

 Seedetrakti häired         Iiiveldus
                            Oksendamine
                            Kõhulahtisus
                            Kõhukinnisus
                            Kõhuvalud
                            Kõhupuhitus

 Naha ja nahaaluskoe                                                      Naha ja limaskestade
 kahjustused                                                              reaktsioonid:
                                                                          Punetus
                                                                          Sügelemine
                                                                          Vesikulatsioon
                                                                          Lyelli sündroom
                                                                          Stevens-Johnsoni sündroom
                                                                          Urtikaarne turse
                                                                          Lokaalne kudede turse

 Lihas-skeleti ja sidekoe   Liigesvalu                                    Müalgia
 kahjustused                Seljavalu                                     Valu jäsemetes
 Üldised häired ja          Palavik              Süstekoha reaktsioonid   Nõrkus
 manustamiskoha             Jäikus                                        Limaskestade reaktsioonid
 reaktsioonid               Gripitaolised                                 Energiapuudus
                            sümptomid                                     Kurnatus
 Laboratoorsed uuringud                                                   Trombotsüütide hulga
                                                                          vähenemine
                                                                          Hingamissageduse
                                                                          kiirenemine
                                                                          Maksafunktsiooninäitajate ja
                                                                          transaminaaside aktiivsuse
                                                                          tõus

Üksikjuhtudel on kirjeldatud organspetsiifiliste ülitundlikkusreaktsioonide tekkimist, mida on
seostatud mõnedel juhtudel trombotsütopeeniaga, erineva tugevusega naha ja limaskestade
reaktsioonide tekkimisega (naha punetus, sügelemine, vesikulatsioon, Lyelli sündroom, Stevens-
Johnsoni süsndroom), kudede lokaalset turset (urtikaarne ödeem), konjuktiviiti. Väga harva on
esinenud hüpotensiooni koos suurenenud pulsisagedusega üle 100 löögi minutis (tahhükardiat), samuti
suurenenud hingamissageduse tõusu seoses ägedate ülitundlikkusreaktsioonidega (anafüloidseid
reaktsioone), vererõhu tõusu, ST-segmendi elevatsiooni, lihasvalusid ning maksaensüümide
(transaminaaside) aktiivsuse mööduvat tõusu.Kliinilised uuringud on kaasanud üle 65-aastaseid
patsiente, aga selle vanusegrupi spetsiifilisi kõrvaltoimeid pole täheldatud.
Harvadel juhtudel on esinenud süstekohal veeni ärritusnähte.

4.9 Üleannustamine

Spetsiifilist antidooti ei ole teada. Anafülaktiliste reaktsioonide ohu tõttu eriti autoimmuunhaigustega
patsientidel peaks olema kindlustatud intensiivravi kättesaadavus.
Üleannustamine võib põhjustada kõrvaltoimeid, mis on kirjeldatud tolerantsusuuringutel tervete
vabatahtlikega üksikannustes 60-70 mg/kg kohta ööpäevas: iiveldus, oksendamine, koolikad,
kõhulahtisus, peavalu, kurnatus, jäsemete ja liigeste valud, energia puudus, nõrkus, depressioon,
ärritatavus, nahalööve, hüpotensioon ja tahhükardia.


5. FARMAKOLOOGILISED OMADUSED

5.1 Farmakodünaamilised omadused

Farmakoterapeutiline grupp: detoksitseerivad ained tsütostaatiliseks raviks; ATC-kood. V03AF01
Uromitexan on aine oksasafosforiinide poolt põhjustatud kuseteede toksilisuse profülaktikaks.

Toimeaine mesna on sünteetiline sulfüdrüülühend, mis on määratletud kui naatrium-2- merkaptoetaan
sulfonaat. Farmakoloogilised ja toksikoloogilised uuringud on näidanud, et mesnal on madal
toksilisus. Süsteemselt manustatud mesna farmakoloogiline ja toksikoloogiline inertsus ning
suurepärane detoksikatsiooni toime kusteedele on tingitud tema farmakokineetikast. Mesna
toimemehhanism põhineb oksasafosforiinide urotoksiliste hüdroksümetaboliitide stabiliseerimises ja
mittetoksiliste liitühendite moodustamises akroleiiniga. Nende reaktsioonide kaudu toimub
tsütostaatikumi detoksifikatsioon neerudes ja kuseteedes.
Mesna disulfiid, mis muutub neerudes kolmeks tioolühendiks, reageerib keemiliselt urotoksiliste
oksasafosforiinide metaboliitidega (akroleiin, 4-hüdroksüifosfamiid või 4-hüdroksütsüklofosfamiid),
põhjustades nende detoksikatsiooni. Esimene aste detoksikatsiooniprotsessis on mesna sidumine 4-
hüdroksü- metaboliidiga, mille tagajärjel tekkib 4- sulfoetüültio ühend. Paljudes
modelleerimisuuringutes kombinatsioonis ifosfamiidiga (kasutades 20 kordseid annuseid), pole
esinenud tuumorivastase toime vähenemist.

5.2 Farmakokineetilised omadused

Mesna kui vaba tioolühend muutub veres kiiresti disulfiidmetaboliidiks, mis redutseeritakse
glomerulaarse filtratsiooni tulemusena uuesti vabaks tioolühendiks. Eritumine toimub peaaegu
täielikult neerude kaudu ja algab kohe pärast preparaadi manustamist. Annustes 2…4 g/m2, on
ifosfamiidi poolväärtuseag 4…8 tundi. Mesna adekvaatse taseme säilitamiseks kuseteedes urotoksiliste
oksasafosforiinide metaboliiitide elimineerimiseks on vajalik mesna korduv manustamine.
Seonduvus plasmavalkudega on 69...75%.

Intravenoosne manustamine
Pärast mesna 800 mg annuse intravenoosset manustamist, on mesna ja dimesna poolväärtusaeg veres
vastavalt 0,36 ja 1,17 tundi. Ligikaudu 32% ja 33% annusest elimineeritakse uriinis 24 tunni jooksul
vastavalt mesna ja dimesnana. Ravim eritub pärast ühekordset manustamist 4 tunni jooksul. Mesna
plasmakliirens on 1,23 l/tunnis/kg kohta.

5.3 Prekliinilised ohutusandmed

Mesna on farmakoloogiliselt inertne ja mittetoksiline tioolühend, mis kiiresti eritub neerude kaudu ega
ladestu kudedes. Detoksikatsiooniefekt piirdub neerude ja kuseteedega, oksasofosforiinide
süsteemseid kõrvaltoimeid ja kasvajatevastast toimet see ei mõjuta. Loomkatsetes ei ole mesna
põhjustanud mutageenseid, kantserogeenseid ega teratogeenseid toimeid.
Reproduktsiooniuuringud on läbiviidud suukaudsetes annustes 1000 mg/kg kohta küülikutel ja 2000
mg/kg kohta rottidel (ligikaudu 10 korda suuremates annustes, kui terapeutiliselt inimestele on
soovitatud) ning loodet kahjustavat toimeid ei ole täheldatud.
Letaalsed on olnud rottidele ja hiirtele suukaudsed annused 6,1 ja 4,3 g/kg (ca 15 ja 22 korda
suuremad annused kui maksimaalselt soovitatud annused inimestele). Surm on tekkinud kõhulahtisuse,
krampide, hingamishäirete ja tsüanoosi tagajärjel.


6. FARMATSEUTILISED ANDMED

6.1 Abiainete loetelu

Naatriumedetaat, naatriumhüdroksiid, süstevesi.

6.2 Sobimatus

Sulfhüdrüülühendid ei segune in vitro karboplatiini, tsisplatiini ja lämmastikku sisaldavate ühenditega.

6.3 Kõlblikkusaeg.

5 aastat.

6.4 Säilitamise eritingimused

Hoida temperatuuril 15…30°C.
Mitte kasutada pärast pakendil märgitud kõlblikkusaja lõppu.

6.5 Pakendi iseloomustus ja sisu

UROMITEXAN 400 ampullid: värvitud, 5 ml, valge murdejoonega, hüdrolüütiline klaas.
Pakendis on 15 ampulli, mis sisaldavad 4 ml süstelahust.

6.6 Erihoiatused ravimi käsitlemiseks

Erinõuded puuduvad. Kasutamata ravim või jäätmematerjal tuleb hävitada vastavalt kohalikele
seadustele


7. MÜÜGILOA HOIDJA

Baxter Oncology GmbH
Kantstr. 2
33790 Halle


8. MÜÜGILOA NUMBER

182797

9. MÜÜGILOA VÄLJASTAMISE/MÜÜGILOA UUENDAMISE KUUPÄEV

12. detsember 1997/18.04.2008.

10. TEKSTI LÄBIVAATAMISE KUUPÄEV

September 2005.
Ravimiametis kinnitatud aprillis 2008