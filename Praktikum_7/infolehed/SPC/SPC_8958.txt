RAVIMI OMADUSTE KOKKUVÕTE


1.    RAVIMPREPARAADI NIMETUS

Isoptin retard 120 mg, toimeainet prolongeeritult vabastavad tabletid
Isoptin retard, 240 mg toimeainet prolongeeritult vabastavad tabletid


2.    KVALITATIIVNE JA KVANTITATIIVNE KOOSTIS

Isoptin retard 120 mg
Toimeainet prolongeeritult vabastav tablett sisaldab 120 mg verapamiilvesinikkloriidi.

Isoptin retard, 240 mg
Toimeainet prolongeeritult vabastav tablett sisaldab 240 mg verapamiilvesinikkloriidi.

INN. Verapamilum

Abiained vt lõik 6.1.


3.    RAVIMVORM

Toimeainet prolongeeritult vabastav tablett.

Isoptin retard 120 mg, toimeainet prolongeeritult vabastavad tabletid on ümmargused valged
kaksikkumerad tabletid, mille ühele küljele on reljeefselt kirjutatud „KNOLL” ning teisele küljele
„120 SR”.

Isoptin retard, 240 mg toimeainet prolongeeritult vabastavad tabletid on piklikud, kahvaturohelised
poolitusjoonega tabletid, mille ühel küljel on reljeefselt kujutatud kaks Knoll’i logo (kolmnurka).


4.    KLIINILISED ANDMED

4.1   Näidustused

Arteriaalne hüpertensioon. Stenokardia. Supraventrikulaarsed tahhüarütmiad.

4.2   Annustamine ja manustamisviis

Verapamiilvesinikkloriidi annustamine sõltub patsiendi individuaalsest vajadusest ja haiguse
raskusastmest. Kõigi näidustuste korral jääb keskmine annus vahemikku 240…360 mg.
Pikaajalise ravi korral ei tohiks ööpäevane annus ületada 480 mg. Lühemate perioodide vältel võib
kasutada suuremaid annuseid.
Maksapuudulikkusega patsientidel metaboliseerub verapamiilvesinikkloriid aeglasemalt ning tema
toime on seega tugevam ja kestab kauem. Metaboliseerumise kiirus sõltub maksapuudulikkuse
raskusastmest. Seetõttu peab maksapuudulikkusega patsientide annuste muutmisel olema eriti
ettevaatlik ning manustamist tuleb alustada väiksematest annustest (nt 40 mg verapamiilvesinikkloriidi
2 kuni 3 korda ööpäevas).

Täiskasvanud ja üle 50 kg kehakaaluga noorukid

Stenokardia:
Ööpäevased annused: Soovitatavaks annuseks on 240 kuni 480 mg verapamiilvesinikkloriidi
manustatuna kahe eraldi annusena.
Hüpertensioon:
Ööpäevased annused: Soovitatavaks annuseks on 240 kuni 480 mg verapamiilvesinikkloriidi
manustatuna kahe eraldi annusena.

Paroksüsmaalne supraventrikulaarne tahhükardia, kodade laperdus ja/või virvendus:
Ööpäevased annused: Soovitatavaks annuseks on 240 kuni 480 mg verapamiilvesinikkloriidi
manustatuna kahe eraldi annusena.

Tabletid tuleb alla neelata tervelt (ilma närimata ega imemata) koos piisava koguse vedelikuga ja
soovitavalt söögi ajal või kohe pärast seda.
Seda ravimit võib kasutada määramata aja jooksul.
Pikaajalist ravi verapamiilvesinikkloriidiga ei tohi lõpetada järsult. Annust soovitatakse järk-järgult
vähendada.

4.3   Vastunäidustused

Verapamiilvesinikkloriidi ei tohi kasutada patsientidel, kellel esinevad:
-     Ülitundlikkus verapamiili või ravimi ükskõik millise abiaine suhtes.
-     Kardiovaskulaarne šokk.
-     Äge müokardiinfarkt koos tüsistustega (bradükardia, hüpotensioon, vasaku vatsakese
      puudulikkus).
-     Rasked erutusjuhtehäired (nt II või III astme atrioventrikulaarne blokaad, sinuatriaalne
      blokaad).
-     Siinussõlme nõrkuse sündroom.
-     Väljendunud südamepuudulikkus.
-     Kodade laperdus ja/või virvendus koos WPW sündroomiga (suurenenud oht ventrikulaarse
tahhükardia tekkeks).

Patsienti tuleb eriti hoolikalt jälgida järgmiste seisundite korral:
      -       I astme atrioventrikulaarne blokaad.
      -       Hüpotensioon (süstoolne vererõhk alla 90 mmHg).
      -       Bradükardia (vähem kui 50 lööki minutis).
      -       Raske maksafunktsiooni häire (vt lõik 4.2).
      -       Neuromuskulaarset ülekannet mõjutavad haigused (myasthenia gravis, Eaton-Lambert’i
              sündroom, progresseeruv Duchenne’i lihasdüstroofia).

4.4   Hoiatused ja ettevaatusabinõud kasutamisel

Kuigi võrdlevad uuringud on üldiselt näidanud, et neerufunktsiooni kahjustus ei mõjuta verapamiili
farmakokineetikat lõppstaadiumis neerupuudulikkusega patsientidel, on siiski soovitatav neil
patsientidel verapamiili kasutada ettevaatusega ning neid tuleb hoolikalt jälgida. Verapamiili ei saa
eemaldada hemodialüüsi teel.

Stenokardiaga patsientidele, kes on üle elanud müokardiinfarkti, ei tohi verapamiilvesinikkloriidi
manustada varem kui 7 päeva pärast ägedat infarkti.

4.5   Koostoimed teiste ravimitega ja muud koostoimed

Selle ravimi puhul tuleb meeles pidada järgnevaid koostoimeid:
In vitro metabolismi uuringud viitavad, et verapamiilvesinikkloriid metaboliseerub järgmiste
tsütokroom P450 isoensüümide vahendusel: CYP3A4, CYP1A2, CYP2C8, CYP2C9 ja CYP2C18. On
näidatud, et verapamiil inhibeerib ensüümi CYP3A4 ja P-glükoproteiini (P-gp). Teatatud on kliiniliselt
olulistest koostoimetest, kus ensüümi CYP3A4 inhibiitorid suurendasid verapamiilvesinikkloriidi
plasmakontsentratsiooni ning CYP3A4 indutseerijad langetasid seda – seetõttu tuleb patsiente jälgida
ravimite koostoimete suhtes.
                                  Võimalik toime verapamiili või
 Samaaegselt manustatav ravim                                                 Kommentaar
                                  kaasuva ravimi suhtes
Alfa-blokaatorid
                                 ↑ prasosiini Cmax (~40%), Täiendav informatsioon
Prasosiin                                                                                          on
                                 poolväärtusaeg ei muutu       toodud allpool.
                                 ↑ terasosiini AUC (~24%) ning
Terasosiin
                                 Cmax (~25%)
Antiarütmikumid
Flekainiid                       minimaalne toime flekainiidi Täiendav informatsioon               on
                                 plasmakliirensile   (<~10%); toodud allpool.
                                 verapamiili plasmakliirens ei
                                 muutu
                                 ↓ kinidiini oraalne kliirens
Kinidiin
                                 (~35%)
Astmavastased ravimid
                                 ↓ nii oraalne kui süsteemne Suitsetajatel oli kliirensi langus
Teofülliin
                                 kliirens (~20%)             väiksem (~11%).
Antikonvulsandid
Karbamasepiin                    ravile raskesti alluva osalise Täiendav informatsioon             on
                                                              ↑ toodud allpool.
                                 epilepsiaga    patsientidel
                                 karbamasepiini AUC (~46%)
Antidepressandid
                                 ↑ imipramiini AUC (~15%)
Imipramiin                                                          Puudub        toime       aktiivse
                                                                    metaboliidi          desipramiini
                                                                    kontsentratsioonile.
Diabeedivastased ravimid
                                 ↑ glüburiidi Cmax (~28%) ning
Glüburiid
                                 AUC (~26%)
Infektsioonivastased ained
                                 verapamiili sisalduse võimalik ↑
Klaritromütsiin
                                 verapamiili sisalduse võimalik ↑
Erütromütsiin
                                 ↓ verapamiili AUC (~97%), Täiendav informatsioon
Rifampitsiin                                                                                       on
                                 Cmax (~94%) ning suukaudne toodud allpool.
                                 biosaadavus (~92%)
                                 verapamiili sisalduse võimalik ↑
Telitromütsiin

Kasvajavastased ravimid
                                                                    Väikeserakulise     kopsuvähiga
Doksorubitsiin                   Verapamiili          suukaudsel
                                 manustamisel ↑ doksorubitsiini     patsientidel
                                 AUC (89%) ja Cmax (61%)
                                                                    Progresseeruva         kasvajaga
                                 Verapamiili      intravenoossel
                                                                    patsientidel
                                 manustamisel    doksorubitsiini
                                 farmakokineetikas
                                 märkimisväärset muutust ei ole
Barbituraadid
                                   ↑ verapamiili oraalne kliirens
Fenobarbitaal
                                   (~5 korda)
Bensodiasepiinid ja teised anksiolüütikumid
                                   ↑ buspirooni AUC ja Cmax
Buspiroon
                                   (~3,4 korda)
                                   ↑ midasolaami AUC (~3 korda)
Midasolaam
                                   ja Cmax (~2 korda)
Beeta-blokaatorid
                                                                  ↑ Täiendav informatsioon
Metoprolool                        stenokardiaga patsientidel                                     on
                                   metoprolooli AUC (~32,5%)      ja toodud allpool.
                                   Cmax (~41%)
                                                                  ↑
Propranolool                       stenokardiaga patsientidel
                                   propranolooli AUC (~65%)       ja
                                   Cmax (~94%)
Südameglükosiidid
                                   ↓ digitoksiini totaalne kliirens
Digitoksiin
                                   organismis      (~27%)      ning
                                   ekstrarenaalne kliirens (~29%)
                                                                  ↑ Täiendav informatsioon
Digoksiin                          Tervetel     vabatahtlikel                                     on
                                   digoksiini Cmax (~45…53%);       toodud allpool.
                                   ↑ digoksiini Css (~42%) ja
                                   AUC (~52%)
H2-retseptori antagonistid
                                   ↑ nii R- (~25%) kui S- (~40%)
Tsimetidiin
                                   verapamiili AUC ning vastavalt
                                   ↓ R- ja S-verapamiili kliirens
Immunoloogilised preparaadid
                                  ↑ tsüklosporiini AUC, Css ja
Tsüklosporiin
                                  Cmax (~45%)
Everoliimus                       everoliimuse sisalduse võimalik
                                  ↑
                                  siroliimuse sisalduse võimalik ↑
Siroliimus
Takroliimus                       takroliimuse sisalduse võimalik
                                  ↑
Lipiidide sisaldust vähendavad ravimid
Atorvastatiin                     atorvastatiini           sisalduse   Täiendav informatsioon     on
                                  võimalik ↑                           toodud allpool.
                                  verapamiili AUC ↑ 42,8% võrra
                                  lovastatiini sisalduse võimalik ↑
Lovastatiin
                                  ↑ simvastatiini AUC (~2,6
Simvastatiin
                                  korda) ja Cmax (~4,6 korda)
Serotoniiniretseptorite agonistid
                                  ↑ almotriptaani AUC (~20%) ja
Almotriptaan
                                  ↑ Cmax (~24%)
Urikosuurilised preparaadid
                                  ↑ verapamiili oraalne kliirens
Sulfiinpürasoon                                                        Täiendav informatsioon     on
                                  (~3 korda)                           toodud allpool.
                                  ↓ biosaadavus (~60%)
Teised
                                  ↑ R- (~49%) ja S- (~37%)
Greibimahl                                                             Eliminatsiooni poolväärtusaeg
                                  verapamiili AUC                      ja renaalne kliirens ei muutu.
                                  ↑ R- (~75%) ja S- (~51%)
                                  verapamiili Cmax
                                  ↓ R- (~78%) ja S- (~80%)
Liht-naistepuna
                                  verapamiili        AUC        ning
                                  samasugune         langus       on
                                  täheldatav ka Cmax puhul
Cmax1 maksimaalne kontsentratsioon vereseerumis.
AUC2 kontsentratsiooni/aja kõvera alune pindala.
CL3 kliirens.
Css4 plasmakontsentratsioon tasakaaluolekus.
R-5 R-isomeer.
S-6 S-isomeer.

Prasosiin ja terasosiin
Aditiivne hüpotensiivne toime.

HIV ravis kasutatavad viirusevastased ained
Kuna mõned HIV ravis kasutatavad viirusevastased ained (nt ritonaviir) inhibeerivad verapamiili
metabolismi, võib viimase plasmakontsentratsioon suureneda. Sellisel juhul tuleb olla ettevaatlik või
vähendada verapamiili annuseid.

Karbamasepiin
Suureneb karbamasepiini plasmakontsentratsioon. See võib viia karbamasepiini kõrvaltoimete (nt
diploopia, peavalu, ataksia või pearinguse) tekkeni.

Rifampitsiin
Vererõhku langetav toime võib nõrgeneda.

Kolhitsiin
Kolhitsiin on nii CYP3A4, kui ka P-glükoproteiini (P-gp) substraat. On teada, et verapamiil inhibeerib
CYP3A ja P-gp. Kui verapamiili ja kolhitsiini manustatakse samaaegselt, võib P-gp ja CYP3A
inhibitsioon viia suurenenud kolhitsiini ekspositsioonini.
Nende ainete kooskasutamine ei ole soovitatav (vt lõik 4.8).

Sulfiinpürasoon
Vererõhku langetav toime võib nõrgeneda.

HMG-CoA reduktaasi inhibiitorid (statiinid)
Patsientidel, kes kasutavad verapamiili, tuleks HMG-CoA reduktaasi inhibiitoritega (nt simvastatiin,
atorvastatiin või lovastatiin) teostatavat ravi alustada madalaima võimaliku annusega ning annust
suurendada tiitrimise teel. Kui verapamiilravi alustatakse patsientidel, kes juba kasutavad HMG-CoA
reduktaasi inhibiitoreid (nt simvastatiini, atorvastatiini või lovastatiini), tuleks kaaluda statiini annuse
vähendamist ja selle uut tiitrimist vastavalt plasma kolesteroolisisaldusele.
Fluvastatiin, pravastatiin ja rosuvastatiin ei metaboliseeru CYP3A4 kaudu ja seetõttu on nende
koostoimed verapamiiliga vähem tõenäolised.

Antiarütmikumid, beeta-blokaatorid,                    Vastastikune kardiovaskulaarsete toimete
inhalatsioonianesteetikumid                            tugevdamine (atrioventrikulaarse blokaadi
                                                       ägenemine, südame löögisagedust vähendava
                                                       toime süvenemine, südamepuudulikkuse teke,
                                                       antihüpertensiivse toime süvenemine).
Antihüpertensiivsed ravimid, diureetikumid ja          Antihüpertensiivse toime tugevnemine.
vasodilataatorid
Digoksiin                                              Vähenenud renaalse eliminatsiooni tõttu
                                                       suureneb digoksiini plasmakontsentratsioon
                                                       (arstid peavad pöörama tähelepanu digoksiini
                                                       üleannustamise sümptomitele). Võimalusel tuleks
                                                       mõõta digoksiini plasmakontsentratsiooni ning
                                                       vähendada südameglükosiidi annust vastavalt
                                                       sellele.
Kinidiin                                               Vererõhk võib liigselt langeda. Hüpertroofilise
                                                       obstruktiivse kardiomüopaatiaga patsientidel
                                                       võib tekkida kopsuturse. Kinidiini
                                                    plasmakontsentratsioon võib suureneda.
Karbamasepiin                                       Karbamasepiini toime tugevneb; tugevnevad ka
                                                    tema neurotoksilised toimed.
Liitium                                             Liitiumi toime võib nõrgeneda ning
                                                    neurotoksilised toimed tugevneda.
Fenütoiin                                           Verapamiilvesinikkloriidi
                                                    plasmakontsentratsioon väheneb ning tema toime
                                                    nõrgeneb.
Atsetüülsalitsüülhape                               Suureneb veritsusoht.
Etanool (alkohol)                                   Verapamiilvesinikkloriid pidurdab etanooli
                                                    metabolismi, mis viib omakorda etanooli
                                                    plasmakontsentratsiooni suurenemisele ning
                                                    alkoholi toime tugevnemisele.

Intravenoosselt manustatavate beeta-blokaatorite kasutamisest tuleks verapamiilvesinikkloriidiga
teostatava ravi ajal hoiduda (v.a intensiivravi korral).
Hoiduda tuleks ka greipfruuti sisaldavate toitude ning jookide tarvitamisest.

4.6       Rasedus ja imetamine

Verapamiilvesinikkloriidi ei tohi manustada esimese kuue raseduskuu jooksul, kuna puuduvad
kogemused ravimi kasutamise kohta rasedatel naistel. Enne ravimi määramist raseduse viimasel
trimestril tuleks hoolikalt kaaluda võimalike ohtude ja kasulike toimete suhet. Puuduvad adekvaatsed
andmed verapamiilvesinikkloriidi kasutamise kohta rasedatel. Raseduse ajal tohib
verapamiilvesinikkloriidi kasutada ainult selge näidustuse korral.


Verapamiilvesinikkloriid läbib platsentaarbarjääri. Ravimi kontsentratsioon nabaväädi veenidest
võetud vereplasmas on 20…92% ravimi kontsentratsioonist ema vereplasmas.

Kahjulikke toimeid vastsündinutele ei täheldatud, kui ravimit kasutati lühikese aja jooksul enne
sünnitust. Samas on selliste juhtumite arv liiga väike, et tõestada ravimi kasutamise ohutust. Puuduvad
kogemused ravimi kasutamise kohta raseduse esimesel ja teisel trimestril.

Verapamiilvesinikkloriid eritub rinnapiima. Piiratud hulk andmeid inimeste kohta näitab, et
suukaudsel manustamisel imikuni jõudev annus on madal (0,1-1% ema peroraalsest annusest), ning
verapamiili kasutamine võib olla sobiv ka imetamise ajal. Tulenevalt tõsiste kõrvaltoimete tekkeriskist
rinnaga toidetavatel imikutel, tohib verapamiili raseduse ajal kasutada ainult juhul, kui see on emale
tingimata vajalik.

4.7       Toime reaktsioonikiirusele

Sõltuvalt individuaalsest reaktsioonist ravimile võib verapamiilvesinikkloriid mõjutada patsiendi
reaktsioonivõimet ning vähendada seega võimet juhtida autot, käsitseda masinaid või töötada ohtlikes
olukordades. See kehtib eelkõige ravi alguses, annuse suurendamisel, üleminekul ühelt ravimilt teisele
ja alkoholi samaaegsel tarvitamisel.

4.8       Kõrvaltoimed

Märkus
Südamestimulaatoriga patsientidel võib ravikuur verapamiilvesinikkloriidiga suurendada
tundlikkuse ja kiiruse läve.

Aeg-ajalt võib tekkida närvilisus või unisus, tuimus (neuropaatia), naha punetus soojatundega ning
harva helin kõrvus (tinnitus). Mõnel juhul võivad tekkida ka ekstrapüramidaalsümptomid (Parkinsoni
sündroom, koreoatetoos ja düstoonia). Senine kogemus on näidanud, et need sümptomid kaovad ravi
lõpetamisel. Arterioolide lokaalse laienemise tõttu võib tekkida perifeerne turse.
Üksikjuhtudel on täheldatud myasthenia gravis’e ägenemist, Eaton Lambert'i sündroomi ja Duchenne
lihasdüstroofia progresseerumist.

Aeglustunud soolepassaaži tõttu on sageli täheldatud puhitust. Märkimisväärset glükoositolerantsuse
vähenemist esineb harva.

Aeg-ajalt on täheldatud allergilisi reaktsioone, nagu erüteem ja erütromelalgia.
Bronhospasmi tekib harva.

Väga harva on esinenud naha- ja/või limaskestaveritsused, mis ilmnevad petehhiana. Üksikjuhtudel on
teatatud päikesepõletusele sarnanevatest nahareaktsioonidest (fotodermatiidist).

Märkus patsientidele, kes juhivad mootorsõidukeid või käsitsevad masinaid
Verapamiilvesinikkloriidiga teostatava ravi ajal peaks arst patsienti regulaarsete intervallidega jälgima.
Sõltuvalt individuaalsest reaktsioonist võib ravim mõjutada võimet juhtida autot, käsitseda masinaid
ning töötada ohtlikes olukordades. See kehtib eelkõige ravi alguses, annuse suurendamisel, üleminekul
ühelt ravimilt teisele ja alkoholi samaaegsel tarvitamisel.

Järgnevatest kõrvaltoimetest on teatatud turustamisjärgselt või IV faasi kliinilistes uuringutes ning need on
loetletud all tabelis organsüsteemi klasside kaupa:

Organsüsteem                                          Kõrvaltoime
Immuunsüsteemi häired                                 Ülitundlikkus
                                                      Peavalu,
Närvisüsteemi häired
                                                      pearinglus,
                                                      paresteesiad,
                                                      värinad (treemor),
                                                      ekstrapüramidaalsündroom
                                                      Vertiigo,
Kõrva ja labürindi kahjustused
                                                      tinnitus
Südame häired                                         I, II või III astme atrioventrikulaarne blokaad,
                                                      siinusbradükardia,
                                                      siinussõlme seiskus,
                                                      perifeersed tursed,
                                                      palpitatsioonid,
                                                      tahhükardia,
                                                      südamepuudulikkus.

Vaskulaarsed häired                                   Hüpotensioon,
                                                      punastamine
Seedetrakti häired                                    Iiveldus,
                                                      oksendamine,
                                                      kõhukinnisus,
                                                      iileus,
                                                      igemete hüperplaasia,
                                                      kõhuvalu,
                                                      ebamugavustunne kõhus
Naha ja nahaaluskoe kahjustused                       Angioödeem,
                                                      Stevens-Johnson’i sündroom,
                                                      Erythema multiforme,
                                                      makulopapulaarne lööve,
                                                      alopeetsia,
                                                      urtikaaria,
                                                      purpur,
                                                      kihelus
                                                     Lihasnõrkus,
Lihas-skeleti ja sidekoe kahjustused
                                                     müalgia,
                                                     artralgia
Reproduktiivse süsteemi ja rinnanäärme häired        Erektiilne düsfunktsioon,
                                                     günekomastia,
                                                     galaktorröa
                                                     Väsimus
Üldised häired ja manustamiskoha reaktsioonid

Uuringud                                             Tõusnud maksaensüümide tase,
                                                     tõusnud vere prolaktiini tase.

Esines üks turustamisjärgne teavitus paralüüsist (tetraparees), mida seostatakse verapamiili ja
kolhitsiini kooskasutamisega. Verapamiili ja kolhitsiini kooskasutamine ei ole soovitatav (vt lõik 4.5).

4.9   Üleannustamine

Üleannustamise sümptomid
Verapamiilvesinikkloriidi üleannustamise sümptomid sõltuvad manustatud kogusest, ajast, mille
möödudes alustati esmaabivõtete kasutamist ja müokardi kontraktsioonivõimest (sõltub vanusest).

Järgnevaid sümptomeid on täheldatud verapamiilvesinikkloriidi raske üleannustamise puhul:
Teadvusehäired kuni koomani, vererõhu langus, bradükardia (kuni raskekujulise AV-blokaadi ja
siinussõlme seiskuseni), stuupor, tahhükardia, hüperglükeemia, hüpokaleemia, metaboolne atsidoos,
hüpoksia, kardiogeenne šokk kopsutursega.

Üleannustamise tõttu on esinenud ka surmajuhtumeid.

Üleannustamise ravi
Peamised terapeutilised eesmärgid on raviaine eemaldamine organismist ja stabiilse kardiovaskulaarse
funktsiooni taastamine.

Rakendatavad terapeutilised meetmed sõltuvad manustamisest möödunud ajast ja manustamisviisist
ning samuti tekkinud sümptomitest ning nende raskusastmest. Arst peaks meeles pidama, et
üleannustamise korral suure koguse toimeainet prolongeeritult vabastavate tablettidega, võib
toimeaine vabanemine ja imendumine seedetraktist võtta rohkem kui 48 tundi.

Seetõttu soovitatakse maoloputust ka 12 tundi pärast ravimi manustamist või veelgi hiljem, kui ei ole
täheldatud soolemotoorikat (soolehääled). Kui kahtlustatakse üleannustamist toimeainet
prolongeeritult vabastavate tablettidega, võib rakendada mitmeid ravimeetmeid, nt oksendamise esile
kutsumine, mao- ja peensoole loputus, mida jälgitakse endoskoobiga, soolte tühjendamine, lahtistite
manustamine ja klistiir ülenevas käärsooles.

Hemodialüüs ei ole soovitatav, sest verapamiilvesinikkloriidi ei ole dialüüsitav. Hemofiltratsiooni ning
(võimalusel) plasmafereesi (kaltsiumikanali blokaatorid seonduvad tugevalt plasmavalkudega) siiski
soovitatakse.

Soovitatavad on üldised intensiivravi elustamisvõtted, nagu ekstratorakaalne südamemassaaž, kunstlik
hingamine, defibrillatsioon ja/või kardiostimulaator.

Spetsiifilised abinõud
Kardiodepresiivsete toimete, nagu hüpotensiooni ja bradükardia, kõrvaldamine.
Bradükardiat ravitakse sümptomaatiliselt atropiini ja/või beeta-sümpatomimeetikumidega
(isoprenaliin, ortsiprenaliin). Eluohtliku bradükardia puhul on nõutav ajutine kardiostimulaator.

Spetsiifiline antidoot on kaltsium, nt 10...20 ml 10% kaltsiumglükonaadi lahust intravenoosselt
(2,25...4,5 mmol); vajadusel korrata või manustada tilkinfusioonina (nt 5 mmol/tunnis).
Hüpotensiooni kui kardiogeense šoki ja arteriaalse vasodilatatsiooni tagajärge ravitakse dopamiini
(kuni 25 μg/kg kehakaalu kohta/min), dobutamiini (kuni 15 μg/kg kehakaalu kohta/min),
adrenaliini või noradrenaliiniga. Nende ravimite annustamine sõltub vaid toimest, mida soovitakse
saavutada. Seerumi kaltsiumi taseme peab hoidma normi ülemisel piiril või kergelt üle normi.
Üleannustamise ravi algfaasis asendatakse arteriaalse vasodilatatsiooni tõttu lisaks vedelikku (Ringeri
või naatriumkloriidi lahusega).


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: selektiivsed kaltsiumikanali blokaatorid otsese toimega südamesse,
fenüülalküülamiini derivaadid, ATC-kood: C08DA01.

Verapamiilvesinikkloriid pärsib kaltsiumiioonide sissevoolu läbi rakumembraanide nii südamelihase
kui veresoonte silelihasrakkudes. Verapamiil vähendab südamelihase hapnikuvajadust nii otseselt
(sekkudes energiat nõudvasse metaboolsesse protsessi müokardi rakkudes) kui kaudselt (vähendades
südame järelkoormust).

Kaltsiumikanaleid blokeeriv toime südame pärgarterite silelihasele suurendab müokardi verevarustust
(ka post-stenootilistes piirkondades) ning leevendab koronaarspasmi.

Verapamiilvesinikkloriidi antihüpertensiivse toime aluseks on tema võime vähendada perifeerset
vaskulaarset resistentsust, indutseerimata seejuures reflektoorset tahhükardiat. Kui vererõhu väärtus on
normaalne, ei mõjuta ravim seda peaaegu üldse.

Verapamiilvesinikkloriidil on ka märkimisväärne antiarütmiline toime – eelkõige supraventrikulaarse
arütmia korral. Ta pikendab juhtivusaega AV-sõlmes. Sõltuvalt arütmia iseloomust taastab verapamiil
siinusrütmi ja/või normaliseerib ventrikulaarset rütmi. Normaalne südametegevus pidurdub kergelt või
ei muutu üldse.

5.2   Farmakokineetilised omadused

Verapamiilvesinikkloriid imendub peensoolest kiirelt ning 90 kuni 92% ulatuses.
Verapamiilvesinikkloriidi maksimaalne plasmakontsentratsioon saabub 1…2 tundi pärast toimeainet
kiiresti vabastava ravimvormi manustamist. Eliminatsiooni poolväärtusaeg on 3...7 tundi.
Verapamiilvesinikkloriid seondub plasmavalkudega ligikaudu 90% ulatuses. Toimeaine
metaboliseerub ulatuslikult ja selle tulemusel tekib arvukalt metaboliite (inimesel on registreeritud 12
erinevat metaboliiti). Tekkinud metaboliitidest on vaid norverapamiilil vähene farmakoloogiline toime
(võrreldes põhiainega umbes 20%), mida täheldati koertel läbi viidud uuringus.

Verapamiilvesinikkloriid ja tema metaboliidid erituvad peamiselt neerude kaudu ning muutumatul
kujul eritub vaid 3...4% manustatud toimeainest. 50% manustatud annusest eritub neerude kaudu 24
tunni jooksul ning 70% viie ööpäeva jooksul. Kuni 16% manustatud annusest eritub roojaga.
Võrdlevad uuringud terminaalse neerupuudulikkusega patsientidel ning normaalse neerufunktsiooniga
patsientidel on näidanud, et neerupuudulikkus ei mõjuta verapamiilvesinikkloriidi farmakokineetikat.
Maksatsirroosiga patsientidel pikenes eliminatsiooni poolväärtusaeg vähenenud oraalse kliirensi ja
suurema jaotusruumala tõttu.
Märkimisväärse esmase maksapassaaži tõttu on muutumatu toimeaine süsteemne biosaadavus pärast
ühekordse annuse suukaudset manustamist keskmiselt 22%. Korduval manustamisel suureneb
biosaadavus 1,5…2 korda. Maksatsirroosiga patsientidel on ravimi süsteemne biosaadavus tõenäoliselt
oluliselt suurem.

5.3   Prekliinilised ohutusandmed

Äge toksilisus
Verapamiilvesinikkloriidi ägeda toksilisuse katseid on läbi viidud erinevatel loomaliikidel.
Keskmine äge toksilisus (LD50 mg/kg kehakaalu kohta) oli:

                              i.v.                 i.p.                 s.c.                   p.o.
       Rotid                   16                   67                  107                    114
       Hiired                   8                   68                   68                    163
      Merisead                  –                    –                    –                    140

LD50 (letaalne annus 50) on rangelt võttes väljaarvutatud annuse suurus, mille puhul eeldatakse, et
50% katsealustest loomadest sureb.

Krooniline toksilisus
Subkroonilise ja kroonilise toksilisuse uuringud viidi läbi rottidel ja koertel. Katsetes osalenud
urukoerte hulgas põhjustas verapamiilvesinikkloriid kõrgetes annustes (30 mg/kg kehakaalu kohta ja
rohkem) lentikulaarseid ja/või koljuõmbluse joonekujulisi muutusi ning samuti silmade katarakti.
Selliseid muutusi ei tekkinud ühelgi teisel loomaliigil. Ei ole täheldatud, et verapamiilvesinikkloriidi
toimel tekiks katarakti inimestel.

Mutageensus ja kartsinogeensus
In vitro ja in vivo katsetes ei ole leitud viiteid verapamiilvesinikkloriidi mutageensete toimete kohta.
Pikaajaline uuring rottidel ei andnud ühtki viidet verapamiilvesinikkloriidi kasvajaid tekitava
potentsiaali kohta.

Reproduktsioonitoksilisus
Embrüotoksilisuse uuringud kahel loomaliigil, kus kasutati ööpäevaseid annuseid kuni 15 mg/kg
kehakaalu kohta (küülikud) ja 60 mg/kg kehakaalu kohta (rotid), ei andnud tõendeid teratogeensest
toimest. Annuste puhul, mis olid emasloomadele peaaegu toksilised, esinesid rottidel siiski
embrüotoksilised toimed (embrüote letaalsus ja kasvu pidurdus).


6.     FARMATSEUTILISED ANDMED

6.1    Abiainete loetelu

Isoptin retard 120 mg
Puhastatud vesi, hüpromelloos, makrogool 400, makrogool 6000, magneesiumstearaat, mikrokristalne
tselluloos, montaan glükool vaha, naatriumalginaat, povidoon (konstant C = 30), talk, titaandioksiid
(E171).

Isoptin retard, 240 mg
Kinoliinkollase alumiiniumisool (E104) ja indigokarmiini alumiiniumisool (E132), puhastatud vesi,
hüpromelloos, makrogool 400, makrogool 6000, magneesiumstearaat, mikrokristalne tselluloos,
montaan glükool vaha, naatriumalginaat, povidoon (konstant C = 30), talk, titaandioksiid (E171).

6.2    Sobimatus

Ei ole kohaldatav.

6.3    Kõlblikkusaeg

3 aastat.

6.4    Säilitamise eritingimused

Hoida originaalpakendis, valguse eest kaitstult.
Hoida temperatuuril kuni 25°C.
6.5   Pakendi iseloomustus ja sisu

Isoptin retard 120 mg:
Pakend, mis sisaldab 20 toimeainet prolongeeritult vabastavat tabletti (10 tabletti blistris).
Pakend, mis sisaldab 100 toimeainet prolongeeritult vabastavat tabletti (20 tabletti blistris).

Isoptin retard, 240 mg:
Pakend, mis sisaldab 20 toimeainet prolongeeritult vabastavat tabletti (10 tabletti blistris).
Pakend, mis sisaldab 100 toimeainet prolongeeritult vabastavat tabletti (10 tabletti blistris).

Kõik pakendi suurused ei pruugi olla müügil.

6.6   Erinõuded hävitamiseks

Erinõuded puuduvad.


7.    MÜÜGILOA HOIDJA

Abbott GmbH & Co. KG
Vertriebslinie Knoll, Max-Planck-Ring 2, 65205 Wiesbaden
Saksamaa


8.    MÜÜGILOA NUMBRID

Isoptin retard 120 mg, toimeainet prolongeeritult vabastavad tabletid: 127796
Isoptin retard, 240 mg toimeainet prolongeeritult vabastavad tabletid: 135996


9.    ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

Isoptin retard 120 mg, toimeainet prolongeeritult vabastavad tabletid
20.03.1996/13.12.2011

Isoptin retard, 240 mg toimeainet prolongeeritult vabastavad tabletid
04.06.1996/13.12.2011


10.     TEKSTI LÄBIVAATAMISE KUUPÄEV

Ravimiametis kinnitatud jaanuaris 2012