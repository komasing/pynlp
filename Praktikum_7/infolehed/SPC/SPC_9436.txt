RAVIMI OMADUSTE KOKKUVÕTE


1. RAVIMI NIMETUS

ENTEROL, 250 mg suukaudse suspensiooni pulber


2. KVALITATIIVNE JA KVANTITATIIVNE KOOSTIS

1 suukaudse suspensiooni pulber sisaldab toimeainena lüofiliseeritud Saccharomyces boulardii
kultuuri 282,5 mg (vastab 250 mg pärmile ja 32,50 mg laktoosile).

INN. Saccharomyces boulardii

Abiainete täielik loetelu vt lõik 6.1


3. RAVIMVORM

Suukaudse suspensiooni pulber.
Kotikeses asuv puuvilja lõhnaga helepruun pulber.


4. KLIINILISED ANDMED

4.1 Näidustused

Soole mikrofloora muutustest põhjustatud sooletalitlushäired, sealhulgas kõhulahtisus.
Antibiootikumravist tingitud kõhulahtisuse profülaktika ja ravi.
Vankomütsiini või metronidasooli ravi korral täiendavalt Clostridium difficile poolt põhjustatud
kõhulahtisuse retsidiivi vältimiseks.

4.2 Annustamine ja manustamisviis

1 või 2 pakikese sisu vedelikuga segatult 1...2 korda ööpäevas. Pakikese sisu tuleb segada vähese vee
või magusaks tehtud joogiga. Pulbri võib segada toiduga või valada imiku lutipudelisse.
Valmissuspensioon on helepruuni värvusega puuvilja lõhnaga hägune vedelik.

4.3 Vastunäidustused

Teadaolev ülitundlikkus Saccharomyces boulardii või pärmi suhtes.
Tsentraalveeni kateeter.

4.4 Hoiatused ja ettevaatusabinõud kasutamisel

ENTEROL sisaldab elusrakke. Seega ei tohiks ravimit segada väga kuuma veega (üle 50°C), jäätunud
vee, alkohoolsete jookide või külmunud toiduga.

Ravi ei asenda kõhulahtisusega kaotatud vedelikukoguse asendamist ehk rehüdratsiooni, kui see peaks
vajalikuks osutuma. Asendatav vedelikukogus ja manustamisviis (suukaudne) määratakse vastavalt
kõhulahtisuse ägedusele, vanusele ja patsiendi tervislikule seisundile.
Saccharomyces boulardii on elusrakk, mis võib soodustada süsteemseid seeninfektsioone seedetrakti
kaudu või kontaktnakkuse teel. Üksikjuhtudel on haiglarežiimil olnud patsiendid sattunud raskesse
seisundisse, kellel esinevad seedetraktihäired või on seennakkuse saanud tsentraalveeni kateetri kaudu.

Enterol’i pulber sisaldab laktoosi ja ei ole seetõttu soovitatav harvaesineva päriliku galaktoosi
talumatuse, laktaasi puuduse või glükoos-galaktoos imendumishäirete korral.
Enterol’i pulber sisaldab fruktoosi ja ei ole seetõttu soovitatav harvaesineva päriliku
fruktoositalumatuse korral.


4.5 Koostoimed teiste ravimitega ja muud koostoimed

Kuna ENTEROL sisaldab pärmseeni, ei tohi seda manustada koos süsteemsete või suukaudsete
antifungaalsete ravimitega.

4.6 Rasedus ja imetamine

Rasedus: Saccharomyces boulardii ei imendu seedetraktist.
Imetamine: Saccharomyces boulardii ei eritu rinnapiima.

4.7 Toime reaktsioonikiirusele

Andmed puuduvad

4.8 Kõrvaltoimed

Harva võivad tekkida seedetraktihäired, mille tõttu ei ole vaja ravi katkestada.

4.9 Üleannustamine

Andmed üleannustamise kohta puuduvad.

5. FARMAKOLOOGILISED OMADUSED

5.1 Farmakodünaamilised omadused

Farmakoterapeutiline grupp: Kõhulahtisusevastased mikroorganismid; ATC-kood A07FA02

Saccharomyces boulardii on pärmseen, mis muutub seedetraktis elujõuliseks vormiks ning mille
bioloogilised omadused sarnanevad normaalse soolefloora kaitsvatele omadustele.
Saccharomyces boulardii põhitoimed kõhulahtisuse ennetamises ja ravis:
- teatud mikroorganismide ja/või nende toksiinide tõvestavate toimete pärssimine, eriti Clostridium
difficile (antibiootikumide poolt tekitatud kõhulahtisuse üks põhilisi tekitajaid) ja Vibrio cholerae -
tüüpilised toksiini tootvad bakterid, mis põhjustavad sekretoorset kõhulahtisust;
- troofiline ja immuunstimuleeriv toime seedetraktile, mis suurendab märkimisväärselt soole
     disahhariidide (sukraas, maltaas ja laktaas) kogu- ja eritoimet; loomkatsetes suurendab sekretoorse
     IgA kontsentratsiooni soolelimaskestas.

5.2 Farmakokineetilised omadused

Korduval peroraalsel manustamisel levib Saccharomyces boulardii seedetraktis, saavutades kiiresti
vajaliku kontsentratsiooni, mis püsib muutumatuna raviperioodi vältel.
Saccharomyces boulardii kaob väljaheitest 2…5 päeva jooksul pärast ravi lõpetamist
5.3 Prekliinilised ohutusandmed

Andmed puuduvad.


6. FARMATSEUTILISED ANDMED

6.1 Abiainete loetelu

Fruktoos (levuloos), kolloidne veevaba ränidioksiid, kunstlik lõhnaaine.

6.2 Sobimatus

Puudub.

6.3 Kõlblikkusaeg

3 aastat.

6.4 Säilitamistingimused

Hoida temperatuuril kuni 25°C, originaalpakendis niiskuse eest kaitstult.

6.5 Pakendi iseloomustus ja sisu

Kotikesed on tehtud paber-alumiinium-poletüleenlaminaadist.
Karbis on 10 kotikest.

6.6 Kasutamis-/käsitsemisjuhend

Erinõuded puuduvad.


7. MÜÜGILOA HOIDJA NIMI JA AADRESS

BIOCODEX
7 avenue Gallieni
94250 Gentilly
Prantsusmaa


8. MÜÜGILOA NUMBER

180897


9. ESMASE REGISTREERIMISE / MÜÜGILOA UUENDAMISE KUUPÄEV

7. veebruar 2003/8. veebruar 2008


10. TEKSTI (OSALISE) KAASAJASTAMISE KUUPÄEV

Ravimiametis kinnitatud veebruaris 2008