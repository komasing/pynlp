RAVIMI OMADUSTE KOKKUVÕTE

1.      RAVIMPREPARAADI NIMETUS

Lipanor, 100 mg kõvakapslid


2.      KVALITATIIVNE JA KVANTITATIIVNE KOOSTIS

Üks kõvakapsel sisaldab 100 mg tsiprofibraati.
INN. Ciprofibratum.

Abiainete täielik loetelu vt lõik 6.1.


3.      RAVIMVORM

Kõvakapsel.
Kapsel suurusega 1, millel on elevandiluukollane kapslikeha ja oliiviroheline kapslikaas.


4.      KLIINILISED ANDMED

4.1     Näidustused

Lipanor on näidustatud järgmiste seisundite raviks lisaks dieedile ja teistele mittefarmakoloogilistele
ravimeetoditele (nt füüsiline koormus, kehakaalu vähendamine):
-      Raske hüpertriglütserideemia ilma või koos madala HDL kolesterooliga.
-      Segatüüpi hüperlipideemia, kui statiinid on vastunäidustatud või neid ei taluta.

4.2     Annustamine ja manustamisviis

Ravim on mõeldud pikaajaliseks sümptomaatiliseks hüperlipideemia raviks dieedi foonil.
Soovitatav annus täiskasvanutele on üks kõvakapsel (100 mg tsiprofibraati) päevas.

Eakad patsiendid.
Manustatakse täiskasvanute annus (vt lõik 4.4).

Neerufunktsiooni häired.
Neerufunktsiooni mõõduka häire korral soovitatakse päevast annust vähendada, manustada 100 mg
tsiprofibraati ülepäeviti. Patsientide neerufunktsiooni tuleb regulaarselt kontrollida.
Raske neerukahjustuse korral on Lipanor vastunäidustatud.

Lapsed.
Ei ole soovitatav, kuna ravimi ohutus ja efektiivsus pikaajalisel kasutamisel lastel ei ole tõestatud.

Lipanor on mõeldud ainult suukaudseks kasutamiseks.

4.3     Vastunäidustused

•       Raske maksa- või neerukahjustus;
•       Kombinatsioon teiste lipiididesisaldust vähendavate ravimitega fibraatide grupist (vt lõik 4.5);
•       Ülitundlikkus tsiprofibraadi või ravimi ükskõik millise abiaine suhtes;
•       Laktoositalumatus, kuna ravim sisaldab laktoosi (vt lõik 4.4);
•       Rasedus kahtlustatav rasedus ja imetamine.
/5
Üldjuhul tsiprofibraat ei ole soovitatav kombinatsioonis HMG-CoA reduktaasi inhibiitoritega (vt lõik
4.5).

4.4   Hoiatused ja ettevaatusabinõud kasutamisel

Hoiatused
Fibraatide kasutamisel on esinenud lihaskahjustusi, sh rabdomüolüüsi.
Selliste tüsistuste risk on suurem neerupuudulikkuse või hüpoalbumineemia (nt nefrootilise
sündroomiga), hüpotüreoidismiga patsientidel ning alkoholi liigtarvitamise korral, üle 70-aastastel
patsientidel ja patsientidel, kellel isiklikus või perekonnaanamneesis esineb pärilik lihashaigus või
lihaskahjustused varasema muu fibraatravi foonil.
Lihaskahjustust tuleb kahtlustada patsientidel, kellel on tekkinud difuusne lihasvalu, valulik
lihastundlikkus ja esineb kreatiniinfosfokinaasi (KFK) aktiivsuse tõus (enam kui 5 korda normist
kõrgem). Lihaskahjustuse ilmnemisel tuleb ravi tsiprofibraadiga katkestada.
Lihaskahjustuse ja müoglobinuuria risk suureneb tsiprofibraadi samaaegsel kasutamisel koos teiste
fibraatidega või HMG-CoA reduktaasi inhibiitoritega (vt lõik 4.3 ja 4.5).
Kuna lihaskahjustuse teke sõltub ravimi annusest, siis ei tohi maksimaalne annus ületada 100 mg
ööpäevas.

Patsiente tuleb hoiatada, et nad viivitamatult teataksid arstile seletamatust lihasvalust või
lihasnõrkusest.

Kuna ravim on vastunäidustatud maksafunktsiooni häiretega patsientidele, tuleb regulaarselt
kontrollida maksafunktsiooni näitajaid (sh transaminaase) (esimesel raviaastal iga 3 kuu järel) ning
ravi katkestada, kui näitajate muutused on püsivad või kui ASAT ja ALAT aktiivsus tõuseb enam kui
kolmekordseks võrreldes normi ülemise piiriga või kui tekib kolestaatiline maksakahjustus.

Kuna hüpotüreoidism võib põhjustada düslipideemiat, peab see haigus olema diagnoositud ja
korrigeeritud enne tsiprofibraadiga ravi rakendamist. Hüpotüreoidismi korral on müopaatia oht
suurem.

Kuna kõvakapsel sisaldab laktoosi, on ravim vastunäidustatud kaasasündinud galaktoseemia, glükoosi
või galaktoosi malabsorptsiooni või laktaasipuudulikkuse korral.

Ettevaatusabinõud kasutamisel

Lapsed.
Ravimi ohutus pikaajalisel kasutamisel lastel ei ole tõestatud ja ei ole teada ka spetsiifiline toime
kasvavale organismile..

Kui mitu kuud kestnud raviga (3…6 kuud) ei ole saavutatud piisavat plasma lipiididesisalduse
vähenemist, tuleb kaaluda teiste ravimeetodite rakendamist.

Tsiprofibraadi ja suukaudsete antikoagulantide samaaegsel kasutamisel tuleb antikoagulandi annust
vähendada ja korrigeerida vastavalt protrombiini ajale (INR).

4.5   Koostoimed teiste ravimitega ja muud koostoimed

•        Vastunäidustatud kombinatsioonid
Teised fibraadid. Teiste fibraatidega koosmanustamisel võib tõusta rabdomüolüüsi ja müoglobinuuria
oht (vt lõik 4.3 ja 4.4).

•       Mittesoovitatud kombinatsioonid
HMGCoA reduktaasi inhibiitorid. Koosmanustamisel HMG-CoA reduktaasi inhibiitoritega võib
sarnaselt teiste fibraatidega suureneda rabdomüolüüsi ja müoglobinuuria oht (vt lõik 4.4).

•       Ettevaatustnõudvad kombinatsioonid
                                                 2/5
Suukaudsed antikoagulandid. Tsiprofibraat seondub ulatuslikult plasmavalkudega ja võib seega teisi
ravimeid seondumiskohtadelt plasmavalkudel välja tõrjuda. Kuna tsiprofibraat võib potentseerida
varfariini toimet, tuleb antikoagulandi annust vähendada ja korrigeerida vastavalt protrombiiniajale
(INR) (vt lõik 4.4).

•       Muud tähelepanunõudvad kombinatsioonid
Suukaudsed hüpoglükeemilised ravimid. Kuigi tsiprofibraat võib võimendada suukaudsete
hüpoglükeemiliste ravimite toimet, ei viita olemasolevad andmed siiski sellele, et koostoime
põhjustaks kliinilisi probleeme.
Östrogeenid. Hormonaalsed rasestumisvastased ravimid võivad tõsta lipiididesisaldust veres. Need
võivad mõjutada tsiprofibraadi toimet, ehkki praegusel ajal puuduvad selle kohta kliinilised andmed.

4.6   Rasedus ja imetamine

Rasedus
Puuduvad tõendid tsiprofibraadi teratogeensuse kohta, kuid loomadel läbiviidud uuringutes täheldati
tsiprofibraadi suurte annuste kasutamisel teratogeensust. Kuna tsiprofibraadi toime kohta rasedatel
naistel andmed puuduvad, on tsiprofibraat raseduse ajal vastunäidustatud.

Imetamine
Lakteerivatel rottidel eritus tsiprofibraat piima.
Kuna tsiprofibraadi toime kohta imetavatel naistel andmed puuduvad, on tsiprofibraat rinnaga toitmise
ajal vastunäidustatud.

4.7   Toime reaktsioonikiirusele

Harva on täheldatud tsiprofibraadiga seonduvat pearinglust, uimasust ja kurnatust. Patsiente peab
hoiatama, et selliste sümptomite ilmnemisel tuleb autojuhtimisest ja masinatega töötamisest loobuda.

4.8   Kõrvaltoimed

Kõrvaltoimete sagedus on määratletud alljärgnevalt:

Väga sage (≥1/10)
Sage (≥1/100 kuni <1/10)
Aeg-ajalt (≥1/1000 kuni <1/100)
Harv (≥1/10000 kuni <1/1000)
Väga harv (<1/10000)
Teadmata (ei saa hinnata olemasolevate andmete alusel).

Igas esinemissageduse grupis on kõrvaltoimed toodud tõsiduse vähenemise järjekorras.

Naha ja nahaaluskoe kahjustused
Harv: peamiselt allergilist tüüpi nahareaktsioonid: punetus, lööve, sügelus, urtikaaria.
Väga harv: naha valgustundlikkus ja sarnaselt teiste fibraatidega – alopeetsia.

Lihas-skeleti ja sidekoe kahjustused
Harv: sarnaselt teiste fibraatidega on esinenud lihasvalu, kreatiniinfosfokinaasi (KFK) aktiivsuse
tõusu ja müopaatiat (sh müosiit ja rabdomüolüüs). Enamasti on lihaskahjustus ravi katkestamisel
pöörduv (vt lõik 4.4 ).

Närvisüsteemi häired
Aeg-ajalt: peavalu, vertiigo.
Väga harv: pearinglus, uimasus, kurnatus, impotentsus.

Seedetrakti häired/5
Aeg-ajalt: iiveldus, oksendamine, kõhulahtisus ja düspepsia, kõhuvalu. Üldiselt olid nimetatud
kõrvaltoimed kerged kuni keskmise raskusega ja esinesid enamasti ravi algstaadiumis, mis ravi
jätkamisel taandusid.

Maksa ja sapiteede häired
Harv: on tekkinud maksafunktsiooni häired (transaminaaside aktiivsuse tõus).
Väga harv: kolestaas ja tsütolüüs, mis mõningatel juhtudel võib muutuda krooniliseks (vt lõik 4.4).
Teadmata: teatatud on mõnedest sapikivitõve juhtudest.

Respiratoorsed, rindkere ja mediastiinumi häired
Väga harv: pneumoniit või kopsufibroos.

Üldised häired ja manustamiskoha reaktsioonid
Harv: väsimus.

Vere ja lümfisüsteemi häired
Teadmata: trombotsütopeenia

4.9     Üleannustamine

Üleannustamist on harva kirjeldatud. Sümptomid on sarnased kõrvaltoimetele.
Tsiprofibraadil puudub spetsiifiline antidoot; mürgistuse ravi on sümptomaatiline. Vajadusel võib teha
maoloputust. Tsiprofibraat ei ole dialüüsitav.


5.      FARMAKOLOOGILISED OMADUSED

5.1     Farmakodünaamilised omadused

Farmakoterapeutiline grupp: Lipiidide, kolesterooli ja triglütseriidide sisaldust vähendavad ained,
fibraadid
ATC-kood: C10AB08.

Tsiprofibraat on efektiivne lisand dieedile, mis vähendab LDL ja triglütseriidide plasmasisaldust,
pärssides kolesterooli biosünteesi maksas, ja samal ajal suurendab nn kaitsva, HDL-kolesterooli taset.

On andmeid, et ravi fibraatidega võib vähendada südame koronaarhaiguse tüsistusi, kuid ei ole
näidatud üldsuremuse vähenemist kardiovaskulaarhaiguse primaarse ja sekundaarse preventsiooni
korral.

5.2   Farmakokineetilised omadused

Tsiprofibraat imendub seedetraktist kiiresti ja peaaegu täielikult. Tühja kõhuga manustamisel saabub
maksimaalne plasmakontsentratsioon ligikaudu 1 tunni möödudes; täiskõhu korral aeglustub
imendumine 2...4 tunnini. Eliminatsiooni poolväärtusaeg on ligikaudu 17 tundi. Raske
neerupuudulikkusega patsientidel on eliminatsiooni poolväärtusaeg ligikaudu 2 korda pikenenud.
Tsiprofibraat eritub neerude kaudu muutumatuna ja glükuroniidkonjugaatidena.
Läbiviidud uuringud ei viita ravimi kumuleerumisele ja kinnitavad, et saavutatud plasmakontsentratsioon
on proportsionaalne kasutatud annusega.

5.3     Prekliinilised ohutusandmed

Puuduvad andmed prekliinilise ohutuse kohta.


6.      FARMATSEUTILISED ANDMED/5
6.1      Abiainete loetelu

Maisitärklis
Laktoosmonohüdraat
Želatiin
Titaandioksiid (E171)
Kollane raudoksiid (E172)
Must raudoksiid (E172).

6.2      Sobimatus

Ei ole kohaldatav.

6.3      Kõlblikkusaeg

3 aastat.

6.4      Säilitamise eritingimused

Hoida temperatuuril kuni 25 °C.
Hoida originaalpakendis, niiskuse eest kaitstult.

6.5      Pakendi iseloomustus ja sisu

100 mg kõvakapslid, 30 tk karbis.

6.6      Erihoiatused ravimi hävitamiseks

Erinõuded puuduvad.


7.       MÜÜGILOA HOIDJA

sanofi-aventis Estonia OÜ
Pärnu mnt. 139 E/2
11317 Tallinn
Eesti


8.       MÜÜGILOA NUMBER

322600


9.       ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

23.08.2000/27.09.2010


10.      TEKSTI LÄBIVAATAMISE KUUPÄEV

Ravimiametis kinnitatud mais 2011

/5