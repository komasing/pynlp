RAVIMI OMADUSTE KOKKUVÕTE

1.         RAVIMPREPARAADI NIMETUS

STAMARIL, süstesuspensiooni pulber ja lahusti süstlis.
Kollapalavikuvaktsiin (Elus).


2.         KVALITATIIVNE JA KVANTITATIIVNE KOOSTIS

Lahustatud vaktsiini üks annus ( 0,5 ml) sisaldab:

Kollapalaviku viiruse1 17D-204 tüvi (elus, lahjendatud)...........................mitte vähem kui 1000 LD50 ühikut2
1
    toodetud patogeenivabadel kana embrüo koekultuuridel
2
    Statistiliselt määratud surmav doos 50% testitud loomadel

Abiainete täielik loetelu vt lõik 6.1.


3.         RAVIMVORM

Süstesuspensiooni pulber ja lahusti.

Pulber on beeži või oranžikasbeeži värvusega; lahusti on läbipaistev ja värvitu.


4.         KLIINILISED ANDMED

4.1        Näidustused

STAMARIL on näidustatud aktiivseks immuniseerimiseks kollapalaviku vastu:
-    endeemilisele alale reisimiseks, sellise ala läbimiseks või nimetatud alal elamiseks,
-    reisimine riiki, kus nõutakse sissesõidul Rahvusvahelist Vaktsineerimise Sertifikaati (mis võib aga
     võib ka mitte sõltuda eelnevast marsruudist),
-    võimalike nakkuslike ainete käsitlemine (näiteks laboritöötajad).

Märkus:
Informatsiooni laste vaktsineerimise kohta eritingimustes alla miinimumvanust ja muude spetsiifiliste
patsientide vaktsineerimise juhiseid vt lõikudest 4.2, 4.3 ja 4.4.

Tagamaks ametlik tunnustus kollapalaviku vaktsineerimise kohta, tuleb kollapalavikuvaktsiini manustada
Maailma Terviseorganisatsiooni heakskiidetud vaktsineerimiskliinikus ning registreerida Rahvusvaheline
Vaktsineerimise Sertifikaat. Sertifikaat kehtib 10 aastat alates 10-ndast vaktsineerimisjärgsest päevast ja
koheselt pärast revaktsineerimist.

4.2        Annustamine ja manustamisviis

Annustamine
Esmane vaktsineerimine
Täiskasvanud ja lapsed alates 9-ndast elukuust: 0,5 ml lahustatud vaktsiini ühekordne annus.
Alla 9 kuu vanused lapsed: Vaktsiini ei tohi anda noorematele kui 6 kuu vanustele lastele (vt lõik 4.3).
Kollapalaviku vastu ei soovitata tavaliselt vaktsineerida 6...9 kuu vanuseid lapsi, välja arvatud erandlikel
juhtudel ja vastavalt kehtivatele ametlikele soovitustele (vt lõik 4.4), millisel juhul on annus sama mis
vanematel lastel ja täiskasvanutel.

Vaktsiin tuleks manustada vähemalt 10 päeva enne endeemilisse piirkonda sisenemist, kuna kaitsev
immuunsus võib olla mitte saavutatud enne nimetatud vähima aja möödumist.

Eakad
Doos on sama, mis täiskasvanutel. Siiski soovitatakse vaktsiini anda ainult juhtudel, kui on
märkimisväärne ja vältimatu kollapalaviku infektsiooni nakatumise risk, kuna isikute puhul üle 60
eluaasta valitseb kollapalavikuvaktsiini poolt põhjustatav tõsiste ja võimalik et surmaga lõppevate
haiguste oht (vt lõigud 4.4 ja 4.8).

Revaktsineerimine
Revaktsineerimine ühe 0,5 ml doosiga on soovitatav iga 10 aasta järel isikutel, kellel on kõrge
haigestumusrisk.
Rahvusvahelised tervishoiumäärused nõuavad revaktsineerimisel sama annuse kasutamist kui esmasel
vaktsineerimisel, vaheajaga 10 aastat, et kehtivat sertifikaati säilitada.

Manustamisviis
Soovitatav on vaktsiini manustada naha alla.

Lihasesse võib manustada, kui see on kooskõlas ametliku soovitusega.
Intramuskulaarsel manustamisel soovitatakse imikutel ja väikelastel (vanuses 6 kuud kuni 2 aastat)
süstekohana kasutada reie anterolateraalset külge ning vanemate laste ja täiskasvanute puhul deltalihast.

MITTE MANUSTADA INTRAVASKULAARSELT

Vt. lõik 6.6 juhendit vaktsiini ettevalmistamiseks.

4.3     Vastunäidustused

-       Ülitundlikkus munade, kanaliha proteiinide või STAMARIL’i ükskõik millise koostisosa suhtes
-       Ülitundlikkus (nt anafülaksia) pärast kollapalavikuvaktsiini eelmist kasutamist
-       Immuunosupressioon, kas kaasasündinud, idiopaatiline või süsteemse steroidravi tagajärg (annus
        suurem kui paiksete või sissehingatavate steroidide standardannus), röntgenravi või tsütotoksilised
        ravimid
-       Harknäärme väärtalitlus (sh tümoom, tümektoomia)
-       Sümptomaatiline HIV infektsioon
-       Asümptomaatiline HIV infektsioon, kui see esineb koos immuunsüsteemi puudulikkuse nähtudega
        (vt lõik 4.4)
-       Kõrge palavikuga haigus
-       Vanus alla 6 kuu (vt lõigud 4.2 ja 4.4)

4.4     Hoiatused ja ettevaatusabinõud kasutamisel

Nagu kõigi süstitavate vaktsiinide puhul, peab asjakohane meditsiiniline abi olema koheselt kättesaadav
vaktsineerimise järgse võimaliku anafülaksia või muu ägeda ülitundlikkusreaktsiooni raviks.
STAMARIL’i tuleb manustada ainult inimestele, kellel on risk nakatuda kollapalavikku või keda peab
vaktsineerima vastavalt rahvusvahelistele tervishoiumäärustele. Enne kollapalavikuvaktsiini manustamist
tuleb selgitada, millistel inimestel on suurenenud risk vaktsineerimisjärgsete kõrvaltoimete tekkeks (vt lõik
4.3 ja alljärgnev).

Kollapalavikuvaktsiinist põhjustatud neurotroopne haigus
Väga harva on teatatud kollapalaviku vaktsineerimise järgselt tekkinud neurotroopsest haigusest (YEL-
AND) järelhaigusena või mõnedel juhtudel surmaga lõppevana (vt lõik 4.8). Kliinilised tunnused on
tekkinud ühe kuu jooksul alates vaktsineerimisest ja väljenduvad kõrges palavikus koos peavaluga, mille
tagajärjeks võivad olla segasus, entsefaliit/entsefalopaatia, meningiit, fokaalne neuroloogiline vaegus või
Guillain Barré sündroom. Tänaseni on ülalmainitud tagajärgi esinenud vaid esmasel vaktsineerimisel. Risk
on suurem üle 60 aastastel isikutel, kuigi on teatatud ka juhtumitest noorematel patsientidel või ülekande
järgselt imetavatelt emadelt imikutele.

Kollapalavikuvaktsiinist põhjustatud vistserotroopne haigus
Väga harva on teatatud kollapalaviku vaktsineerimise järgselt tekkinud vistserotroopsest haigusest (YEL-
AVD), mis meenutab fulminantse infektsiooni kontrollimatut tüüpi viirust (vt lõik 4.8). Kliinilised
tunnused on palavik, väsimus, müalgia, peavalu, hüpotensioon, mille tagajärjeks võib olla metaboolne
atsidoos, lihaste ja maksa tsütolüüs, lümfotsütopeenia ja trombotsütopeenia, neerupuudulikkus ja
hingamispuudulikkus. Suremus on olnud 60%. Tänaseni on kõik YEL-AVD juhtumid esinenud vaid
esmasel vaktsineerimisel ja avaldunud 10 päeva jooksul alates vaktsineerimisest. Risk on suurem üle 60
aastastel isikutel, kuigi on teatatud ka juhtumitest noorematel patsientidel. Potentsiaalse riskifaktorina
tunnistatakse ka harknäärme haigust (vt lõigud 4.3 ja 4.8).

Immunosupressiivsed isikud
STAMARIL’i ei tohi manustada immunosupressiivsetele isikutele (vt lõik 4.3).
Kui immunosupressioon on ajutine, tuleb vaktsineerimine edasi lükata, kuni immuunsus on taastunud.
Patsientidel, kes on saanud süsteemselt kortikosteroide 14 või enama päeva jooksul, on soovitatav
vaktsineerimine edasi lükata vähemalt üks kuu peale ravi lõppemist.

HIV infektsioon
STAMARIL ei tohi manustada isikutele, kellel on sümptomaatiline HIV infektsioon või asümptomaatiline
HIV infektsioon, kui see esineb koos immuunsüsteemi puudulikkuse nähtudega (vt lõik 4.3). Praegusel
hetkel ei ole piisavalt andmeid, kuidas määrata immunoloogilisi parameetreid mis võimaldaksid eristada
inimesi, keda võib ohutult vaktsineerida ja kellel võib tekkida immuunsuskaitse, nendest, kellele
vaktsineerimine võib olla ohtlik ja kasutu. Sellest tulenevalt, kui asümptomaatilise HIV-infektsiooniga
inimene ei saa vältida reisimist endeemilisse piirkonda, tuleb vaktsineerimise riski/kasu suhte määramisel
võtta arvesse ametlikke juhiseid.

HIV positiivsetel emadel sündinud lapsed
Vähemalt 6 kuu vanuseid lapsi (vt lõigud 4.2 ja 4.3 ja alljärgnev) võib vaktsineerida, kui on kindel, et nad
ei ole nakatunud HIV-ga.
HIV infektsiooniga laste puhul, kes on vähemalt 6 kuu vanused ning kes vajavad kaitset kollapalaviku
vastu, tuleb vaktsineerimisotsus langetada tuginedes pediaatrite eksperthinnangule iga konkreetse patsiendi
puhul.

Vanus
Lapsed vanuses 6...9 kuud
STAMARIL’i ei tohi manustada alla 6 kuu vanustele lastele (vt lõik 4.3). 6 kuni 9 kuu vanuseid lapsi võib
vaktsineerida ainult teatud juhtudel (nt suuremate puhangute korral) ja lähtudes kohalikest juhistest.
60 aastased ja vanemad isikud
Üle 60 aastastel isikutel ilmneb sagedamini tõsiseid ja võimalik, et surmaga lõppevaid kõrvaltoimeid (sh
süsteemsed ja neuroloogilised reaktsioonid, kestusega rohkem kui 48 tundi, YEL-AVD ja YEL-AND).
Sellest tulenevalt peaks vaktsineerima ainult neid, kellel on suur tõenäosus nakatuda kollapalavikku (vt
ülalmainitut ja lõik 4.8).

Kuna intramuskulaarne manustamine võib tekitada süstekohal hematoomi, ei tohiks STAMARIL’i
manustada intramuskulaarselt patsientidele, kellel on verejooksu oht nagu näiteks hemofiilia või
trombotsütopeenia või kes saavad antikoagulantset ravi. Sellistel juhtudel tuleb vakstiin manustada naha
alla.

Patsiente, kellel on pärilik fruktoositalumatus, ei tohi vaktsineerida.

Ülekanne
On üksikuid teateid kollapalavikuvaktsiini viiruse ülekandumise võimalusest imikutele imetavatelt
emadelt, kes said kollapalavikuvaktsiini pärast sünnitust. Pärast ülekandumist võib imikutel tekkida
kollapalavikuvaktsiiniga seotud neurotroopne haigus (YEL-AND), millest imikud taastuvad (vt lõik 4.6).

4.5     Koostoimed teiste ravimitega ja muud koostoimed

STAMARIL’i ei tohi samas süstlas segada ühegi teise vaktsiini ega ravimiga. Kui samal ajal
STAMARIL’iga on vajalik manustada teine süstitav vaktsiin(id), tuleb iga vaktsiin süstida erinevasse
süstekohta (ja soovitavalt erinevasse jäsemesse).
STAMARIL’i võib manustada samaaegselt leetrite vaktsiiniga, kui see on vastavuses ametlike
soovitustega. STAMARIL’i võib manustada samaaegselt tüüfuse Vi kapsli polüsahhariidi ja/või
inaktiveeritud A-hepatiidi viirust sisaldavate vaktsiinidega.

STAMARIL’i ei tohi manustada isikutele, kes saavad immunosupressiivset ravi (nt tsütotoksilised ained,
süsteemsed steroidid, tavapärasest suuremas annuses paiksed või sissehingatavad steroidid või muud
toimeained). Vt lõik 4.3.

4.6     Rasedus ja imetamine

Rasedus
STAMARIL’iga ei ole tehtud loomkatseid ja potentsiaalne risk inimesele on teadmata. Piiratud arvu
rasedate kohta saadud andmed ei näita kahjulikku toimet rasedusele või loote/vastsündinu tervisele.
Sellegipoolest tuleks STAMARIL’i rasedatele manustada vaid möödapääsmatul vajadusel ning kaaludes
riski/kasu suhet.

Imetamine
Kuna esineb tõenäoline risk vaktsiini viiruse tüve kandumisest imetavatelt emadelt imikutele, tohib
STAMARIL´i manustada imetavatele emadele vaid selge vajaduse korral, nagu haiguspuhangu ajal, ning
pärast kasu ja riski hindamist (vt lõik 4.4)..

4.7     Toime reaktsioonikiirusele

Ravimi toime kohta autojuhtimisele ja masinate käsitsemise võimele ei ole uuringuid läbi viidud.

4.8     Kõrvaltoimed

Andmed kliinilistest uuringutest
Kliiniliste uuringute käigus ilmnenud kõige sagedasemad kõrvaltoimed pärast vaktsiini manustamist olid
paiksed reaktsioonid süstekohal, esinedes ligikaudu 16% patsientidest.

Järgnevad kõrvaltoimed ilmnesid ühe kliinilise uuringu vältel, kus 106 tervet täiskasvanud patsienti
vaktsineeriti STAMARIL’iga.
Kõrvaltoimed on klassifitseeritud esinemissageduse järgi, järgnevate kriteeriumite alusel:
-       Väga sage: ≥10%
-       Sage: ≥1% ja ≤10%
-       Aeg-ajalt: ≥0,1% ja ≤1 %

Närvisüsteemi häired
Väga sage:     Peavalu

Seedetrakti häired
Sage:            Iiveldus, kõhulahtisus, oksendamine
Aeg-ajalt:       Kõhuvalu

Lihas-skeleti ja sidekoe kahjustused
Sage:            Müalgia
Aeg-ajalt:       Artralgia

Üldised häired ja manustamiskoha reaktsioonid
Väga sage:      Lokaalsed reaktsioonid (sh valu, punetus, hematoom, induratsioon, paistetus)
Sage:           Palavik, asteenia

Turuletulekujärgse kogemuse andmed
Järgnevad täiendavad kõrvaltoimed on esinenud turuletulekujärgselt STAMARIL’i kasutamisel. Andmed
põhinevad spontaansel registreerimisel ja seetõttu esinemisssagedused on teadmata.

Vere- ja lümfisüsteemi häired
Lümfadenopaatia

Immuunsüsteemi häired
Anafülaksia, angioödeem

Närvisüsteemi häired
Kollapalavikuvaktsiini manustamise järgselt on teatatud neurotroopse haiguse juhtumitest (tuntud kui
YEL-AND), millest mõned on surmaga lõppenud (vt lõik 4.4). YEL-AND võib avalduda kõrges palavikus
koos peavaluga, mille tagajärjeks võivad olla segasus, letargia, entsefaliit/entsefalopaatia ja meningiit (vt
lõik 4.4).
Registreeritud on ka muid neuroloogilisi tunnuseid ja sümptome nagu näiteks krambid, Guaillain Barré
sündroom ja fokaalne närvipuudulikkus.

Naha ja nahaaluskoe kahjustused
Lööve, urtikaaria

Üldised häired ja manustamiskoha reaktsioonid
Kollapalavikuvaktsiini manustamise järgselt on teatatud vistserotroopse haiguse juhtumistest (tuntud kui
YEL-AVD ja varem kirjeldatud kui „Palavikuline hulgiorganpuudulikkus), millest mõned on surmaga
lõppenud (vt lõik 4.4). YEL-AVD võib avalduda palaviku, väsimuse, müalgia, peavalu ja madala
vererõhuna, mille tagajärjel võib tekkida kas metaboolne atsidoos, lihaskoe ja maksa tsütolüüs,
lümfotsütopeenia ja trombotsütopeenia, neeru- ja hingamispuudulikkus.

Täiendav info teatud elanikkonna grupile
Kaasasündinud või omandatud immuunpuudulikkus on riskifaktoriks neurotroopse haiguse tekkeks (vt
lõigud 4.3 ja 4.4).
Vanus üle 60 aasta (vt lõik 4.4) on riskifaktoriks YEL-AND ja YEL-AVD tekkeks. Harknäärme haigused
(vt lõigud 4.3 ja 4.4) on riskifaktoriks YEL-AVD tekkeks.

4.9     Üleannustamine

Üleannustamise juhtudest ei ole teatatud.


5.      FARMAKOLOOGILISED OMADUSED

5.1     Farmakodünaamilised omadused

Farmakoterapeutiline grupp: Kollapalavikuvaktsiin (Elus)
ATC-kood: J07BL1

STAMARIL on kollapalaviku nõrgestatud elusvaktsiin. Nagu teistegi nõrgestatud viirusvaktsiinidega, tekib
tervetelt retsipientidel subkliiniline infektsioon, mille tulemusena toodetakse spetsiifilised B ja T rakud ja
vastavad antikehad.
Kaitsev immuunsus tekib ligikaudu 10 päeva möödumisel manustamisest. Kuigi rahvusvahelised
tervishoiumäärused nõuavad revaktsineerimist iga 10 aasta järel, säilib mingis osas immuunsus tõenäoliselt
ka kauem kui 10 aastat.

5.2     Farmakokineetilised omadused

Farmakokineetilisi uuringuid ei ole teostatud.

5.3     Prekliinilised ohutusandmed

Prekliinilised andmed ei näita erilist ohtu inimestele.


6.      FARMATSEUTILISED ANDMED

6.1     Abiainete loetelu

Pulber:
laktoos, sorbitool E420, L-histidiinhüdrokloriid, L-alaniin, naatriumkloriid, kaaliumkloriid,
dinaatriumfosfaat, monokaaliumfosfaat, kaltsiumkloriid, magneesiumsulfaat.

Süstelahus:
naatriumkloriid, süstevesi.

6.2     Sobimatus

Sobivusuuringute puudumisel ei tohi seda vaktsiini teiste ravimitega segada.
6.3     Kõlblikkusaeg

3 aastat.
Pärast lahustamist tuleb STAMARIL kasutada koheselt.

6.4     Säilitamise eritingimused

Hoida külmkapis (2ºC...8°C). Mitte hoida sügavkülmas. Hoida viaal välispakendis, valguse eest kaitstult.

Valmislahuse säilitamise info, vt lõik 6.3

6.5     Pakendi iseloomustus ja sisu

Pulber viaalis (tüüp I klaas), korgiga (klorobutüül) ja eemaldatava kattega (alumiinium) + 0,5 ml lahustit
eeltäidetud süstlis (tüüp I klaas), koos kolviga (halobutüül) ja kinnitatud nõelaga ja nõelakattega (looduslik
kummi või polüisopreen) – pakendi suurus 1, 10 või 20.

Pulber viaalis (tüüp I klaas), korgiga (klorobutüül) ja eemaldatava kattega (alumiinium) + 0,5 ml lahustit
eeltäidetud süstlis (tüüp I klaas), koos kolviga (halobutüül) ja otsakorgiga (klorobromobutüül või stüreen
butadieen) – pakendi suurus 1 ja 10.

Pulber viaalis (tüüp I klaas), korgiga (klorobutüül) ja eemaldatava kattega (alumiinium) + 0,5 ml lahustit
eeltäidetud süstlis (tüüp I klaas), koos kolviga (halobutüül) ja otsakorgiga (klorobromobutüül või stüreen
butadieen) ja koos 1 või 2 eraldi blisterpakendisse lisatud nõelaga – pakendi suurus 1 ja 10.

Kõik pakendi suurused ei pruugi olla müügil.

6.6     Erihoiatused ravimi hävitamiseks

Ainult süstel ilma nõelata: Peale süstli otsakorgi eemaldamist tuleb nõel kinnitada hoolikalt süstli külge,
keerates seda veerand ringi (90º).
Pulber lahustatakse, süstides eeltäidetud süstlist lahusti viaali. Viaali raputatakse kuni täieliku
lahustumiseni. Saadud lahus tõmmatakse tagasi samasse süstlisse patsiendile manustamiseks.
Enne manustamist peab lahustatud vaktsiini tugevalt raputama.
Kasutada koheselt peale lahuse valmistamist.
Peale lahustamist on suspensioon beež või roosakasbeež.
Kontakti desinfektsioonivahenditega tuleb vältida, kuna need võivad viiruse inaktiveerida.

Kasutamata ravim või jäätmematerjal tuleb hävitada, eelistatavalt kuumusega inaktiveerides või põletades,
vastavalt kohalikele seadustele.


7.      MÜÜGILOA HOIDJA

Sanofi Pasteur S.A. 2,
Avenue Pont Pasteur
69007 Lyon
Prantsusmaa
8.       MÜÜGILOA NUMBER

301900


9.       ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

25.02.2000/9.03.2006/22.08.2008


10.      TEKSTI LÄBIVAATAMISE KUUPÄEV

Ravimiametis kinnitatud septembris 2011