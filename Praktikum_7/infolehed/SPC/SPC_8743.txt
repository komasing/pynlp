RAVIMI OMADUSTE KOKKUVÕTE


1.      RAVIMPREPARAADI NIMETUS

Glucose Fresenius 5%, infusioonilahus


2.      KVALITATIIVNE JA KVANTITATIIVNE KOOSTIS

5% glükoosilahus infusiooniks. 1000 ml lahust sisaldab 50 g glükoosi.

Abiainete täielik loetelu vt lõik 6.1.


3.      RAVIMVORM

Infusioonilahus.

Lahuse pH on 3,2...6,5, osmolaarsus ligikaudu 300 mosm/kg. Lahus sisaldab 840 kJ/l (200 kcal/l)
energiat.


4.      KLIINILISED ANDMED

4.1     Näidustused

Elektrolüütide tasakaaluhäireteta hüpovoleemia. Hüpoglükeemia. Elektrolüütide kontsentraatide või
ravimite kandjalahus.

4.2     Annustamine ja manustamisviis

5% glükoosilahust manustatakse veeni.

Annus sõltub patsiendi vanusest, kehakaalust, kliinilisest seisundist, vee- ja elektrolüütide tasakaalust
ning happe-alustasakaalust.
Täiskasvanutel on 5% glükoosilahuse maksimaalne soovitatav annus 40 ml/kg kehakaalu kohta
ööpäevas (kuni 3000 ml), maksimaalne infusioonikiirus on 360 ml/tunnis.
Lastel on glükoosi maksimaalne soovitatav annus 5 g glükoosi 1 kg kehakaalu kohta ööpäevas,
maksimaalne infusioonikiirus on 0,5 g glükoosi 1 kg kehakaalu kohta tunnis.

4.3     Vastunäidustused

5% glükoosilahust ei tohi manustada anuuriaga patsientidele, intraspinaalse või intrakraniaalse
hemorraagia korral, aga ka dehüdratsiooni, deliiriumi ja diabeetilise kooma korral. Vastunäidustatud
ka hüperglükeemia, hüpokaleemia ja atsidoosi korral.

4.4     Hoiatused ja ettevaatusabinõud kasutamisel

Glükoosilahuse kestva infundeerimise korral tuleb püsivalt jälgida patsiendi kliinilist seisundit,
vedelikubilansi muutumist ning määrata elektrolüütide sisaldus veres ja happe-alustasakaalu.

Glükoosilahuste manustamisel latentse suhkurdiabeediga või glükoositalumatusega patsiendile tuleb
olla äärmiselt ettevaatlik.

Veeni manustamisel         võib    glükoosilahus   põhjustada   hüpokaleemiat,    hüpofosfateemiat     ja
hüpomagneseemiat.
Pikaajaline 5% glükoosilahuse infusioon võib suurendada rakuvälise vedeliku hulka ja põhjustada nn
veeintoksikatsiooni.

4.5       Koostoimed teiste ravimitega ja muud koostoimed

Vt lõiku 6.2 Sobimatus.

4.6       Rasedus ja imetamine

Rasedatele ja rinnaga toitvatele naistele võib 5% glükoosilahust manustada.

4.7       Toime reaktsioonikiirusele

Ei avalda toimet.

4.8       Kõrvaltoimed

Madala kvaliteediga infusioonisüsteemide kasutamisel või infusioonitehnika reeglite rikkumisel
võivad patsiendil tekkida palavik, põletik süstekohal, veenitromboos või flebiit, mis võib süstekohalt
ka kaugemale levida.

4.9       Üleannustamine

Üleannustamine võib viia hüperglükeemiani. Sõltuvalt sümptomite tüübist ja raskusest tuleks
vähendada glükoosi manustamist ja manustada insuliini.


5.        FARMAKOLOOGILISED OMADUSED

5.1       Farmakodünaamilised omadused

Farmakoterapeutiline grupp: parenteraalsed toitelahused, ATC-kood: B05BA03.

Glükoos metaboliseerub organismis kiiresti. Selle aine manustamisel tõuseb glükoosi kontsentratsioon
veres kiiresti ja paraneb rakkude energiavarustus. Glükoosi toimel aeglustub valkude
lagunemisprotsess ja väheneb negatiivne lämmastikubilanss, intensiivistub glükogenogenees ning
kaob või väheneb ketoos.
1 g glükoosi annab 17,1 kJ (4 kcal) energiat.
Glükoosi parenteraalne manustamine stimuleerib diureesi. Stimulatsiooni ulatus omakorda sõltub
kasutatud lahuse kogusest ja patsiendi kliinilisest seisundist.

5.2       Farmakokineetilised omadused

Glükoos metaboliseerub süsinikdioksiidiks ja veeks. Seetõttu jõuab organismi koos glükoosiga ka
ekvivalentses koguses vett.

5.3       Prekliinilised ohutusandmed

Ei ole.


6.        FARMATSEUTILISED ANDMED

6.1       Abiainete loetelu

Süstevesi, vesinikkloriidhape (vastavalt vajadusele pH 3,2...6,5-ni).
6.2      Sobimatus

Aglomeratsiooniohu tõttu ei tohi glükoosilahuseid manustada koos verega (ühe ja sama
infusioonisüsteemi kaudu).

6.3      Kõlblikkusaeg

3 aastat.

6.4      Säilitamise eritingimused

Hoida temperatuuril kuni 25°C. Avatud pakend on aseptilistes tingimustes säilitatuna kasutamiskõlblik
12 tundi.

6.5      Pakendi iseloomustus ja sisu

100 ml lahust klaaspudelis; 250 ml või 500 ml polüetüleenpudelis; 100 ml, 250 ml, 500 ml või 1000
ml EuroCap korgiga polüetüleenpudelis (karbis on 1 x 100 ml, 40 x 100 ml, 1 x 250 ml, 20 x 250 ml,
1 x 500 ml, 20 x 500 ml, 1 x 1000 ml või 10 x 1000 ml) ning 1000 ml polüpropüleenkotis.

Kõik pakendi suurused ei pruugi olla müügil.

6.6      Erihoiatused ravimi hävitamiseks ja käsitsemiseks

Intravenoosseks manustamiseks.       Avatud    pakend    on   aseptilistes   tingimustes   säilitatuna
kasutamiskõlblik 12 tundi.


7.       MÜÜGILOA HOIDJA

Fresenius Kabi Polska Sp.zo.o.
ul. Hrubieszowska 2
01-209 Warszawa
Poola


8.       MÜÜGILOA NUMBER

148196


9.       ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

25.10.1996/9.03.2007


10.      TEKSTI LÄBIVAATAMISE KUUPÄEV

Ravimiametis kinnitatud jaanuaris 2012.