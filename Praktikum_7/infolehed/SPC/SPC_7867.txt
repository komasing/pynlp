1.     RAVIMPREPARAADI NIMETUS

Duphalac, 667 mg/ml suukaudne lahus


2.     KVALITATIIVNE JA KVANTITATIIVNE KOOSTIS


Duphalac on vesilahus, mille 1 ml sisaldab 667 mg laktuloosi.
INN. Lactulosum

Duphalac lahus ei sisalda abiaineid.
Abiainete täileik loetelu vt lõik 6.1.


3.     RAVIMVORM

Suukaudne lahus.
Selge viskoosne vedelik, värvitu kuni pruunikaskollane.


4.     KLIINILISED ANDMED


4.1    Näidustused

Kõhukinnisus, mis ei ole korrigeeritav dieediga.
Situatsioonid, kus kõhukinnisus on meditsiiniliselt ebasoovitav (hemorroidid, kooloni/päraku operatsioonide
järgselt)
Maksapuudulikkusest tingitud entsefalopaatia.

4.2    Annustamine ja manustamisviis

Laktuloosi lahust võib manustada lahjandatud või lahjendamata kujul.
Laktuloosi üksikannus tuleb neelata alla korraga ning seda ei tohi pikemat aega suus hoida.

Annus tuleb kohandada lähtuvalt individuaalsest vajadusest ning vastavalt kliinilisele vastusele.

Ühekordse ööpäevase annuse korral tuleb annus võtta iga päev samal ajal, näiteks koos hommikusöögiga.
Ravi ajal lahtistitega on soovitatav juua piisaval määral vedelikke (1,5…2 liitrit ööpäevas, mis vastab 6...8
klaasile).

Annustamine kõhukinnisuse korral või situatsioonide korral, kus väljaheite pehmendamine on
meditsiiniliselt soovitav:

Laktuloosi ööpäevase annuse võib manustada üksikannusena või jagatuna kaheks annuseks.
Pudelis Duphalac’i ravimvormi puhul tuleb kasutada mõõtekorki.
Adekvaatse ravitoime saabumiseks võib kuluda 2...3 päeva. Seejärel kohandatakse algannust
individuaalselt sobiva säilitusannuseni.

                                         Duphalac, suukaudne lahus
                                         Algannus                          Säilitusannus
Täiskasvanud ja noorukid                 15…45 ml                          15…30 ml
7...14-aastased lapsed              15 ml                                 10…15 ml
1...6-aastased lapsed               5...10 ml                             5...10 ml
Alla 1 aasta vanused imikud         kuni 5 ml                             kuni 5 ml

Annustamine hepaatilise eelkooma või kooma korral (ainult täiskasvanutel):
Algannus: 30…45 ml 3…4 korda ööpäevas.
Seda annust võib kohandada säilitusannuseni, et saavutada 2...3 pehme konsistentsiga väljaheidet päevas.

4.3   Vastunäidustused

•     Ülitundlikkus toimeaine või ravimi ükskõik millise koostisaine suhtes.
•     Galaktoseemia.
•     Soolesulgus.

4.4   Hoiatused ja ettevaatusabinõud kasutamisel

Kui mõne päeva möödumisel jääb terapeutiline efekt puudulikuks, on soovitatav konsulteerida arstiga.
Laktoosi talumatusega patsientidele tuleb määrata laktuloosi ettevaatusega (vt lõik 6.1).
Kõhukinnisuse raviks kasutatavad tavaannused ei mõjuta veresuhkru taset diabeedihaigetel. Seevastu
hepaatilise (eel)kooma korral kasutatakse tunduvalt suuremaid annuseid, mida tuleb arvestada
diabeedihaigete ravimisel.
Laksatiive võib lastel kasutada ainult erandkorras ning see peab toimuma meditsiinilise järelvalve all.
Tuleb arvestada sooletühjenemise refleksi häirumise ohuga ravi ajal.

See ravim sisaldab laktoosi, galaktoosi ja väikeses koguses fruktoosi. Harvaesineva päriliku galaktoosi-või
fruktoositalumatusega, laktaasi puudulikkuse või glükoosi-galaktoosi malabsorptsiooniga patsiendid ei
tohi seda ravimit kasutada.

4.5   Koostoimed teiste ravimitega ja muud koostoimed

Koostoimete uuringuid ei ole läbi viidud.

4.6   Rasedus ja imetamine

Rasedus
Laktuloosi süsteemne toime on ebaoluline, toimet raseduse kulule ei ole oodata.

Suur hulk rasedate kohta saadud andmeid (rohkem kui 1000 raseda andmed) näitab, et laktuloosi
kasutamisel ei esine väärarenguid ega kahjulikku toimet lootele/vastsündinule.

Duphalac’i võib kasutada raseduse ajal.

Imetamine
Kuna toimeaine süsteemne imendumine on ebaoluline, siis toimet rinnaga toidetavale
vastsündinule/imikule ei ole oodata.

Duphalac’i võib kasutada rinnaga toitmise ajal.

4.7   Toime reaktsioonikiirusele

Duphalac ei oma või omab ebaolulist toimet autojuhtimise ja masinate käsitsemise võimele.

4.8   Kõrvaltoimed
Ravi esimestel päevadel võib esineda kõhupuhitus. Reeglina kaob see mõne päeva möödudes. Soovitatud
annustest suuremate annuste kasutamisel võib tekkida kõhuvalu ja kõhulahtisus. Sellisel juhul tuleb annust
vähendada.
Kui suuri annuseid (tavaliselt hepaatilise entsefalopaatia korral) kasutatakse pika aja jooksul, võivad
kõhulahtisusest tulenevalt tekkida elektrolüütide tasakaaluhäired.

Kuna alljärgnevatest kõrvaltoimetest on teatatud spontaanselt ebatäpse suurusega populatsioonis, siis ei
ole võimalik nende esinemissaguedust usaldusväärselt hinnata.

Seedetrakti häired
Kõhupuhitus, kõhuvalu, iiveldus ja oksendamine. Suurte annuste kasutamisel kõhulahtisus.

Uuringud
Kõhulahtisusest tingitud elektrolüütide tasakaaluhäired.

4.9   Üleannustamine

Kui annused on liiga suured, võivad esineda järgmised sümptomid.
Sümptom: kõhuvalu ja kõhulahtisus.
Ravi: ravi katkestamine või annuse vähendamine. Suur vedeliku kadu kõhulahtisuse või oksendamise
korral võib vajada elektrolüütide tasakaalu korrigeerimist.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: osmootsed lahtistid,
ATC-kood: A06AD11

Laktuloos lõhustatakse käärsooles soolefloora poolt madalamolekulaarseteks orgaanilisteks hapeteks.
Need happed tekitavad pH alanemise käärsooles ja osmoosi teel suureneb käärsoole sisaldise maht. Need
toimed stimuleerivad jämesoole motoorikat ja tagavad pehme väljaheite. Kõhukinnisus taandub ja taastub
jämesoole füsioloogiline rütm.

Hepaatilise entsefalopaatia (PSE) või hepaatilise (eel)kooma korral arvatakse laktuloosi toime aluseks olevat
proteolüütiliste bakterite pärssimine ja atsidofiilsete bakterite (nt laktobatsillid) kasvu soodustamine, ioonse
ammoniaagi lukustumine jämesoole sisu happelisemaks muutumise tõttu, rooja tekkimine käärsoole madala
pH ja osmootilise efekti tõttu, ja bakteriaalse lämmastikumetabolismi muutumine stimuleerides baktereid
utiliseerima bakteriaalseks valgusünteesiks ammoniaaki.
Selles kontekstis, tuleb siiski arvestada, et hüperammoneemiaga üksi ei saa seletada PSE neuropsüühiaatrilisi
manifestatsioone. Ammoniaaki võib siiski võtta kui näidisühendit teistele lämmastikku sisaldavatele
ainetele.
Laktuloos kui probiootiline aine soodustab tervislike bakterite, nt bifidobakteri ja laktobatsilli, kasvu,
sealjuures võimalike patogeensete bakterite, nt Clostridium ja Escherichia coli, kasv võib olla pärsitud.
See võib soodustada soole mikrofloora tasakaalustumist.

5.2   Farmakokineetilised omadused

Pärast suukaudset manustamist imendub laktuloos halvasti. Mitteimendununa jõuab ta muutumatul kujul
käärsoolde. Seal see lagundatakse soolefloora poolt. Täielikult lagunevad kuni 40...75 ml annused;
suuremate annuste korral väljutatakse osa muutumatul kujul.
5.3    Prekliinilised ohutusandmed

Ägeda, alakroonilise ja kroonilise toksilisuse uuringud erinevatel liikidel on näidanud, et laktuloos on
väga madala toksilisusega ühend. Täheldatud toimed sarnanevad pigem seedetraktis toimuvaga kui
spetsiifilise toksilise toimega.
Küülikutel, rottildel ja hiirtel läbiviidud reproduktiivsuse ja teratoloogilisuse uuringutes ei täheldatud
kõrvaltoimeid.


6.     FARMATSEUTILISED ANDMED

6.1    Abiainete loetelu

Duphalac’i suukaudne lahus ei sisalda abiaineid, kuid võib sisaldada väikeses koguses sünteesiprotsessist
pärit laktuloosiga seotud suhkruid (nt laktoos, galaktoos, epilaktoos, fruktoos)

Duphalac võib sisaldada ka väga väikeses koguses sünteesiprotsessist pärit vesinikülihapendit ja
naatriumhüdroksiidi.

6.2    Sobimatus

Ei ole kohaldatav.

6.3    Kõlblikkusaeg

3 aastat.

6.4    Säilitamise eritingimused

See ravimpreparaat ei vaja säiltamisel eritingimusi.

6.5    Pakendi iseloomustus ja sisu

Duphalac, suukaudne lahus:
HDPE pudelid polüpropüleenist sulguri ja polüpropüleenist mõõtkorgiga, mis sisaldavad 200, 300, 500 või
1000 ml lahust.
Mõõtekorgil on järgmised märgistused: 2,5 ml, 5 ml, 10 ml, 15 ml, 20 ml, 25 ml ja 30 ml.

Kõik pakendi suurused ei pruugi olla müügil.

6.6    Erihoiatused ravimi hävitamiseks

Erinõuded puuduvad.


7.     MÜÜGILOA HOIDJA

Abbott Healthcare Products B.V.
J.C. van Houtenlaan 36,
1381 CP Weesp,
Holland
8.    MÜÜGILOA NUMBER

118395


9.       ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

04.10.1995/06.12.2002/14.12.2007


10.   TEKSTI LÄBIVAATAMISE KUUPÄEV

Ravimiametis kinnitatud jaanuaris 2012