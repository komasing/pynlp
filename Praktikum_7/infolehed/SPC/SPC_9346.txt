RAVIMI OMADUSTE KOKKUVÕTE

1.      RAVIMPREPARAADI NIMETUS

Typhim Vi, 25 mikrogrammi/0,5 ml süstesuspensioon süstelis (kõhutüüfuse polüsahhariidvaktsiin)


2.      KVALITATIIVNE JA KVANTITATIIVNE KOOSTIS

Üks annus (0,5 ml) sisaldab 25 mikrogrammi puhastatud Salmonella typhi kapsli Vi polüsahhariidi.

Abiained vt 6.1.


3. RAVIMIVORM

Süstesuspensioon süstelis.


4.      KLIINILISED ANDMED

4.1 Näidustused

Kõhutüüfuse vastane aktiivne immuniseerimine täiskasvanutel ja üle 2-aastastel lastel reisimisel
endeemilisse piirkonda.

4.2 Annustamine ja manustamisviis

Kaitse tagab naha alla või lihasesse tehtud üks süst. Juhul, kui tüüfusega kokkupuutumise oht püsib,
tuleb revaktsineerimine läbi viia iga 3 aasta järel.
Lapsi ja täiskasvanuid vaktsineeritakse ühtse skeemi kohaselt.

4.3 Vastunäidustused.

Ülitundlikkus vaktsiini mõne komponendi suhtes.

4.4 Hoiatused ja ettevaatusabinõud kasutamisel

Ei tohi manustada veeni: veendu, et nõel ei oleks veresoones. See vaktsiin kaitseb vaid Salmonella
typhi,, mitte aga Salmonella paratyphi A ja B poolt põhjustatud haiguste eest. See vakstiin ei ole ette
nähtud lastele alla 2 eluaasta kuna immuunvastus võib jääda ebapiisavaks.
Vaktsineerimine on soovitatav edasi lükata palaviku, ägeda haiguse ja kroonilise haiguse ägenemise
ajal.

4.5 Koostoimed teiste ravimitega ja muud koostoimed

Seda vaktsiini võib manustada samaegselt teiste vaktsiinidega (A-hepatiidi, kollapalaviku, difteeria,
teetanuse, poliomüeliidi, marutõve, meningokoki A + C ja B-hepatiidi vaktsiiniga) kasutades erinevaid
süstekohti erinevatel jäsemetel.

4.6 Rasedus ja imetamine

Vaktsiini mõjust rasedusele on andmeid vähe, mistõttu soovitatakse igal konkreetsel juhul kaaluda
raseda vaktsineerimise vajalikkust sõltuvalt epidemioloogilisest olukorrast. Seda vaktsiini võib
kasutada imetamise ajal.
4.7 Toime reaktsioonikiirusele

Puudub.

4.8 Kõrvaltoimed

Vaktsineerimisjärgsed kõrvaltoimed on tavaliselt mõõdukad ja lühiajalised. Sagedamini võivad
paiksete nähtudena tekkida valulikkus, turse või punetus süstekohal.
Üldnähte (palavikku, peavalu, halba enesetunnet, liiges- ja lihasvalulikkust, iiveldust ja kõhuvalu)
esineb harva.
Väga harva on esinenud allergilisi reaktsioone (sügelust, löövet, urtikaariat).
On teatatud üksikutest anafülaktilistest reaktsioonidest.

4.9 Üleannustamine

Puudub.


5.      FARMAKOLOOGILISED OMADUSED

5.1. Farmakodünaamilised omadused

Kõhutüüfuse polüsahhariidvaktsiin; ATC-kood: J07AP.
Vaktsiin on valmistatud puhastatud Salmonella typhi kapsli Vi polüsahhariidist.
Immuunsus tekib 2...3 nädala jooksul ja püsib vähemalt 3 aastat.
Uuringute käigus vaktsineeriti kõhutüüfuse vaktsiiniga endeemilistes piirkondades Nepaalis ja Lõuna-
Aafrikas, kus kaitseefektiivsuseks saadi vastavalt 77% ja 55%. Arenenud maades kujuneb
seroloogiline vastus ühele vaktsiini annusele rohkem kui 90%-l isikutest.

5.2. Farmakokineetilised omadused

Puudub.

5.3. Prekliinilised ohutusandmed

Puudub.


6.      FARMATSEUTILISED ANDMED

6.1 Abiainete loetelu

Fenool ja soola puhverlahus: naatriumkloriid, naatriumfosfaat, kaaliumfosfaat, süstevesi.

6.2 Sobimatus

Uuringute puudumisel ei soovitata seda vaktsiini segada teiste süstelahustega.

6.3 Kõlblikkusaeg

3 aastat.

6.4 Säilitamise eritingimused
Külmkapis (temperatuuril 2...8 °C). Mitte hoida sügavkülmas.

6.5 Pakendi iseloomustus ja sisu

0,5 ml süstelahust eeltäidetud klaassüstlas (I tüüpi klaas), mis on varustatud klorobromobutüülist,
klorobutüülist või bromobutüülist kolviga - pakendis 1 tk.

0,5 ml süstelahust eeltäidetud klaassüstlas (I tüüpi klaas), mis on varustatud
klorobromobutüülist, klorobutüülist või bromobutüülist kolviga, otsakorgiga
(klorobromobutüülist), ilma nõelata - pakendis 1 tk.

0,5 ml süstelahust eeltäidetud klaassüstlas (I tüüpi klaas), mis on varustatud
klorobromobutüülist, klorobutüülist või bromobutüülist kolviga, otsakorgiga
(klorobromobutüülist), lisaks üks või kaks külgekinnitamata nõela - pakendis 1 tk.

Kõik pakendi suurused ei pruugi olla müügil.


6.6 Kasutamisjuhend

Enne kasutamist peab vaktsiin olema saavutanud toatemperatuuri.


7.       MÜÜGILOA HOIDJA

Sanofi Pasteur S.A.
2, avenue du Pont Pasteur
69007 LYON
Prantsusmaa


8.       MÜÜGILOA NUMBER

247899


9.       ESMANE MÜÜGILUBA/ UUENDATUD MÜÜGILUBA

26.02..1999/17.04.2009


10.      TEKSTI (OSALISE) KINNITAMISE/ ÜLEVAATAMISE KUUPÄEV

26. jaanuar 1999

Ravimiametis kinnitatud novembris 2011.