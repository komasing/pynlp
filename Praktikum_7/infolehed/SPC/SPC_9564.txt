RAVIMI OMADUSTE KOKKUVÕTE


1.    RAVIMPREPARAADI NIMETUS

VARILRIX, süstelahuse pulber ja lahusti


2.    KVALITATIIVNE JA KVANTITATIIVNE KOOSTIS

VARILRIX on lüofiliseeritud, Varicella zoster-viiruse Oka tüve nõrgestatud elusvaktsiin, mis on
saadud viiruse paljundamisel MRC5 inimese diploidrakkude kultuuris.

VARILRIX vastab Maailma Terviseorganisatsiooni (WHO) poolt esitatud nõuetele bioloogiliste
substantside ja tuulerõugete vaktsiinide kohta.

Lahustatud vaktsiini 0,5 ml annus sisaldab minimaalselt 103,3 lüüsilaike moodustavat ühikut (PFU)
Varicella zoster-viirust.

Abiainete täielik loetelu vt lõik 6.1.


3.    RAVIMVORM

Süstelahuse pulber ja lahusti .

VARILRIX on kas pisut kreemikat kuni kollakat värvi või roosakat värvi pulber.
Süstelahuse lahusti on läbipaistev ja värvitu vedelik.


4.    KLIINILISED ANDMED

4.1   Näidustused

Varicella zoster-viiruse infektsiooni vastane aktiivne immuniseerimine immuunsuseta isikutel alates
12-elukuust.

Vaktsineerimisel tuleb järgida kohalikke kehtivaid juhiseid.

4.2   Annustamine ja manustamisviis

Lahustatud vaktsiin on selge lahus, mille värvus võib varieeruda heleroosast roosani.
0,5 ml lahustatud vaktsiini sisaldab ühe immuniseerimisannuse.

Annustamine
Terved isikud

Lapsed alates 12-elukuust kuni 12-eluaastani (kaasa arvatud)
Manustada 2 annust tagamaks optimaalne kaitse tuulerõugete vastu (vt lõik 5.1 Farmakodünaamilised
omadused)
Teine annus tuleks manustada vähemalt 6 nädalat pärast esimese annuse manustamist, kuid mitte
mingil juhul enne 4 nädala möödumist.

Noorukid ja täiskasvanud alates 13. eluaastast
Manustada 2 annust.
Teine annus tuleks manustada vähemalt 6 nädalat pärast esimese annuse manustamist, kuid mitte
mingil juhul enne 4 nädala möödumist.

Kõrge nakatumisriskiga patsiendid
Kõrge nakatumisriskiga patsientidel võib olla vajalik lisaannuse manustamine.

Võrdväärsus
  - Ühe VARILRIX’i annuse võib manustada neile, kes on juba saanud ühe annuse mõnda teist
  tuulerõugete vastast vaktsiini.
  - Pärast ühe annuse VARILRIX’i manustamist võib manustada neile ühe annuse mõnda teist
  tuulerõugete vastast vaktsiini.

Manustamisviis
VARILRIX’i manustatakse naha alla, eelistatavalt õlavarre (deltalihase) piirkonda.

4.3   Vastunäidustused

Ülitundlikkus toimeainete või ravimi ükskõik millise abiaine suhtes.

VARILRIX on vastunäidustatud primaarse või omandatud immuunpuudulikkuse (lümfotsüütide
koguarv alla 1200/mm3 või esinevad muud tsellulaarse immuunvastuse puudumise tunnused), näiteks
leukeemia, lümfoomi, vere düskraasia ja kliiniliselt avaldunud HIV infektsiooni korral ning
immuunosupressiivset ravi (kaasa arvatud suurtes annustes glükokortikosteroide) saavatel isikutel.

Vaktsiin on vastunäidustatud teadaoleva süsteemse ülitundlikkuse korral neomütsiini suhtes, kuid
anamneesis olev kontaktdermatiit neomütsiinile ei ole vastunäidustuseks.

Raseduse ajal ei tohi VARILRIX’i manustada. Lisaks sellele tuleb rasestumisest hoiduda kolme kuu
jooksul pärast vaktsineerimist.

4.4   Hoiatused ja ettevaatusabinõud kasutamisel

Raske kuluga palavikulise haiguse korral tuleb VARILRIX’i manustamine edasi lükata. Kerge
infektsiooni esinemine muidu tervel isikul ei ole vastunäidustuseks.

Nagu teistegi süstitavate vaktsiinide puhul, tuleb patsienti pärast vaktsineerimist mõnda aega jälgida
ning harvaesineva anafülaktilise reaktsiooni puhuks hoida vajalikud esmaabivahendid käepärast.

Sarnaselt teiste tuulerõugete vaktsiinidega on VARILRIX´iga vaktsineeritud isikute seas täheldatud
üksikuid tuulerõugete haigusjuhte. Need haigusjuhud on tavaliselt kerged, esineb vähem
lööbeelemente, palavikku ja köha kui haigestunud vaktsineerimata isikutel.

Oka vaktsiini viiruse ülekandumist vaktsineeritud seronegatiivsetele kontaktisikutele on täheldatud
väga harva. Vaktsiini viiruse ülekannet ei ole täheldatud juhtudel, kui pärast vaktsineerimist on
süstekoht ilma igasuguste põletikunähtudeta.

Kergekujuline lööve tervetel kontaktisikutel näitab, et viirus jääb pärast ülekandumist nõrgestatuks.

VARILRIX’i ei tohi manustada nahasiseselt. VARILRIX’i ei tohi mitte mingil tingimusel manustada
veeni.

Sünkoop (minestamine) võib tekkida pärast või isegi enne ükskõik missugust vaktsineerimist
psühhogeense reaktsioonina nõelatorkele. Oluline on rakendada abinõusid minestusest tingitud
vigastuste vältimiseks.

4.5   Koostoimed teiste ravimitega ja muud koostoimed
Kui eelnevalt on manustatud immuunoglobuliine või teostatud vereülekanne, tuleb vaktsineerimine
vähemalt kolm kuud edasi lükata, kuna vaktsiini toime tõenäoliselt väheneb passiivselt omandatud
Varicella zoster-viiruse antikehade tõttu.

Salitsülaate ei tohi manustada 6 nädala jooksul pärast vaktsineerimist, kuna nende kasutamisel
Varicella zoster-viiruse infektsiooni ajal on esinenud Reye’ sündroomi.

Terved isikud
VARILRIX’i võib manustada samal ajal koos teiste vaktsiinidega. Erinevad süstitavad vaktsiinid tuleb
alati manustada erinevatesse süstekohtadesse.

VARILRIX’i ei tohi manustada koos leetrivaktsiiniga, nende manustamise vahe peab olema vähemalt
üks kuu, kuna leetrivaktsiin võib suruda maha rakulise immuunvastuse.

Kõrge nakatumisriskiga patsiendid
VARILRIX’iga samal ajal ei tohi manustada teisi nõrgestatud elusvaktsiine. Inaktiveeritud vaktsiine
võib manustada olenemata VARILRIX’i kasutamisest, kui ei esine spetsiifilisi vastunäidustusi.
Erinevad süstitavad vaktsiinid tuleb alati manustada erinevatesse süstekohtadesse.

4.6   Rasedus ja imetamine

Rasedus
Raseduse ajal on VARILRIX’i manustamine vastunäidustatud, kuna võimalikud toimed loote arengule
ei ole teada. Rasestumisest tuleb hoiduda kolm kuud pärast vaktsineerimist.

Imetamine
Vaktsiini kasutamise kohta imetamise ajal andmed puuduvad.

4.7   Toime reaktsioonikiirusele

Ei ole asjakohane.

4.8   Kõrvaltoimed

Kliinilised uuringud

Terved isikud
Vaktsiini reaktogeensuse kliinilistes uuringutes osales üle 7900 isiku. Uuringutes manustati vaktsiini
kas eraldi või kombinatsioonis teiste vaktsiinidega. Vaktsiini ohutusprofiil põhineb VARILRIX’i 5369
annuse manustamisel lastele, noorukitele ja täiskasvanutele.

Teatatud kõrvaltoimed on loetletud järgneva esinemissageduse järgi:
Väga sage:        (≥ 1/10)
Sage:             (≥ 1/100 kuni < 1/10)
Aeg-ajalt:        (≥ 1/1000 kuni < 1/100)
Harv:             (≥ 1/10 000 kuni < 1/1000)
Väga harv:        (< 1/10 000)

Infektsioonid ja infestatsioonid:
Aeg-ajalt: ülemiste hingamisteede infektsioonid, farüngiit.

Vere ja lümfisüsteemi häired:
Aeg-ajalt: lümfadenopaatia.

Psühhiaatrilised häired:
Aeg-ajalt: ärritatavus.

Närvisüsteemi häired:
Aeg-ajalt: peavalu, uimasus.

Silma kahjustused:
Harv: konjunktiviit.

Respiratoorsed, rindkere ja mediastiinumi häired:
Aeg-ajalt: riniit, köha.

Seedetrakti häired:
Aeg-ajalt: iiveldus, oksendamine;
Harv: kõhuvalu, kõhulahtisus.

Naha ja nahaaluskoe kahjustused:
Sage: lööve;
Aeg-ajalt: tuulerõugetele sarnane lööve, sügelus;
Harv: nõgestõbi.

Lihas-skeleti ja sidekoe kahjustused:
Aeg-ajalt: liigesvalu, lihasvalu.

Üldised häired ja manustamiskoha reaktsioonid:
Väga sage: paikne punetus, valu;
Sage: süstekoha turse*, palavik (kaenlaalune/suukaudne ≥ 37,5°C või rektaalne ≥ 38,0°C)*;
Aeg-ajalt: palavik (kaenlaalune/suukaudne > 39,0°C või rektaalne > 39,5°C), väsimus, halb
enesetunne.
Peale teise annuse manustamist võis täheldada suurenenud valu, punetuse ja turse esinemist võrreldes
esimese annuse manustamisega.

*Noorukitel ja täiskasvanutel läbi viidud uuringutes teatati väga sageli tursest süstekohal ja palaviku
tekkest. Alla 13 aasta vanustel lastel kirjeldati turset väga sageli ka pärast teise annuse manustamist.

Reaktogeensuse profiili erinevusi ei täheldatud algselt seropositiivsetel ja seronegatiivsetel isikutel.

Kõrge nakatumisriskiga patsiendid
Kõrge nakatumisriskiga patsientide kohta on kliiniliste uuringute andmed vähesed. Vaktsiiniga seotud
reaktsioonid (põhiliselt papulo-vesikulaarne lööve ja palavik) on tavaliselt kerged. Nagu ka tervetel
isikutel, on süstekoha punetus, turse ja valu kerged ja mööduvad.

Turustamisjärgsed andmed

Infektsioonid ja infestatsioonid:
Herpes zoster.**

Immuunsüsteemi häired:
Ülitundlikkusreaktsioonid, anafülaktilised reaktsioonid.

Närvisüsteemi häired:
Krambid, tserebellaarne ataksia.**

** Sellest kõrvaltoimest on teatatud ka metsiku Varicella zoster-viiruse infektsiooni tulemusena. Ei
ole täheldatud, et vaktsineerimine tõstaks antud kõrvaltoime esinemise riski, võrreldes metsikut tüüpi
viirusinfektsiooniga.

4.9   Üleannustamine
                                                    4
On teatatud juhtudest, kus VARILRIX’i on manustatud rohkem, kui soovitatav. Üleannustamise
sümptomiteks on letargia ja krambid. Teistel üleannustamise juhtudel ei ole teatatud üleannustamisega
seotud kõrvaltoimete tekkest.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: viirusvaktsiinid,
ATC-kood: J07BK01.

VARILRIX kutsub esile kliiniliselt mitteväljendunud Varicella zoster - viiruse infektsiooni.
Teatava kaitse võib tagada immuniseerimine kuni 72 tundi pärast viirusega kokkupuudet.
Kaitse näitajaks on antikehade olemasolu.

Terved isikud

11 kuu kuni 21 kuu vanuste laste serokonversiooni määr, mõõdetud ELISA (50 mRÜ/ml) ühikutes 6
kuud peale vaktsineerimist, oli 89,6% peale ühte vaktsiiniannust ja 100% peale teist vaktsiiniannust.

9 kuu kuni 12 aasta vanuste laste üldine serokonversiooni määr, mõõdetud
immunofluorestsentskatsega (Immunofluorescence Assay – IFA) 6 nädalat peale vaktsineerimist, oli
>98% peale ühte vaktsiiniannust. 12...15 kuu vanustel lastel püsisid antikehad vähemalt 7 aastat pärast
ühe annusega vaktsineerimist.

9 kuu kuni 6 aasta vanuste laste serokonversiooni määr, mõõdetud IFA-ga 6 nädalat peale
vaktsineerimist, oli 100% peale teist vaktsiiniannust. Teise annuse manustamise järgselt täheldati
antikehade tiitri märkimisväärset (geomeetrilise keskmise tiitri [GMT] 5...26-kordset) tõusu.

13 aasta vanuste ja vanemate isikute serokonversiooni määr, mõõdetud IFA-ga 6 nädalat peale
vaktsineerimist, oli 100% peale teist annust. Aasta pärast vaktsineerimist olid kõik uuritud isikud
endiselt seropositiivsed.

Kliinilistes uuringutes oli enamik vaktsineeritud isikuid, kes puutusid järgnevalt kokku metsiku
viirusega, kas täielikult kaitstud kliiniliselt väljendunud tuulerõugete eest või tekkis neil haiguse
kergem vorm (st vähem lööbeelemente, palaviku puudumine). Spetsiaalses ühe annuse järgses
vaktsiini efektiivsuse uuringus jälgiti 10...30 kuu vanuseid lapsi 29,3 kuu jooksul. Tavaliselt esinevate
haigusvormide (≥30 villi) vastu oli vaktsiini efektiivsus 100% ning kõigi haigusvormide vastu
(vähemalt 1 vill või paapul) 88%.

Efektiivsuse andmed näitavad kahe annuse manustamise järgselt kõrgemat kaitse taset ja
tuulerõugetesse haigestumise vähenemist, kui ühe annuse manustamise järgselt.

Puuduvad piisavad andmed selleks, et hinnata efektiivsust tuulerõugete komplikatsioonide (nt
entsefaliit, hepatiit või pneumoonia) vastu.

Kõrge nakatumisriskiga patsiendid
Kõrge nakatumisriskiga patsientide kohta on kliiniliste uuringute andmed väga vähesed. Neil
patsientidel oli üldine serokonversioon ≥80%.
Kõrge nakatumisriskiga patsientidel võib pärast vaktsineerimist olla näidustatud antikehade regulaarne
määramine, et kindlaks teha revaktsineerimise vajadus.

5.2   Farmakokineetilised omadused

Vaktsiinide puhul ei ole farmakokineetiliste omaduste hindamine vajalik.

5.3   Prekliinilised ohutusandmed

Mittekliinilised andmed üldise ohutuse loomkatsetest ei ole näidanud kahjulikku toimet inimesele.


6.    FARMATSEUTILISED ANDMED

6.1   Abiainete loetelu

Pulber
Aminohapped,
Inimalbumiin,
Laktoos, veevaba,
Neomütsiinsulfaat,
Mannitool,
Sorbitool.

Lahusti:
Süstevesi.

6.2   Sobimatus

VARILRIX’i ei tohi segada teiste vaktsiinidega ühes süstlas.

6.3   Kõlblikkusaeg

2 aastat

6.4   Säilitamise eritingimused

Hoida külmkapis (2°C...8°C).
Külmumine ei kahjusta lüofiliseeritud vaktsiini omadusi.
Lahustit võib hoida külmkapis või temperatuuril kuni 25°C.

Kui vaktsiine säilitatakse tsentraalses külmlaos, tuleb neid transportida külmas (2°C...8°C).

6.5   Pakendi iseloomustus ja sisu

VARILRIX on kas pisut kreemikat kuni kollakat värvi või roosakat värvi pulber üheannuselises
klaasviaalis.
Steriilne lahusti on läbipaistev ja värvitu süstevesi ampullis või süstlis.

Ampullid ja süstlid on valmistatud I tüüpi neutraalklaasist, mis vastab Euroopa farmakopöa nõuetele.

6.6   Erihoiatused ravimi käsitlemiseks

Sõltuvalt pH-st võib lahustatud vaktsiini värvus varieeruda heleroosast roosani. Enne manustamist
tuleb lahustit ja lahustatud vaktsiini visuaalselt kontrollida tahkete osakeste esinemise ja/või
füüsikaliste omaduste muutuse suhtes. Nimetatud muutuste esinemisel on lahusti või vaktsiin
kõlbmatu.

VARILRIX’i lahustamiseks tuleb lahusti lisada vaktsiini viaali. Seejärel tuleb viaali korralikult
loksutada, et pulber täielikult lahustuks.
Enne vaktsiini süstimist peab laskma alkoholil või muul desinfitseerival vahendil nahalt aurustuda, kuna
nad võivad viirust inaktiveerida.

VARILRIX’i on soovitav manustada pärast lahustamist nii ruttu kui võimalik.
Kuid siiski on tõestatud, et lahustatud vaktsiini võib hoida kuni 90 minutit toatemperatuuril (25oC) ja
kuni 8 tundi külmikus (2oC...8oC). Kui lahustatud vaktsiini ei kasutata ära nendes ajapiirides, tuleb see
hävitada.

Kasutamata ravim või jäätmematerjal tuleb hävitada vastavalt kohalikele seadustele.


7.    MÜÜGILOA HOIDJA

GlaxoSmithKline Biologicals s.a.
rue de l'Institut 89
1330 Rixensart
Belgia


8.    MÜÜGILOA NUMBER

256299


9.    ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

09.04.1999/19.08.2009


10.   TEKSTI LÄBIVAATAMISE KUUPÄEV

Ravimiametis kinnitatud detsembris 2011