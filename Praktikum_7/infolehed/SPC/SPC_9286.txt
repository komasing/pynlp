RAVIMI OMADUSTE KOKKUVÕTE


1.    RAVIMPREPARAADI NIMETUS

Orfiril Saft, 60 mg/ml suukaudne lahus


2.    KVALITATIIVNE JA KVANTITATIIVNE KOOSTIS

Suukaudse lahuse 1 ml sisaldab 60 mg naatriumvalproaati.

Abiainete täielik loetelu vt lõik 6.1.


3.    RAVIMVORM

Suukaudne lahus.


4.    KLIINILISED ANDMED

4.1   Näidustused

Epilepsia.

Märkus: Väikelastel on naatriumvalproaat esmavaliku ravim ainult erandjuhtudel; seda tuleb kasutada
äärmiselt ettevaatlikult, pärast riski-kasu suhte kaalumist ning võimalusel ainult monoteraapiana.

4.2   Annustamine ja manustamisviis

Individuaalne annustamine sõltuvalt ravivastusest. Ravi käigus tuleb jälgida ka naatriumvalproaadi
plasmakontsentratsiooni. Rakendada tuleb väikseimat annust, mille korral saavutatakse optimaalne
kontroll hoogude üle. Ravitoime saavutatakse tavaliselt kontsentratsioonide 340...700 µmol/l
(50...100 mg/l) juures.

Soovitatavaks algannuseks on täiskasvanutel ja lastel 5...10 mg/kehakaalu kg kohta, jagatuna 2...4
annuseks. Vajadusele vastavalt suurendatakse seda annust hiljem 5 mg/kg kaupa 4...7-päevaste
intervallide järel. Muude antiepileptikumide kasutamisel tuleb patsienti jälgida mistahes toksiliste
sümptomite ja ravimi plasmasisalduste suhtes (vt lõik 4.5).

Keskmised ööpäevased säilitusannused on järgmised:
Lapsed               30 mg naatriumvalproaati/kehakaalu kg kohta.
Noorukid                      25 mg naatriumvalproaati/kehakaalu kg kohta.
Täiskasvanud                  20 mg naatriumvalproaati/kehakaalu kg kohta.
Suuremad säilitusannused lastel ja noorukitel on tingitud suuremast valproaadi kliirensist nendel
patsientidel.

Täiskasvanute maksimaalne soovitatav annus on 2400 mg ööpäevas. Ülalnimetatust suuremate annuste
rakendamine on harva vajalik. Sellisel juhul vajab patsient jälgimist.

Neerupuudulikkusega patsientidel tuleb arvesse võtta vaba valproehappe sisalduse tõusu plasmas ning
annust vastavalt vähendada.

Tuleb silmas pidada, et alla 2 kuu vanustel väikelastel võib valproehappe eliminatsiooni poolväärtusaeg
olla kuni 60 tundi. Seda peab arvestama annuse suurendamisel säilitusravi jaoks.

Manustamisviis:
Ööpäevane annus tuleb jagada 2...4 üksikannuseks. Orfiril Saft’i tuleb võtta söögi ajal ja sellele tuleb
peale juua pool klaasitäit vett.

4.3   Vastunäidustused

Naatriumvalproaadi kasutamine ei ole lubatud järgmistel patsientidel:
- ülitundlikkus naatriumvalproaadi või mistahes abiaine suhtes,
- eelnev või olemasolev maksahaigus ja/või maksa või pankrease olemasolev raske funktsioonihäire,
- perekonnaanamneesis maksahaigus,
- anamneesis õe või venna surm valproaadi kasutamise ajal tekkinud maksafunktsiooni häire tõttu,
- porfüüria,
- veritsemine.

4.4   Hoiatused ja ettevaatusabinõud kasutamisel

Naatriumvalproaati peab kasutamaerilise ettevaatusega (suhtelised vastunäidustused) järgmistel juhtudel:
- väikelastel ja lastel, kellel on vajalik paralleelne ravi mitme antiepileptikumiga,
- luuüdikahjustusega patsientidel,
- lastel ja noorukitel, kellel on mitmeidpuudeid ja epilepsia raske vorm,
- verehüübivuse häirete või trombotsütopeeniaga patsientidel,
- päriliku ensüümdefitsiidiga patsientidel,
- ebapiisava neerufunktsiooni ja hüpoproteineemiaga patsientidel.

Väikelastel on naatriumvalproaat esmavaliku ravimiks ainult erandjuhtudel; seda tuleb rakendada suure
ettevaatusega ning pärast riski ja kasu suhte hoolikat hindamist; võimalusel kasutada monoteraapiana.

Harvadel juhtudel on lastel ja noorukitel täheldatud rasket letaalse lõppega maksa- või
pankreasekahjustust, seda eriti kombinatsioonravi puhul teiste antiepileptikumidega. Kõige sagedamini on
kahjustuse korral tegemist alla 3-aastaste väikelastega, kellel on raskekujulised epilepsiahood, mille
taustal esineb sageli ajukahjustust, vaimse arengu peetust ja/või pärilikku ainevahetushaigust. Selle
patsiendirühma puhul tuleb naatriumvalproaati manustada erilise ettevaatusega ning monoteraapiana.
Kogemused on näidanud, et vanusega (eriti pärast 10. eluaastat) langeb maksahaiguste esinemissagedus
oluliselt. Enamikul juhtudest täheldati kahjustuse teket esimese 6 ravikuu vältel, eriti aga 2. ja 12. nädala
vahel ning seostati peamiselt teiste antiepileptikumide paralleelse kasutamisega.

Raskele või fataalse lõppega maksakahjustusele võivad eelneda mittespetsiifilised sümptomid, nt hoogude
esinemissageduse tõus, füüsiline kurnatus, isupuudus, valud ülakõhus, oksendamine, erinevat tüüpi
lokaliseeritud või üldised tursed, samuti unisus. Nende sümptomite tekke suhtes tuleb patsiente hoolikalt
jälgida.

Ravi naatriumvalproaadiga tuleb maksafunktsiooni raske häire või pankreasekahjustuse kahtlusel
viivitamatult katkestada. Ravi katkestamise kriteeriumiteks võib pidada aspartaataminotransferaasi (AST)
ja alaniinaminotransferaasi (ALT) seerumisisalduse kolmekordset tõusu, ebanormaalselt pikenenud
protrombiiniaega, alkaalse fosfataasi ja bilirubiini väärtuste tõusu ja muutusi proteiinisisalduses.
        Osteoporoos võib esineda pikaajalise ravi korral epilepsiavastaste ravimitega (st karbamasepiin).
Sellest on samuti teatatud valproehappe puhul (vt lõik 4.8). Pikaajalist ravi saavad osteoporoosiga
patsiendid peavad saama sobivat ravi ja neid tuleb jälgida korduvate DEXA uuringute abil.
Järgnev kliiniliste ja laboratoorsete uuringute ajagraafik on kehtiv laste puhul:
Enne ravi algust, seejärel kord kuus 6 kuu jooksul ning pärast seda kaks korda iga 3 kuu tagant. Lisaks on
soovitatav, et lapsevanematel/hooldajail oleks olemas regulaarne telefonikontakt vastutava personaliga, et
tagada laboratoorsete uuringute vahelisel ajal toksiliste või muude kliiniliste sümptomite varajane
avastamine.

Enne ravi algust läbiviidavad laboratoorsed uuringud:
Kliinilise vere analüüs, sh trombotsüüdid, hüübivusandmed (tromboplastiini aeg = PTT-SPA,
fibrinogeen), seerumi amülaas, AST, ALT, alkaalne fosfataas, totaalne bilirubiin, üldvalk, veresuhkur.

Ravi kestel läbiviidavad laboratoorsed uuringud:
Kliiniliste anomaaliate puudumisel piisab kliinilise vere analüüsist (sh trombotsüüdid) ja maksa
aminotransferaasidest. Sellele vaatamata tuleks igal teisel korral määrata hüübivusparameetrite uuring (vt
eespool).

12 kuud kestnud ravi järel piisab kliiniliste anomaaliate puudumisel 2...3 uuringust (vastavalt kliinilisest ja
laboratoorsest) aastas.

Noorukitel ja täiskasvanutel on raskete või isegi fataalsete tüsistuste tekkeoht väga väike. Seetõttu on
juhul, kus enne ravi algust on teostatud põhjalik kliiniline läbivaatus ja laboratoorsed uuringud (sarnaselt
laste puhul rakenduvale), soovitatav, et verepildi uuring (kaasa arvatud trombotsüüdid), maksa ja
pankrease funktsionaalseid uuringuid viidaks läbi regulaarsete ajavahemike tagant; viimane kehtib eriti
esimese kuue kuu kohta.

Siiski ei tohiks vastutav arst tugineda ainuüksi verenäitajatele, kuna viimastes ei pruugi kõikidel juhtudel
kõrvalekaldeid olla. Hindamise puhul on ülioluline kliinilise anamneesi kogumine ja läbivaatus. Tuleb
silmas pidada, et mõningatel isikutel võib esineda maksaensüümide aktiivsuse ajutist tõusu, ilma et oleks
alust kahtlustada maksafunktsiooni häiret. Seda tuleb sagedamini ette ravi alguses.

Ravi      naatriumvalproaadiga     võib    anda     ammoniaagikontsentratsioonide      tõusu    plasmas
(hüperammoneemia). Seetõttu tuleb apaatia, unisuse, oksendamise, hüpotensiooni ja hoogude sagenemise
korral jälgida nii ammoniaagi kui ka valproehappe plasmasisaldusi. Vajadusel tuleb annust vähendada.

Uureatsükli ensümaatilise häire kahtlusel tuleb valproehappega ravi alguses määrata ammoniaagi sisaldus.

Naatriumvalproaadi kasutamine põhjustab harva immuunsüsteemi reaktsioone.
Sellest hoolimata tuleb erütematoosse luupusega patsientidel kohaldada ravi alles pärast riski-kasu suhte
hoolikat kaalumist.

Vahel, eriti suurte annuste korral, võib tulla ette pikenenud veritsust ja/või trombotsütopeeniat. Seetõttu
tuleb limaskestade ootamatu veritsusega või hematoomi tendentsiga patsiendid suunata edasisele
uurimisele.
Erilist ettevaatust tuleb rakendada juhul, kui teiste laboratoorsete parameetrite muutuste (nt fibrinogeeni ja
hüübivusfaktorite (peamiselt faktor VIII) vähenemine, bilirubiini sisalduse või maksaensüümide
aktiivsuse tõus) taustal esineb oluliselt pikenenud tromboplastiini aeg. Enne kirurgilisi või
stomatoloogilisi protseduure on soovitatav määrata trombotsüütide hulk, tromboplastiiniaeg, veritsusaeg ja
fibrinogeen.
Hoolikalt tuleb jälgida patsiente, kellel on varasemast ajast teada luuüdikahjustus.
Neerupuudulikkusega patsientidel tuleb arvesse võtta vaba valproehappe sisalduse tõusu plasmas ning
annust vastavalt vähendada.

Naatriumvalproaatravi katkestamine või üleminek teisele antiepileptikumile peab olema ettevaatlik ja
järk-järguline. Äkilised muudatused võivad põhjustada epilepsiahoogude sagenemist.

Samaaegne valproehappe/naatriumvalproaadi ja karbapeneemide kasutamine ei ole soovitatav (vt lõik
4.5).

Samaaegset salitsüülpreparaatidega ravi alla kolmeaastastel lastel tuleb vältida, et ei tekiks
maksatoksilisuse ohtu.

Enne ravi alustamist tuleb hoiatada patsienti võimalikust kehakaalu tõusust, soovitades erinevaid
võimalusi selle vältimiseks (vt lõik 4.8).

Fertiilses eas naised (vt lõik 4.6).
Fertiilses eas epilepsiat põdevaid naisi peab teavitama valproaadi kasutamise riskidest raseduse ajal.

Naatriumvalproaat metaboliseerub osaliselt ketokehadeks, mis võib anda eksekretsiooniuuringu
valepositiivse ketokehade näidu ja mida tuleb diabeedi puhul ketoatsidoosi kahtluse korral jälgida.

Märkus:
Mõnedes in vitro uurimustes on näidatud, et naatriumvalproaat stimuleerib                            inimese
immuundefitsiidiviiruse replikatsiooni. Viimati mainitu kliiniline tähendus ei ole teada.

Suitsiidimõtteid ja suitsiidaalset käitumist on esinenud erinevatel näidustustel antiepileptikume saavatel
patsientidel. Randomiseeritud platseebokontrolliga uuringute meta-analüüs näitas, et antiepileptikume
kasutavate patsientide hulgas on suitsiidimõtete tekkimise ja suitsidaalse käitumise risk suurenenud.
Suitsiidimõtete ja suitsidaalse käitumise tekkemehhanism naatriumvalproaati saavatel patsientidel ei ole
teada, kuid olemasolevate andmete põhjal ei saa seda riski ka välistada.

Seega peaks patsiente suitsiidimõtete tekkimise ja suitsidaalse käitumise osas jälgima ja vajadusel
rakendama vastavat ravi. Patsiente (ja nende hooldajaid) tuleb teavitada, et suitsiidimõtete või suitsidaalse
käitumise tekke korral peavad nad pöörduma arsti poole.

4.5   Koostoimed teiste ravimitega ja muud koostoimed

Naatriumvalproaadi kombineerimisel teiste antiepileptikumidega tuleb silmas pidada, et võivad tekkida
pöördefektid plasmakontsentratsioonide suhtes. Ensüümiinduktsiooniga antiepileptikumid (fenobarbitaal,
fenütoiin ja karbamasepiin) suurendavad valproehappe eritumist ning nõrgendavad seetõttu preparaadi
toimet. Indutseerivate ravimitega kooskasutamine võib suurendada maksatoksilisuse ja hüperammoneemia
tekkeohtu.

Annusest sõltuvalt suurendab felbamaat vaba valproehappe plasmasisaldust lineaarselt ligikaudu 18%.

Meflokviin suurendab valproehappe lagundamist ja võib suurendada ka hoogude sagedust. Seetõttu võib
koosmanustamine viia epilepsiahoogude tekkele.

Valproehappe seerumisisaldust võib tõsta koosmanustamine tsimetidiini, fluoksetiini ja erütromütsiiniga.

Karbapeneemidega koosmanustamisel on teatatud vere valproehappesisalduse vähenemisest -
koosmanustamisel väheneb valproehappesisaldus 60…100% umbes kahe päeva jooksul. Sisalduse
vähenemise kiire alguse ja ulatuse tõttu ei peeta karbapeneemide manustamist valproehappega
stabiliseeritud patsientidele sobivaks ning seetõttu tuleb seda vältida (vt lõik 4.4).
Naatriumvalproaadi ja antikoagulantide (varfariin) või atsetüülsalitsüülhappe kooskasutamine võib
suurendada veritsusohtu. Atsetüülsalitsüülhape vähendab ka valproehappe seondumist plasmavalkudega.
Seetõttu on soovitatav verehüübivuse regulaarne kontroll. Naatriumvalproaadi ja atsetüülsalitsüülhappe
kooskasutamine on keelatud eriti imikutel ja väikelastel esineva palaviku ja valude puhul.

On võimalik, et potentsiaalselt hepatotoksilised ravimid, samuti alkohol võivad maksatoksilisust
süvendada.

Liitiumiga kombineerimisel tuleb regulaarselt jälgida mõlema aktiivse toimeaine plasmasisaldusi.

Valproaadi poolt indutseeritud fenobarbitaali sisalduse tõus, mis võib manifesteeruda raskekujulise
sedatsioonina, omab erilist kliinilist tähendust. Selle tekkel tuleb fenobarbitaali või primidooni annust
vähendada (primidoon metaboliseerub osaliselt fenobarbitaaliks). Valproehape võib põhjustada vaba
(mitteseotud) fenütoiini taseme ajutist arvestatavat tõusu, kuid kooskasutamisel kogu fenütoiini tase
langeb. Siiski pole sellel tavaliselt mingit kliinilist tähendust, kuna vaba fenütoiini hulk jääb piisavaks.
Valproehape võib tõsta karbamasepiin-10,11-epoksiidi taset toksilise tasemeni vaatamata sellele, et
karbamasepiini tase püsib terapeutilises vahemikus.

Kooskasutamisel võib tõusta oluliselt nimodipiini tase; põhjuseks on siin metaboolne pärssimine.

Rifampitsiin võib langetada valproaadi sisaldust veres vähendades niimoodi ravitoimet. Seetõttu võib olla
vajalik valproaadi annuse kohandamine, kui samaaegselt kasutatakse rifampitsiini.

Mõningatel juhtudel võib valproehappe ja topiramaadi kooskasutamisel tekkida hüperammoneemia koos
entsefalopaatiaga või ilma.

Valproehape pärsib lamotrigiini ainevahetust. Seetõttu tuleb enne kooskasutamist lamotrigiini annust
vähendada.

Valproehapet sisaldavate ravimite kombineerimisel lamotrigiiniga suureneb nahareaktsioonide tekkimise
risk.

Naatriumvalproaat suurendab etosuktsimiidi plasmasisaldust, suurendades kõrvaltoimete riski. Nende
kahe ravimi kombineerimisel on soovitatav kontrollida etosuktsimiidi plasmasisaldusi.

Valproehape võib suurendada zidovudiini plasmakontsentratsiooni, mis toob kaasa toksiliste reaktsioonide
riski suurenemise.

Valproehape võib suurendada felbamaadi plasmasisaldust ligikaudu 50% võrra. Samuti mõjustatakse
teiste aktiivsete toimeainete (nt kodeiin) metabolismi ja seonduvust valkudega.
Barbituraatide, bensodiasepiinide (nt diasepaam, lorasepaam, klonasepaam), neuroleptikumide või
antidepressantidega kombineerimisel võib naatriumvalproaat potentseerida nende ravimite tsentraalset
pärssivat toimet.

Kuna naatriumvalproaat metaboliseerub osaliselt ketokehadeks, tuleb ketoatsidoosi kahtlusega diabeedi
puhul silmas pidada võimalikke valepositiivseid tulemusi ketokehade ekskretsiooniuuringul.

Naiste puhul, kes tarvitavad hormonaalseid kontratseptiive, pole suukaudsete kontratseptiivide
plasmasisalduse langustendentsi täheldatud, kuna naatriumvalproaadil puudub ensüüme indutseeriv toime.
4.6   Fertiilsus, rasedus ja imetamine

Rasestumisealised naised peavad ravi ajal kasutama tõhusaid kontratseptsiooni vahendeid.

Rasedus.

Epilepsiaga ja epilepsiavastaste ravimite kasutamisega seotud üldised ohud
Epilepsiavastast ravi saanud emade järglastel on 2…3 korda suurem risk sünnidefektide tekkeks. Kõige
sagedamini täheldatud sünnidefektideks on huulelõhe, südame-veresoonkonna arenguhäired ja neuraaltoru
defektid. Mitme epilepsiavastase ravimi samaaegne kasutamine võib olla seotud suurema kaasasündinud
arenguhäirete tekkimise riskiga kui monoteraapia, seetõttu tuleb võimalusel eelistada epilepsia esinemisel
monoteraapiat. Rasestuda võivad naised või fertiilses eas naised vajavad spetsialisti nõuannet, ning juhul,
kui naine plaanib rasestuda, tuleb epilepsiavastase ravi vajadust uuesti hinnata. Epilepsiavastast ravi ei
tohi järsku katkestada, sest see võib vallandada krambid, millel võivad olla tõsised tagajärjed nii emale kui
ka lapsele.
Harvadel juhtudel on epilepsiahaigete emade lastel täheldatud arengupeetust. Ei ole võimalik hinnata, kas
arengupeetus on sel juhul olnud tingitud geneetilistest või sotsiaalsetest faktoritest, ema epilepsiast või
epilepsiavastasest ravist.

Valproehappega seotud ohud.
Valproehappega ravitud emade järglastel on täheldatud kaasasündinud arenguhäireid nagu neuraaltoru
defektid (spina bifida, meningomüelotseele) ja teised keskjoone defektid, näiteks hüpospaadia poeglastel,
skeleti deformatsioonid (näo düsmorfia – koos vaimse arengu peetuse ja jäsemete deformatsioonidega) ja
südame väärarengud. Valproehapet sisaldavate ravimite spetsiifiliseks, ent harvaks toimeks on kodarluu
mõlemapoolne aplaasia. Mõningates uuringutes on leitud seos valproehappe intrauteriinse ekspositsiooni
ja arengupeetuse (millega sageli kaasnevad kraniofatsiaalsed väärarengud) tekkimise riski vahel, eriti
verbaalse IQ osas.

Autismispektri häiretest on teatatud lastel, kelle emad kasutasid raseduse ajal valproaati.

Fertiilses eas naistel tuleb pöörata tähelepanu raseduse planeerimise ja monitoorimise vajadusele, seda
juba enne ravi alustamist.

Kahjustuste varaseks diagnoosimiseks on soovitatav kasutada prenataalse diagnostika meetodeid
(ultraheliuuring ja alfa-fetoproteiini määramine).

Teiste epilepsiavastaste ravimite samaaegne kasutamine suurendab väärarengute tekkimise riski. Seetõttu
tuleb võimalusel eelistada valproehappe monoteraapiat.

Foolhappe preparaatide kasutamine enne rasedust võib vähendada neuraaltoru defektide esinemissagedust
suure riskiga naiste järglastel. Rasestumise planeerimisel peaks naine võtma ööpäevas vähemalt 5 mg
foolhapet.

Ravi Orfiril Saft’iga ei tohi raseduse ajal katkestada ilma arstiga eelnevalt nõu pidamata, sest ravi järsk
katkestamine või annuse liigne vähendamine võib vallandada epileptilised krambid, mis võivad ema ja
tema sündimata last kahjustada.

Kaasasündinud arenguhäired näivad olevat seotud suurema ööpäevase koguannuse ja suurte
üksikannustega. On andmeid, et plasma suur maksimaalne kontsentratsioon ja suured üksikannused
võivad põhjustada neuraaltoru defekte. Neuraaltoru defektide tekkimise risk suureneb koos valproehappe
annuse suurenemisega, eriti juhul, kui ööpäevane annus on suurem kui 1000 mg.
Valproehape läbib platsentaarbarjääri ja selle kontsentratsioon loote vereplasmas on suurem kui ema
vereplasmas. Kui Orfiril Saft’i kasutamine on hädavajalik, tuleb seda raseduse ajal manustada väikseimas
krampe ärahoidvas annuses, eriti raseduse esimeses trimestris. Et väärarengud on suure tõenäosusega
põhjustatud valproehappe maksimaalsest kontsentratsioonist vereplasmas, on ravimit soovitatav ööpäeva
vältel manustada mitme väiksema annusena, seda eelkõige raseduse 20. ja 40. päeva vahelisel perioodil.
Lisaks sellele tuleb regulaarselt jälgida valproehappe plasmakontsentratsiooni, sest isegi sama
annustamise juures võib ravimi plasmakontsentratsioon raseduse ajal suurtes piirides kõikuda.

Vastsündinutel, kelle emasid on ravitud valproehappega, on täheldatud ärajätunähte.

Vastsündinutel, kelle emasid on raseduse ajal ravitud valproehappega, on täheldatud vere hüübivushäireid
(hemorraagilist sündroomi). Nimetatud sündroom on tingitud hüpofibrinogeneemiast. Fibriini täielikust
puudumisest tingituna on teatatud ka surmajuhtumitest. Hüpofibrinogeneemia võib esineda koos
hüübivusfaktorite puudusega. Samas tuleb antud sündroomi eristada K-vitamiiniga seotud
hüübivusfaktorite sisalduse vähenemisest, mida võivad põhjustada ensüümide indutseerijad (näiteks
fenobarbitaal). Seetõttu tuleb vastsündinul kontrollida vere trombotsüütide, fibrinogeeni ja
hüübivusfaktorite sisaldust ning hüübivusnäitajaid.

Imetamine.
Valproehape eritub rinnapiima. Samas on see kogus reeglina liiga väike, et kujutada lapsele mingit ohtu
ning tavaliselt ei ole ravimi kasutamisel vaja rinnaga toitmist katkestada.

4.7   Toime reaktsioonikiirusele

Naatriumvalproaatravi ajal võib reaktsioonikiirus aeglustuda. Seda tuleks arvesse võtta juhtudel, mis
nõuavad suuremat keskendumist, nt autojuhtimisel või masinatega töötamisel.

4.8   Kõrvaltoimed

Sagedamini esinevateks kõrvaltoimeteks on naatriumvalproaadi puhul seedetrakti häired, mida esineb
ligikaudu 20% patsientidest. Levinud kõrvaltoimeteks on kehakaalu tõus ja polütsüstilised munasarjad
(≥1% - <10%). Raskeid (ja isegi surmaga lõppenud) maksakahjustuse juhte on täheldatud iseäranis lastel,
keda on ravitud suurte annustega või kombineerimise korral teiste antiepileptikumidega.

Kõrvaltoimed on klassifitseeritud esinemissageduse vähenemise järjekorras:
väga sage (> 1/10);
sage (> 1/100, < 1/10);
aeg-ajalt (> 1/1000, < 1/100);
harv (> 1/10 000, < 1/1000);
väga harv (< 1/10 000),
teadmata (ei saa hinnata olemasolevate andmete alusel).

Vere ja lümfisüsteemi häired
Sage:                   Trombotsütopeenia, leukopeenia.
Aeg-ajalt:              Verejooks.
Väga harv:              Luuüdikahjustus, fibrinogeeni ja/või hüübivusfaktori VIII kontsentratsiooni
                        langus, trombotsüütide agregatsiooni häired, pikenenud veritsusaeg,
                        lümfotsütopeenia, neutropeenia, pantsütopeenia, aneemia.

Immuunsüsteemi häired
Harv:                 Erütematoosne luupus.
Väga harv:            Ravimlööve koos eosinofiilia ja süsteemsete sümptomitega (DRESS-i sündroom).
                        On teatatud allergilistest reaktsioonidest (vt ka Naha ja nahaaluskoe kahjustused).

Endokriinsüsteemi häired
Harv:                  Hüperandrogenism.

Ainevahetus- ja toitumishäired
Sage:                   Hüperammoneemia, kehakaalu tõus või langus, isu tõus või langus.
Harv:                   Hüperinsulineemia, insuliinisarnast kasvufaktorit siduva proteiin I madal sisaldus.
                        Hüponatreemia, antidiureetilise hormooni liignõristuse sündroom
Väga harv:
                        (SIADH).
Teadmata
sagedusega:             On andmeid kilpnäärme funktsionaalsete näitajate muutuste kohta. Nimetatu
                        kliiniline tähtsus on ebaselge.

Vaskulaarsed häired
Harv:                   Vaskuliit.

Psühhiaatrilised häired
Harv:                   Ärrituvus, hallutsionatsioonid, segasus.

Närvisüsteemi häired
Sage:                   Unisus, treemor, paresteesiad.
Aeg-ajalt:              Mööduv kooma, osadel juhtudel koos krampide sagenemisega.
Harv:                   Peavalu, hüperaktiivsus, spastilisus, ataksia, stuupor, süljeerituse suurenemine.
                        Entsefalopaatia*1, ajuatroofiaga seotud dementsus, ekstrapüramidaalsed häired
Väga harv:
                        näiteks parkinsonistlik sündroom (mööduv).
Teadmata
sagedusega:             sedatsioon.

Kõrva ja labürindi kahjustused
Väga harv:             Kuulmislangus, kõrvade kohisemine.

Respiratoorsed, rindkere ja mediastiinumi häired
Teadmata
sagedusega:            On teatatud eosinofiilse pleuraefusiooni juhtudest.

Seedetrakti häired
Sage:                   Valu, iiveldus, oksendamine.
Harv:                   Kõhulahtisus, pankreatiit, süljeerituse suurenemine.

Maksa ja sapiteede häired
Sage:                  Maksaensüümide aktiivsuse tõus.
                       Raske maksakahjustus*2, sealhulgas maksapuudulikkus.
Harv:

Naha ja nahaaluskoe kahjustused
Sage:                 Juuste ajutine väljalangemine, juuste pleekimine ja lokkiminek.
Harv:                 Eksanteem, multiformne erüteem.
Väga harv:            Stevensi-Johnsoni sündroom, Lyell`i sündroom.

Lihas-skeleti ja sidekoe kahjustused
Teadmata
sagedusega:              On teatatud osteoporoosi juhtudest (vt ka lõik 4.4).
Neerude ja kuseteede häired
Väga harv:             Fancon`i sündroom, enurees lastel.

Reproduktiivse süsteemi ja rinnanäärme häired
Sage:                  Amenorröa, polütsüstilised munasarjad.

Üldised häired ja manustamiskoha reaktsioonid
Harv:                  Hüpotermia, tursed.

*1Harvadel juhtudel on täheldatud tundmatu patogeneesiga entsefalopaatia teket lühikese aja jooksul
pärast valproehapet sisaldava ravimi kasutamist; ravi katkestamisel entsefalopaatia lahenes. Mõnel taolisel
juhul on kirjeldatud ammooniaagi taseme tõusu ja fenobarbitaaliga kombineerimisel fenobarbitaali taseme
tõusu. Isoleeritud juhtudel, eriti suurte annuste korral või teiste antiepileptikumidega kombineerimisel on
esinenud kroonilist entsefalopaatiat. Nimetatud juhtumitega kaasnesid neuroloogilised sümptomid ja
kõrgemate kortikaalsete funktsioonide häire, mille etioloogia pole samuti selge.

*2 Erilist tähelepanu tuleb pöörata järgmistele maksakahjustuste tunnustele: antiepileptilise toime
nõrgenemine, mida iseloomustab epileptiliste hoogude taastumine või sagenemine, füüsiline nõrkus,
isupuudus, iiveldus või korduv oksendamine, ebaselge põhjusega ülakõhuvalud, üldiste või lokaalsete
tursete teke, loidus, teadvuse häired koos segasuse tekkega, erutus ja liikumishäired. Väga harvadel
juhtudel on täheldatud ka sarnase kliinilise pildiga pankrese kahjustust. Nimetatud kliiniliste tunnuste osas
tuleb hoolikalt jälgida lapsi ja väikelapsi. Kui mainitud sümptomid on püsiva või raske iseloomuga, tuleb
lisaks põhjalikule kliinilisele läbivaatusele korraldada ka vastavad laboratoorsed analüüsid (vt lõik 4.4).

4.9   Üleannustamine

Intoksikatsiooni hindamisel tuleb arvesse võtta hulgimürgistuse võimalust mitmete ravimite tarvitamise
tulemusena (nt enesetapukatsete korral).

Referentsvahemikus (340...700 µmol/l) on valproehappe toksilisus väike. Kirjanduses on andmeid
üksikute surmaga lõppenud mürgistuste kohta nii ägeda kui ka kroonilise üleannustamise tulemusena.

Üleannustamise sümptomid.
Mürgistusega kaasnevaid sümptomeid iseloomustab segasus, sedatsioon või isegi kooma, müasteenia ja
hüpo- või arefleksia. Eraldiseisvatel juhtudel on täheldatud ka hüpotensiooni, mioosi, südame-
veresoonkonna ja hingamiselundkonna häireid, ajuturset, metaboolset atsidoosi, hüpokaltseemiat ja
hüpernatreemiat. Täiskasvanutel ja lastel provotseerib kõrge plasmasisaldus ebaadekvaatseid
neuroloogilisi reaktsioone ja muutusi käitumises.

Üleannustamise ravi.
Spetsiifilist antidooti pole. Seetõttu peab ravi piirduma üldiste meetmete rakendamisega, eesmärgiga
eemaldada aktiivne toimeaine organismist ja toetada elutähtsaid funktsioone. Suukaudse intoksikatsiooni
korral tehakse 30 minuti jooksul pärast üleannustamist maoloputus ja manustatakse aktiivsütt. Sellisel
juhul on vajalik intensiivne meditsiiniline jälgimine.

Abiks võib olla hemodialüüs või diureesi forsseerimine. Peritoneaaldialüüsi toime on nõrk.

Aktiivsöe hematogeense perfusiooni või täieliku plasmavahetuse ja vereülekande efektiivsuse kohta on
kogemused olnud siiani ebapiisavad. Seetõttu on eriti laste puhul soovitatav statsionaarne intensiivravi
ilma spetsiaalsete detoksifikatsioonitehnikate rakendamiseta, jälgides samal ajal siiski plasmasisaldusi.
Mõnedel juhtudel on edukalt kasutatud naloksooni.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: Epilepsiavastased ained; Rasvhappe derivaadid.
ATC-kood: N03AG01
Valproehape on antiepileptikum, millel puudub struktuurne sarnasus teiste antikonvulsantide aktiivsete
koostisainetega. Valproehappe krambivastast efektiivsust on näidatud nii katseloomadel kui ka inimestel.
Aktsepteeritavaks seletuseks on GABA-vahendatud inhibitsiooni suurenemine presünaptilise toime mõjul
GABA metabolismile ja/või postsünaptiline toime närvirakkude membraanide ioonkanalitele.

Erinevate ravimite transportimisel osalevad transportvalgud eemaldavad ajust ravimeid ja võivad
vähendada epilepsiaravimite kontsentratsiooni nende toimekohas. Nimetatud transportvalkude liigne
ekspressioon võib viia resistentsusele ravimi suhtes ja status epilepticus’e või ravimresistentse epilepsia
tekkele. Prekliinilistes ja in vitro uuringutes on näidatud, et valproehapet ei eemaldata ajust erinevate
ravimite transportimisel osalevate transportvalkude poolt. Seetõttu on antud mehhanismiga resistentsuse
teke valproehappe suhtes vähe tõenäoline.

Valproehappe lahustuvus vees on väike (1:800), naatriumvalproaadi lahustuvus vees on hea (1:0,4).

5.2   Farmakokineetilised omadused

Imendumine ja biosaadavus.
Suukaudse manustamise järel imenduvad valproehape ja selle naatriumisool mao-sooletraktist peaaegu
täielikult ja nende biosaadavus on ligikaudu 100%.

Plasmasisaldus, seondumine plasmavalkudega, jaotuvus.
Maksimaalse plasmakontsentratsiooni saavutamise aeg sõltub ravimvormist. Orfiril lahuse maksimaalne
plasmakontsentratsioon saavutatakse 0,5 ...2 tunni jooksul pärast manustamist.

Annuse ja plasmasisalduse vaheline seos on lineaarne. Otsene seos valproehappe plasmasisalduse ja
efektiivsuse vahel puudub, ent referentsvahemikuks peetakse tavaliselt väärtusi 340...700 µmol/l.
700 µmol/l ületamisel võivad sageneda kõrvaltoimed. Ravi alustamisel säilitusannustega saabub stabiilne
plasmakontsentratsioon 3...4 päevaga.

Jaotusruumala on vanusest sõltuv ning jääb tavaliselt 0,13...0,23 l/kg vahele (teismelistel 0,13...0,19 l/kg).

Plasmavalkudega (peamiselt albumiin) seondub kuni 90...95% valproehappest. Annuste suurendamisel
seondumine valkudega väheneb. Plasmavalkudega seondumine on väiksem eakatel ja neeru- või
maksafunktsiooni häirega patsientidel. Ühes uuringus täheldati vaba aktiivse toimeaine sisalduse tõusu
(8,5 kuni enam kui 20%) oluliselt langenud neerufunktsiooniga patsientidel.

Raseduse korral kiireneb maksa- ja neerukliirens, samuti tõuseb kolmandal trimestril jaotusruumala,
millega võib kaasneda plasmasisalduste vähenemine vaatamata sellele, et annus on sama. Lisaks on
raseduse kestel täheldatud muutusi seondumises plasmavalkudega, mille tagajärjel tõusis vaba
(terapeutiliselt aktiivse) valproehappe sisaldus.

Valproehape läbib platsentaarbarjääri ja eritub rinnapiima. Stabiilse kontsentratsiooni korral on
kontsentratsioon rinnapiimas ligikaudu 10 korda väiksem kui plasmas.
Valproehappe kontsentratsioon seljaajuvedelikus on 10 korda väiksem kui plasmas.

Metabolism, eliminatsioon.
Biotransformatsioon leiab aset glükuroniseerimise ning beeta-, oomega- ja oomega-1-oksüdatsiooni teel.
Ligikaudu 20% manustatud annusest eritub uriini glükuroniidestrina. Esineb üle 20 metaboliidi, neist
oomegaoksüdatsiooni teel tekkivaid peetakse hepatotoksilisteks. Alla 5% manustatud valproehappe
annusest eritub uriiniga muutumatul kujul. Tähtsaimaks metaboliidiks on 3-ketovalproehape, millest
3...60% jõuab uriini.

Plasmakliirens, eliminatsiooni poolväärtusaeg.
Tervetel inimestel on plasmakliirens 5...10 ml/min; kliirens tõuseb, kui manustatakse
ensüümindutseerivaid epilepsiavastaseid aineid (epileptikutel mõõdeti tulemuseks 12,7 ml/min).
Monoteraapia korral on aktiivse toimeaine keskmiseks poolväärtusajaks 12...16 tundi, mis pikaajalise ravi
käigus ei muutu.

Vastsündinutel ja väikelastel vanuses kuni 18 kuud jäävad plasma poolväärtusajad 10 ja 67 tunni vahele.
Pikimaid poolväärtusaegu täheldati vahetult pärast sündi; pärast 2. elukuu täitumist lähenesid väärtused
täiskasvanute omadele.

Maksahaigusega patsientidel on poolväärtusaeg              pikenenud.    Üleannustamisel     on    täheldatud
poolväärtusaegu kestusega kuni 30 tundi.

5.3    Prekliinilised ohutusandmed

Krooniline toksilisus.
Rottidel ja koertel läbiviidud kroonilise toksilisuse uuringute käigus on täheldatud testikulaarset atroofiat,
vas deferens’i degeneratsiooni ja ebapiisavat spermatogeneesi, samuti muutusi kopsudes ja eesnäärmes.
Nimetatud leidude kliiniline olulisus on ebaselge.

Valproehape on hiirtele, rottidele ja küülikutele teratogeenne. Mutageense potentsiaali uuringute käigus
pole mutageenset toimet täheldatud. Rottidel ja hiirtel läbiviidud kartsinogeensete uuringute käigus
täheldati isastel rottidel suurte annuste korral subkutaanse fibrosarkoomi esinemissageduse tõusu.


6.     FARMATSEUTILISED ANDMED

6.1    Abiainete loetelu

Lõhna- ja maitseaine, košenill (E 124), hüpromelloos, metüül-4-hüdroksübensoaat                      (E 218),
naatriumtsüklamaat, propüül-4-hüdroksübensoaat (E 216), naatriumsahharinaat, trometamool.

6.2    Sobimatus

Ei ole kohaldatav.

6.3    Kõlblikkusaeg

5 aastat.

6.4    Säilitamise eritingimused
See ravimpreparaat ei vaja säilitamisel eritingimusi.
Orifirl Saft tuleb ära kasutada 12 nädala jooksul pärast pudeli esmakordset avamist.

6.5   Pakendi iseloomustus ja sisu

250 ml lahust sisaldav pudel.

6.6   Erihoiatused ravimi hävitamiseks ja käsitlemiseks

Erinõuded puuduvad.


7.    MÜÜGILOA HOIDJA

DESITIN ARZNEIMITTEL GMBH
Weg beim Jäger 214
D-22335 Hamburg
Saksamaa


8.    MÜÜGILOA NUMBER

178797


9.    ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

24.10.1997/18.04.2008


10.   TEKSTI LÄBIVAATAMISE KUUPÄEV

Jaanuaris 2009

Ravimiametis kinnitatud detsembris 2010