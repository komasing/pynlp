RAVIMI OMADUSTE KOKKUVÕTE


1. RAVIMPREPARAADI NIMETUS

Pulmozyme, 2500 ühikut/2,5 ml nebuliseeritav lahus


2. KVALITATIIVNE JA KVANTITATIIVNE KOOSTIS

Üks ampull 2,5 ml lahusega sisaldab 2500 ühikut (2,5 mg) dornaas alfat (fosforüleeritud
glükosüleeritud rekombinantne inimproteiin deoksüribonukleaas I).

Kontsentratsioon 1000 ühikut/ml (1 mg/ml, 1 Genentech ühik/ml=1μg/ml)

INN. Dornase alfa

Abiainete täielik loetelu vt lõik 6.1.


3. RAVIMVORM

Nebuliseeritav lahus.

Selge, värvitu lahus.


4. KLIINILISED ANDMED

4.1 Näidustused

Kopsufunktsiooni parandamine tsüstilise fibroosiga patsientidel, kelle forsseeritud vitaalkapatsiteet on
vähemalt 40% normaalsest.

4.2 Annustamine ja manustamisviis

Manustada inhalatsiooni teel 2,5 mg dornaas alfat üks kord päevas. Inhaleeritakse lahjendamata kujul
ühe ampulli sisu (2,5 ml lahust). Kasutada soovitatud juganebulisaatorit/ kompressoraparaati (vt lõik
6.6).

Mõnedel üle 21-aastastel haigetel võib osutuda efektiivseks manustamine 2 korda päevas.

Enamuse patsientide puhul saavutatakse parim toime, kui kasutada Pulmozyme’i regulaarselt iga päev.
Uuring perioodilise ravi kohta Pulmozyme’iga on näidanud saavutatud kopsufunktsiooni paranemise
kiiret tagasiminekut ravi katkestamisel. Seepärast tuleb patsiente instrueerida manustama ravimit iga
päev.

Muu ravi, sh tavaline füsioteraapia peab Pulmozyme-ravi ajal jätkuma.

Respiratoorsete infektsioonide ägenedes võib Pulmozyme-ravi ohutult jätkata.

Normiga võrreldes üle 40% väiksema forsseeritud vitaalkapatsiteediga (FVC) patsientidel on
Pulmozyme’i tõhusus ja ohutus praeguseks tuvastamata.

Pulmozyme kasutamiskogemus alla 5-aastastel lastel on piiratud.

4.3 Vastunäidustused
Ülitundlikkus toimeaine või ravimi ükskõik millise abiaine suhtes.

4.4 Hoiatused ja ettevaatusabinõud kasutamisel

Puuduvad.

4.5 Koostoimed teiste ravimitega ja muud koostoimed

Pulmozyme’i võib edukalt ja ohutult kasutada teiste tsüstilise fibroosi standardravimitega nagu
antibiootikumid, bronhodilataatorid, pankrease ensüümpreparaadid, vitamiinid, inhaleeritavad ja
süsteemselt manustatavad kortikosteroidid ja analgeetikumid.

4.6 Rasedus ja imetamine

Rasedus
Dornaas alfa ohutus rasedatel on tuvastamata. Loomkatsed ei näita otsest või kaudset kahjulikku
toimet rasedusele või embrüo/loote arengule (vt lõik 5.3). Raseduse ajal tuleb dornaas alfat kasutada
ettevaatusega.

Imetamine
Manustatuna soovitatavates annustes, ondornaas alfa süsteemne imendumine inimesel minimaalne;
seetõttu ei ole oodata dornaas alfa mõõdetavat kontsentratsiooni rinnapiimas. Sellele vaatamata tuleb
dornaas alfat imetavatele naistele manustada ettevaatusega (vt lõigud 5.2 ja 5.3).

4.7 Toime reaktsioonikiirusele

Mõju autojuhtimisele ja masinate käsitsemise võimele pole kirjeldatud.

4.8 Kõrvaltoimed

Andmed kõrvaltoimete kohta on kogutud kliinilistest uuringutest, kus Pulmozyme’i kasutati
soovitatud annuste vahemikus.
Pulmozyme’iga seotud kõrvaltoimeid esineb harva (< 1/1000). Enamikel juhtudest on kõrvaltoimed
kergekujulised ja mööduvad ning Pulmozyme’i annuseid ei ole vaja muuta.

Silma kahjustused:
Konjunktiviit.

Respiratoorsed, rindkere ja mediastiinumi häired:
Häälekähedus, hingeldus, farüngiit, larüngiit, nohu (kõik mittenakkuslikud).

Uuringud:
Kopsufunktsiooni langus.

Seedetrakti häired:
Düspepsia.

Naha ja nahaaluskoe kahjustused:
Nahalööve, nõgestõbi.

Üldised häired:
Rindkerevalu (pleuriitiline/mittekardiaalne), palavik.

Pulmozyme’iga läbiviidud uuringu suures osakaalus lõpetanud patsientide andmete põhjal on
tsüstilisele fibroosile tavaliste kõrvanähtude ilmnemisel ravi jätkamine üldiselt ohutu.
Kliinilistes uuringutes tekkis vähestel patsientidel selliseid kõrvaltoimeid, mille tõttu nad olid sunnitud
ravi dornaas alfaga püsivalt katkestama. Ravi katkestamise sagedus oli dornaas alfa ja platseebo
manustamisel sarnane (vastavalt 3% ja 2%).

Sarnaselt teistele aerosoolidele võib ka dornaas alfaga ravi alustamisel kopsufunktsioon halveneda ja
röga eritumine suureneda.

Alla 5%-l dornaas alfaga ravitud haigetest tekkisid dornaas alfa vastased antikehad, kusjuures ühelgi
haigel ei tekkinud IgE tüüpi antikehi. Isegi pärast antikehade teket jätkus kopsufunktsiooni
paranemine.

Pulmozyme’i ohutust ravimi üks kord päevas inhaleerimisel kahe nädala vältel võrreldi 65 patsiendil
vanuses 3 kuud kuni <5 aastat ning 33 patsiendil vanuses 5...10 aastat (vt lõik 5.2). Patsientide arv, kes
kirjeldasid köha kui kõrvaltoimet, oli suurem nooremas vanuserühmas vanemate lastega võrreldes
(29/65, 45% võrreldes 10/33, 30%), nagu ka keskmise raskusega kuni rasket köha kirjeldanud
patsientide arv (24/65, 37% võrreldes 6/33, 18%). Muud kõrvaltoimed olid kerge kuni keskmise
raskusega. Nohu kirjeldanud patsientide arv oli samuti suurem nooremas vanuserühmas (23/65, 35%
võrreldes 9/33, 27%), nagu ka lööbe esinemissagedus (4/65, 6% võrreldes 0/33). Kõrvaltoimete
iseloom oli sarnane Pulmozyme’i suuremates uuringutes kirjeldatuga.

Turustamisjärgsed andmed
Turustamisjärgselt saadud spontaansed teated ja vaatlusuuringutes prospektiivselt kogutud
ohutusandmed kinnitavad kliinilistes uuringutes kirjeldatud ohutusprofiili.

4.9 Üleannustamine

Pulmozyme’i üleannustamise mõju ei ole kindlaks tehtud.

Kliinilistes uuringustes on tsüstilise fibroosi haiged on inhaleerinud kuni 20 mg Pulmozyme’i kaks
korda päevas (16 korda suurem soovitatavast ööpäevasest annusest) kuni 6 päeva vältel ning 10 mg
kaks korda päevas (8 korda suurem soovitatavast ööpäevasest annusest) periooditi (2 ravinädalat/2
ravivaba nädalat) 168 päeva jooksul. Kuus täiskasvanud mittetsüstilise fibroosiga patsienti said
dornaas alfat ühekordses intravenoosses annuses 125 μg/kg, millele 7 päeva hiljem järgnes 125 μg/kg
subkutaanne manustamine kahe järjestikuse 5-päevase perioodi vältel, ilma et oleks leitud
neutraliseerivaid antikehi dornaas alfa vastu või seerumi antikehade muutust kahekeermelise DNA
vastu. Kõik nimetatud annused olid hästi talutavad.

Pulmozyme’i süsteemset toksilisust ei ole täheldatud ja seda ei ole oodata dornaas alfa halva
imendumise ja lühikese seerumi poolväärtusaja tõttu. Üleannustamise süsteemne ravi ei ole seetõttu
suure tõenäosusega vajalik (vt lõik 5.2).


5. FARMAKOLOOGILISED OMADUSED

5.1 Farmakodünaamilised omadused

Farmakoterapeutiline grupp: dornaas alfa, ATC-kood: R05CB13

Rekombinantne inimese dornaas alfa on naturaalse ekstratsellulaarset DNAd lõhustava inimensüümi
insenergeneetiline versioon.

Viskoosse mädase eritise peetumine hingamisteedes põhjustab kopsufunktsiooni langust ja
infektsioonide ägenemisi. Mädane eritis sisaldab suurel hulgal ekstratsellulaarset DNAd, lagunevatest
leukotsüütidest vabanevat viskoosset polüaniooni, mis kuhjub vastusreaktsioonina infektsioonidele.
Dornaas alfa hüdrolüüsib in vitro rögas sisalduva DNA ja vähendab oluliselt röga viskoossust
tsüstilise fibroosi korral.
5.2 Farmakokineetilised omadused

Imendumine
Rottidel ja primaatidel läbiviidud loomuuringute põhjal on dornaas alfa süsteemne imendumine väike
(<15% rottidel ja <2% ahvidel). Vastavuses loomuuringute tulemustega imendub haigetele
inhaleeritava aerosoolina manustatud dornaas alfa süsteemselt vähesel määral.

Suu kaudu manustatud dornaas alfa imendus rottidele manustatuna seedetraktist tähtsusetul määral.

DNaas eksisteerib normaalselt inimseerumis. 40 mg dornaas alfa inhalatsioon kuni kuue päeva jooksul
ei põhjustanud endogeense DNaasi kontsentratsiooni olulist tõusu üle normaalse endogeense taseme.
Maksimaalne kontsentratsiooni suurenemine oli 10 ng/ml. Pärast 2500 ühiku (2,5 mg) dornaas alfa
manustamist kaks korda päevas 24 nädala jooksul ei erinenud DNaasi keskmine
seerumikontsentratsioon ravieelsest keskmisest tasemest (3,5±0,1 ng/ml), viidates vähesele
süsteemsele imendumisele ja kumulatsioonile.

Jaotumine
Rottidel ja ahvidel läbiviidud uuringute põhjal puhastus seerum veeni manustatud dornaas alfast
kiiresti. Jaotusruumala võrdus neis uuringuis seerumi mahuga.

2500 ühiku (2,5 mg) inhalatsioonil suureneb dornaas alfa kontsentratsioon rögas tsüstilise fibroosi
(CF) haigetel 15 minutiga tasemele 3 μg/ml. Pärast inhalatsiooni väheneb dornaas alfa
kontsentratsioon rögas kiiresti.

Eliminatsioon
Rottidel läbiviidud uuringutes oli inhaleeritava aerosoolina manustatud dornaas alfa eliminatsiooni aeg
kopsust 11 tundi.

Farmakokineetilised andmed manustamise kohta väga noortele või vanadele katseloomadele
puuduvad.

5.3 Prekliinilised ohutusandmed

Intravenoosselt manustatud dornaas alfaga läbi viidud uuringutes rottide ja küülikutega ei täheldatud
viljakuse langust, teratogeenset toimet ega ravimi mõju arengule.

Ravimi onkogeenne potentsiaal ei leidnud tõestust rottidega läbiviidud 2-aastases uuringus, kus
ravimit manustati inhalatsiooni teel.

Lakteerivatele makaakidele uuringu käigus kõrgetes annustes dornaas alfa veenisisesel manustamisel
oli toimeaine väikestes kogustes rinnapiimast määratav (< 0,1% tiinete makaakide plasmaseerumi
kontsentratsioonidest). Inimestele ravimi ettenähtud annustes manustamisel on dornaas alfa süsteemne
imendumine minimaalne. Seetõttu ei ole dornaas alfa sisaldus rinnapiimas määratav.


6. FARMATSEUTILISED ANDMED

6.1 Abiainete loetelu

Naatriumkloriid
Kaltsiumkloriiddihüdraat
Süstevesi

6.2 Sobimatus
Pulmozyme on puhverdamata vesilahus, mida ei või lahjendada ega segada teiste ravimite ja lahustega
nebulisaatori mahutisse. Kokkusegamine võib põhjustada Pulmozyme’i või lisatud aine struktuurseid
ja/või funktsionaalseid muutusi.

6.3 Kõlblikkusaeg

2 aastat.

6.4 Säilitamise eritingimused

Hoida külmkapis (2 °C...8 °C).
Hoida intensiivse valguse eest kaitstult.
Vältida liigset kuumutamist. Lühiajaline ühekordne temperatuuri tõus (kuni 30 °C kuni 24 tunni
jooksul) ei kahjusta toote stabiilsust.

6.5 Pakendi iseloomustus ja sisu

Pulmozyme on saadaval ühekordselt kasutatavates madaltihedast polüetüleenist valmistatud
plastampullides. Ühe ampulli maht on 2,5 +/- 0,1 ml, mis annab nebulisaatori kambrisse 2,5 ml
Pulmozyme’i.

Pakendis on 6 ampulli (2,5 ml).

6.6 Erihoiatused ravimi hävitamiseks ja käsitlemiseks

Pulmozyme’i ühe 2,5 mg (2500 ühikut) ühekordse ampulli sisu steriilse inhalatsioonilahusega tuleb
manustada üks kord päevas, kasutades soovitatud kompressornebulisaatorit (kompressorinhalaatorit).

    •    Pulmozyme’i ei tohi nebulisaatoris kokku segada teiste ravimite või lahustega (vt. lõik 6.2
         „Sobimatus“).
    •    Ühe ampulli sisu tühjendatakse kompressornebulisaatori reservuaari. Manustamiseks sobivad
         Hudson T Up-draft II/Pulmo-Aide, Airlife Misty/Pulmo-Aide, Respigard/Pulmo-Aide või
         Acorn II/Pulmo-Aide.
    •    Pulmozyme’i võib manustada ka korduvkasutatavate kompressorinhalaatorsüsteemidega nagu
         Pari LL/Inhalierboy, Pari LC/Inhalierboy või Master, Aiolos/2 Aiolos, Side Stream/CR50,
         MobilAire või Porta-Neb.
    •    Patsiendid, kes ei ole võimelised kogu inhalatsiooniperioodi kestel suu kaudu sisse või välja
         hingama, võivad kasutada Pari Baby nebulisaatorit koos tihedalt sobiva näomaskiga.
    •    Praeguste andmete põhjal ei sobi ultrahelipihustid Pulmozyme’i manustamiseks, kuna
         Pulmozyme’i toime võib inaktiveeruda või seoses ebasobivate aerosoolomadustega.
    •    Manustamisel peab järgima nebulisaatori ja kompressori tootja kasutamis- ja hooldusjuhendit.
    •    Aerosooli tagasihoidmine pole vajalik.
    •    Pulmozyme’i ampullid on mõeldud ainult ühekordseks kasutamiseks.


7. MÜÜGILOA HOIDJA

Roche Eesti OÜ
Lõõtsa 2
11415 Tallinn, Eesti


8. MÜÜGILOA NUMBER

142996
9. ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

30.08.1996/12.02.2007


10. TEKSTI KAASAJASTAMISE KUUPÄEV

Ravimiametis kinnitatud aprillis 2011.