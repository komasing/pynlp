RAVIMI OMADUSTE KOKKUVÕTE

1.    RAVIMPREPARAADI NIMETUS

Mucofluid 200 mg lahustuvad tabletid


2.    KVALITATIIVNE JA KVANTITATIIVNE KOOSTIS

1 lahustuv tablett sisaldab 200 mg atsetüültsüsteiini.
Abiainete täielik loetelu vt lõik 6.1.


3.    RAVIMVORM

Lahustuvad tabletid.
Tabletid on valged, ümmargused ja ühel küljel poolitusjoonega.
Poolitusjoonega tableti saab jagada kaheks võrdseks annuseks.

4.    KLIINILISED ANDMED

4.1   Näidustused

Röga lahtistamine.

4.2   Annustamine ja manustamisviis

Tavaline annus
Täiskasvanud võtavad 200 mg kolm korda päevas või 600 mg (kolm 200 mg tabletti) üheainsa
annusena. Imikud ja lapsed võtavad 100 mg (½ 200 mg tabletti) kolm korda päevas.

Erisoovitused tsüstilise fibroosi korral annustamiseks
Kuni 2 aastastele lastele: 100 mg (½ 200 mg tabletti) 2…3 korda päevas,
2 kuni 6-aastastele: 100 mg (½ 200 mg tabletti) 3 korda päevas,
Üle 6-aastastele: 200 mg (1 tablett) 3 korda päevas.

Mucofluid tablette võib imeda, neelata või vees lahustatuna sisse võtta.
Märkus: fooliumiga blisterpakendi avamisel vabanev kerge väävlilõhn haihtub väga kiiresti ja ei
mõjuta ravimi toimet.

4.3   Vastunäidustused

Ülitundlikkus toimeaine või ravimi abiainete suhtes.
Äge peptiline haavand.

4.4   Hoiatused ja ettevaatusabinõud kasutamisel

Alla 2-aastastele lastele võib Mucofluid lahustuvaid tablette anda ainult arsti ettekirjutuse kohaselt.

4.5   Koostoimed teiste ravimitega ja muud koostoimed

Reaktiivse SH-grupi olemasolu tõttu võib N-atsetüültsüsteiin reageerida mõnede suukaudsete
antibiootikumidega (tsefalosporiinid, aminoglükosiidid, erinevad penitsilliinid ja tetratsükliin) ja
nende toimet vähendada. Samaaegne ravi nende ravimitega on siiski võimalik, kui kumbagi ravimit
antakse vähemalt 2-tunnise intervalliga. On tõestatud, et N-atsetüültsüsteiini samaaegsel manustamisel
koos amoksitsilliiniga võib tõusta viimase kontsentratsioon kudedes.
4.6            Rasedus ja imetamine

Ravimit saanud piiratud arvul rasedatelt naistelt pärit andmetel ei esine kahjulikke toimeid raseduse
ega loote või vastsündinu tervisele. Epidemioloogilistest uuringutest andmed puuduvad.
Eksperimentaalsetes loomuuringutes ei ole näidatud otsest ega kaudset toksilisust, mis mõjutaks
rasedust, embrüonaalset arengut, loote arengut ja/või sünnijärgset arengut.
Raseduse ajal tuleb kasutada ettevaatusega.
Pole teada, kas N-atsetüültsüsteiin eritub rinnapiima.

4.7            Toime reaktsioonikiirusele

Mucofluid ei oma toimet autojuhtimise ja masinate käsitsemise võimele.

4.8            Kõrvaltoimed

Suukaudsel manustamisel tekib kõrvaltoimeid harva. Võivad esineda seedetrakti häired (kõrvetised,
iiveldus, oksendamine, kõhulahtisus), urtikaaria, peavalu, palavik. Ülitundlikkuse korral võivad
tekkida naha ja hingamisteede reaktsioonid.

4.9   Üleannustamine

N-atsetüültsüsteiinil on lai terapeutiline vahemik. Siiani ei ole kirjeldatud ühtegi mürgistusjuhtu, seda
isegi pärast pikaajalist väga suurte annuste manustamist.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: ekspektorandid, v.a kombinatsioonid köha pärssivate ainetega, ATC-
kood: R05CB01

N-atsetüültsüsteiin on loodusliku aminohappe tsüsteiini derivaat. Selle mukolüütiline toime põhineb
arvatavasti bronhiaalses limas esinevate glükoproteiinide disulfiidsidemete lõhkumises.
Sellest tuleneva viskoossuse vähenemise tõttu muutub lima kergemini väljaköhitavaks, mis leevendab
köha, kergendab hingamist ja aitab kaasa hingamise ja haigusseisundite kiiremale paranemisele.

5.2   Farmakokineetilised omadused

Imendumine
N-atsetüültsüsteiin imendub kiiresti. Maksimaalne kontsentratsioon plasmas(keskmiselt 1,5 µM)
saabub umbes 45 minutit pärast 200 mg Mucofluid manustamist. See on ekvivalentne umbes 20-
kordse endogeense kontsentratsiooniga plasmas. Absoluutne biosaadavus on 4...10%, olenevalt sellest,
kas määratakse vähenenud või üldist N-atsetüültsüsteiini sisaldust.

Jaotumine
N-atsetüültsüsteiini jaotusruumala on 0,3...0,5 l/kg ja olenevalt koest seondub plasmavalkudega
50...75%, osa seondub labiilsete disulfiidsidemetega ja osa integreeritakse peptiidahelasse. Pärast
imendumist jaotub aine kiiresti, suurimad ravimi kontsentratsioonid saavutatakse plasmas, kopsus,
maksas ja neerudes.

Metabolism
N-atsetüültsüsteiin deatsetüleerub tsüsteiiniks, mis on samuti aktiivne, ning seejärel metaboliseerub
peamiselt maksas. Selle protsessi käigus tekkivad metaboliidid (sulfaadid, diatsetüültsüsteiin jne) on
inaktiivsed.
Eritumine
N-atsetüültsüsteiini poolväärtusaeg on umbes 2 tundi. N-atsetüültsüsteiin ja selle metaboliidid erituvad
peamiselt neerude kaudu. Sapi ja roojaga eritub vähem kui 5%.

5.3    Prekliinilised ohutusandmed

Farmakoloogilise ohutuse, kroonilise toksilisuse, genotoksilisuse, kartsinogeensuse ja
reproduktsioonitoksilisuse prekliinilistes uuringutes ei ole näidatud kahjulikku toimet inimesele.


6.     FARMATSEUTILISED ANDMED

6.1    Abiainete loetelu

Mikrokristalne tselluloos, aspartaam (E951), mannitool (E421), karmelloosnaatrium, kolloidne
veevaba räni, magneesiumstearaat, atsesulfaamkaalium, sidruni maitseaine.

6.2    Sobimatus

N-atsetüültsüsteiin on sobimatu enamiku metallide ja oksüdeerivate ainetega.

6.3    Kõlblikkusaeg

3 aastat.

6.4    Säilitamise eritingimused

Hoida temperatuuril kuni 25 0C.

6.5    Pakendi iseloomustus ja sisu

30 lahustuvat tabletti.

6.6    Erihoiatused ravimi hävitamiseks ja käsitlemiseks

Erinõuded puuduvad.


7.     MÜÜGILOA HOIDJA

Spirig Baltikum Lithuanian-Swiss Ltd., Maironio g. 13-7, 44298 Kaunas, Leedu

8.     MÜÜGILOA NUMBER (NUMBRID)

197898


9.     ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

30.04.1998/03.02.2010


10.            TEKSTI LÄBIVAATAMISE KUUPÄEV

Ravimiametis kinnitatud aprillis 2010