RAVIMI OMADUSTE KOKKUVÕTE

1. RAVIMPREPARAADI NIMETUS

Patentex oval N 75mg,vaginaalsuposiit


2. KVALITATIIVNE JA KVANTITATIIVNE KOOSTIS

1 vaginaalsuposiit (3,15 g) sisaldab 75 mg nonoksinooli.

INN. Nonoxinolum

Abiainete täielik loetelu vt lõik 6.1.


3. RAVIMVORM

Vaginaalsuposiit.
Vaginaalsuposiit on valge värvusega.


4. KLIINILISED ANDMED

4.1 Näidustused

Raseduse vältimine.

4.2 Annustamine ja manustamisviis

Kasutamine:
1.              Sisestada vaginaalsuposiit ühe sõrme pikkuselt tuppe vähemalt kümme minutit enne
vahekorda.
2.              Kui ejakulatsiooni ei ole tunni aja jooksul toimunud, on soovitatav asetada lisaks teine
vaginaalsuposiit, vaatamata sellele, et tupeküünla toime kestab kuni kaks tundi.
3.              Enne järgmist vahekorda tuleb olenemata vahepealse aja pikkusest sisestada uus
vaginaalsuposiit. Oodata jälle kümme minutit.

4.3. Vastunäidustused

Ülitundlikkus toimeaine või ravimi ükskõik millise abiaine suhtes.
Vaginaalne verejooks.
Kolpiit ja tservitsiit.

4.4 Hoiatused ja ettevaatusabinõud kasutamisel

Arvestada tuleks ebaõige paigaldamise tagajärjel tekkida võiva rasestumisega. Sugulisel teel levivate
haiguste ära hoidmiseks tuleks Patentex oval N’i kasutada ainult koos kondoomiga.

Ettevaatus on vajalik juhul, kui eelnev kasutamine on põhjustanud tupe ärritust.

4.5 Koostoimed teiste ravimitega ja muud koostoimed

Koostoimeid teiste ravimitega pole teada.
Teiste tupesiseselt manustatavate ravimite samaaegne kasutamine pole soovitatav.
Patentex oval N’i võib kasutada koos kondoomiga.

4.6 Rasedus ja imetamine

Patentex oval N’i kasutamine pole raseduse ajal näidustatud. Ohutuse mõttes ei tohi Patentex oval N’i
kasutada lohhiate ajal.
Patentex oval N’i toime rinnaga toidetavale imikule pole teada, seetõttu ei tohi Patentex oval N’i
imetamise ajal kasutada.

4.7 Toime reaktsioonikiirusele

Pole teada.

4.8 Kõrvaltoimed

- tupe või peenise paresteesia, nt. soojatunne;
- lokaalne ärritus, nt. valulikkus, voolus, kuivus või põletustunne tupes, valulik urineerimine.

4.9 Üleannustamine

Üleannustamissümptomeid ei ole teada.


5. FARMAKOLOOGILISED OMADUSED

5.1 Farmakodünaamilised omadused

Farmakoterapeutiline grupp: Paikselt kasutatavad kontratseptiivid;;

ATC-kood G02BB80

Toimeaine nonoksinoolil on anioonse surfaktandi omadused, mis annab spermitsiidse toime.
Nonoksinool hävitab spermatosoidid koheselt, lõhustades plasmamembraani ja akrosoomi
membraanikompleksi ning tekitades muutusi tuumades ja mitokondrites. Rasestumisvastast toimet
iseloomustav Pearli indeks on uuringute põhjal 0,3...1,6.

5.2 Farmakokineetilised omadused

Tupesisese manustamise järgselt ei olnud 9-nonoksinool inimese vereseerumis määratav
(tundlikkusega 0,8 mikrogrammi/ml).

5.3 Prekliinilised ohutusandmed

Nonoksinooli äge toksilisus on madal (suukaudsel manustamisel DL50 rottidel 2,1 – 2,4 g/kg, hiirtel
1,6...1,8 g/kg). Kroonilise toksilisuse uuringutes koerte ja rottidega (suukaudsel manustamisel) ei
tehtud kindlaks toimeainega seotud kõrvaltoimeid: vaid kõrgeimat annust (90 mg/kg kahe aasta vältel)
saanud koerte grupis tehti kindlaks oluline maksa suurenemine.
Toimeaine ei ole mutageenne ega teratogeenne. Eluaegsed kartsinogeensuse uuringud närilistel ei ole
veel lõppenud, kuid hetkeseisuga ei oma nonoksinool mutageenset toimet. Ka kroonilise toksilisuse
uuringute ja ülemaailmse kasutamiskogemuse põhjal pole tekkinud kasvajaid ega viiteid
kartsinogeensele toimele. Nonoksinool ei ole avaldanud negatiivset toimet viljakusele, embrüo/loote
ega perinataalsele arengule.


6. FARMATSEUTILISED ANDMED
6.1 Abiainete loetelu

Polüetüleenglükool (makrogool) 1500, polüetüleenglükool (makrogool) 1000,
naatriumvesinikkarbonaat, naatriumlaurüülsulfaat, viinhape.

6.2 Sobimatus

Ei ole kohaldatav.

6.3 Kõlblikkusaeg

2,5 aastat.

6.4 Säilitamise eritingimused

Säilitada temperatuuril kuni 25 °C.

6.5 Pakendi iseloomustus ja sisu

Sisemine pakend: PVC/PVDC/PE kattega, vastavalt 12 või 6 vaginaalsuposiiti sisaldavat vastava
kujuga kinnist riba.
Välimine pakend: pappkarp.
Sisu: valged vaginaalsuposiidid (3,15 g/tk).

6.6. Erihoiatused ravimi hävitamiseks ja käsitlemiseks

Erinõuded puuduvad.


7. MÜÜGILOA HOIDJA

Merz Pharmaceuticals GmbH
Eckenheimer Landstrasse 100
60318 Frankfurt am Main
Saksamaa


8. MÜÜGILOA NUMBER

110095


9. ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

21.06.1995/16.08.2002/24.08.2007


10. TEKSTI LÄBIVAATAMISE KUUPÄEV

Märts 2006 .


Ravimiametis kinnitatud augustis 2007.