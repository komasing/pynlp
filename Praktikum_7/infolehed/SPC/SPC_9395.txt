1.    RAVIMPREPARAADI NIMETUS

EFFERALGAN, 500 mg kihisevad tabletid


2.    KVALITATIIVNE JA KVANTITATIIVNE KOOSTIS

Iga kihisev tablett sisaldab 500 mg paratsetamooli.
INN. Paracetamolum

Iga kihisev tablett sisaldab 412,4 mg naatriumi ja sorbitooli.
Abiainete täielik loetelu vt lõik 6.1.


3.    RAVIMVORM

Kihisev tablett.
Tabletil on poolitusjoon.


4.    KLIINILISED ANDMED

4.1   Näidustused

Palavik ja nõrk valu.

4.2   Annustamine ja manustamisviis

Suukaudseks kasutamiseks. Kihisev tablett tuleb täielikult lahustada klaasitäies vees ja koheselt juua.
Ravimi regulaarne manustamine hoiab ära valu ja palaviku taseme kõikumise. Kui valu või palavik
püsivad pärast kolmepäevast ravi, tuleks pöörduda arsti poole.

Antud ravimvorm sobib kasutamiseks täiskasvanutele ja üle 13 kg kaaluvatele lastele (ligikaudu
2-aastased või vanemad).

Lapsed
Lapse annuse määramisel tuleb arvestada tema kehakaaluga ja vastavalt sellele valida sobiv
ravimvorm. Juhendis on antud lapse kehakaalule ligilähedaselt vastav vanus. Paratsetamooli suurim
soovitatav ööpäevane annus on 60 mg/kg, mis jagatakse 4...6 manustamiskorraks, s.t. 15 mg/kg
6-tunnise või 10 mg/kg 4-tunnise intervalli korral. Lastel peab nii päeval kui öösel
manustamiskordade vahele jääma intervall, mis on eelistatult 6 tundi ja mitte lühem kui 4 tundi.

Kehakaal                            13-20 kg           21-25 kg        26-40 kg         41-50 kg
(ligikaudne vanus)               (2-7 aastased)     (6-10 aastased) (8-13 aastased) (12-15 aastased)
Ühekordne annus,
                                        ½                 ½                 1                  1
kihisevate tablettide arv
Suurim kihisevate tablettide            2                  3
                                                                            4                  6
arv ööpäevas                     (4 x ½ tabletti)   (6 x ½ tabletti)

Täiskasvanud
Täiskasvanutel ja üle 50 kg kaaluvatel lastel (umbes 15-aastased või vanemad) on sobivaks
üksikannuseks 1...2 kihisevat tabletti, mida võib vajadusel korrata vähemalt 4-tunnise intervalli
möödudes, kusjuures ööpäevane annus ei tohi ületada 6 kihisevat tabletti (3 g paratsetamooli).
Üksikannuste vahele peab jääma alati vähemalt 4 tunnine intervall.

Neerupuudulikkus
Raske neerupuudulikkuse korral (kreatiniini kliirens alla 10 ml/min) peab manustamiskordade vahele
jääma vähemalt 8 tundi.

4.3   Vastunäidustused

      Ülitundlikkus paratsetamooli või ravimi ükskõik millise abiaine suhtes.
      Maksapuudulikkus.

4.4   Hoiatused ja ettevaatusabinõud kasutamisel

Üleannustamise vältimiseks tuleb kontrollida, et teised manustatavad ravimid ei sisaldaks
paratsetamooli. Atsetüülsalitsüülhappe või teiste mittesteroidsete analgeetikumide samaaegne
kasutamine ei ole põhjendatud.

Suurenenud maksatoksilisuse ohu tõttu on vajalik ettevaatus kui paratsetamooli kasutatakse
patsientidel, kellel on:
      Gilbert'i sündroom (perekondlik hüperbilirubineemia);
      raske neerupuudulikkus (kreatiniini kliirens ≤ 10 ml/min) (vt lõik 4.2 ja 5.2);
      sõltuvus alkoholist.

Üks kihisev tablett sisaldab 412,4 mg (17,9 mmol) naatriumi. Sellega tuleb arvestada kontrollitud
naatriumisisaldusega dieedil olevatel patsientide puhul.

Ravim sisaldab sorbitooli. Päriliku fruktoositalumatusega patsiendid ei tohi seda ravimit kasutada.

4.5   Koostoimed teiste ravimitega ja muud koostoimed

Samaaegne kasutamine ravimitega, mis põhjustavad maksaensüümide induktsiooni, nagu nt teatud
uinutid ja antiepileptikumid (muuhulgas fenobarbitaal, fenütoiin, karbamasepiin), samuti rifampitsiin,
võib põhjustada maksakahjustust muidu kahjutute paratsetamooli annuste juures.

Paratsetamooli ja klooramfenikooli samaaegsel manustamisel võib klooramfenikooli eritumine
oluliselt aeglustuda ning selle toksilisus suureneda.

Paratsetamooli ja sidovudiini (AZT) samaaegne tarvitamine suurendab neutropeenia tekke ohtu.
Seetõttu tuleks paratsetamooli kasutada samaaegselt sidovudiiniga vaid arsti nõuandel.

Suukaudsete antikoagulantide kestev ja regulaarne samaaegne kasutamine koos paratsetamooliga võib
põhjustada INR väärtuse vähest kõikumist ning suurenenud verejooksu ohtu.

Metoklopramiid ja domperidoon võivad suurendada paratsetamooli imendumist.

Kolestüramiin võib vähendada paratsetamooli imendumist.

Koostoimed laboratoorsetes uuringutes
Paratsetamooli manustamine võib häirida veres kusihappe määramist fosfovolframhappe meetodil ja
glükoosi määramist glükoosoksüdaas-peroksüdaasi meetodil.

4.6   Rasedus ja imetamine

Rasedus
Loomkatseid teratogeense toime selgitamiseks ei ole teostatud.
Hästi läbiviidud epidemioloogilised uuringud ei näidanud paratsetamoolil kahjulikke toimeid
rasedusele või loote/vastsündinu tervisele. Efferalgan'i võib raseduse ajal kasutada.

Imetamine
Terapeutilistes annustes võib seda ravimit imetamise ajal manustada.
4.7   Toime reaktsioonikiirusele

Ei ole täheldatud ravimi toimet autojuhtimisele ja masinate käsitsemise võimele.

4.8   Kõrvaltoimed

Nii nagu kõigil paratsetamooli preparaatidel, esineb kõrvaltoimeid harva või väga harva ning need on
esitatud alljärgnevalt:
                                      Harva                               Väga harva
       Organsüsteem
                                      ≥ 1/10 000 kuni < 1/1000            < 1/10 000
       Uuringud                       transaminaaside aktiivsuse tõus
                                                                          trombotsütopeenia,
       Vere ja lümfisüsteemi häired
                                                                          leukopeenia, neutropeenia
       Üldised häired ja
                                      halb enesetunne
       manustamiskoha reaktsioonid
       Immuunsüsteemi häired                                              ülitundlikkusreaktsioonid

Väga harva registreeritud ülitundlikkusreaktsioonid on ulatunud tavalisest nahalööbest, erüteemist või
urtikaariast Quincke ödeemi või anafülaktilise šokini, ning on nõudnud ravi lõpetamist.

4.9   Üleannustamine

Vanemaealistel patsientidel ja eriti väikelastel on mürgistuse tekkimise oht suurem (sageli on esinenud
nii terapeutilist üleannustamist kui ka juhuslikku mürgistust) ja mürgistus võib osutuda letaalseks.

Sümptomid: iiveldus, oksendamine, isutus, kahvatus ja kõhuvalu ilmnevad üldiselt 24 tunni jooksul.

Paratsetamooli üleannustamine üksikannusena üle 10 g täiskasvanule ja 150 mg/kg lapsele põhjustab
tsütolüüsi maksas, mis tõenäoliselt kutsub esile ulatusliku ja pöördumatu nekroosi, mille tulemuseks
on hepatotsellulaarne puudulikkus, metaboolne atsidoos ja entsefalopaatia, mis võib põhjustada
koomat ja surma.

12...48 tundi pärast ravimi sissevõtmist on täheldatud maksa transaminaaside, laktaatdehüdrogenaasi
ja bilirubiini tõusu koos protrombiini aja lühenemisega.

Esmaabi võtted:
     Kiire hospitaliseerimine.
     Maoloputus sissevõetud ravimi kiireks eliminatsiooniks.
     Vereanalüüs paratsetamooli plasmasisalduse määramiseks.
     Tavalise üleannustamise ravi hulka kuulub võimalikult varajane antidoodi N-atsetüültsüsteiini
     intravenoosne või suukaudne manustamine, võimalusel kümne tunni jooksul pärast
     manustamist.
     Sümptomaatiline ravi.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: teised analgeetikumid ja antipüreetikumid.
ATC-kood: N02BE01.

Paratsetamoolil on valuvaigistav, palavikku alandav ja väga nõrk põletikuvastane toime.
Paratsetamooli analgeetilise ja palavikku alandava toime täpne mehhanism ei ole siiani selge, ilmselt
pärsib paratsetamool prostaglandiinide sünteesi nii kesknärvisüsteemis kui ka perifeersetes kudedes.
Kliinilises uuringus Efferalgan 500 mg kihisevaid tablette saanud patsientidest 50% saavutati
analgeesia 20 minutiga, mis oli kiirem võrreldes tavaliste tablettide kasutamisega.

5.2   Farmakokineetilised omadused

Imendumine
Pärast suu kaudu manustamist imendub paratsetamool kiiresti ja täielikult. Maksimaalne
plasmakontsentratsioon saabub 20...30 minutit pärast kihiseva tableti manustamist.

Jaotumine
Paratsetamool jaotub kiiresti kõigis kudedes. Veres, süljes ja plasmas on kontsentratsioonid
võrreldavad. Seondumine plasmavalkudega on vähene.

Metabolism
Metaboliseeritakse peamiselt maksas. Kaks peamist metaboolset rada on konjugeerimine
glükuroniidide ja sulfaatidega. Viimati mainitud rada küllastub kiiresti, kui ravimit on manustatud
terapeutilistest annustest suuremates kogustes. Väike osa metaboliseeritakse tsütokroom P 450
vahendusel, mille tulemusena moodustub vaheühend (N-atsetüülbensokinoonimiin), mis tavalise
annustamise korral kiiresti kahjutustatakse redutseerimisel glutatiooniga ning konjugeerituna tsüsteiini
ja merkaptopuriinhappega elimineeritakse uriiniga.. Ulatusliku mürgistuse korral suureneb selle
toksilise metaboliidi kogus.

Eliminatsioon
Elimineeritakse peamiselt uriiniga. 90% manustatud annusest elimineeritakse 24 tunni jooksul neerude
kaudu peamiselt konjugeeritud glükuroniidina (60...80%) ja konjugeeritud sulfaadina (20...30%).
Vähem kui 5% eritub muutumatul kujul. Eliminatsiooni poolväärtusaeg suukaudse manustamise korral
on ligikaudu 2 tundi.

Erinevad patsientide rühmad
Raske neerupuudulikkus (kreatiniinikliirens ≤ 10 ml/min): paratsetamooli eliminatsioon on
aeglustunud. Annustamisintervalli tuleb suurendada (vt. lõik 4.2).
Vanemaealised patsiendid: konjugeerimisvõime ei ole muutunud.
Maksapuudulikkus: hiljutised uuringud osutavad, et paratsetamooli metabolism ei ole muutunud.

5.3   Prekliinilised ohutusandmed

Prekliinilised andmed avaldatud farmakoloogilise ohutuse, kroonilise toksilisuse, genotoksilisuse,
kartsinogeensus ja reproduktsiooni uuringutest ei osuta spetsiifilistele ohtudele inimesel, kui
paratsetamooli ekspositsioon ei ületanud toksilist taset.


6.    FARMATSEUTILISED ANDMED

6.1   Abiainete loetelu

Veevaba sidrunhape,
veevaba naatriumkarbonaat,
naatriumvesinikkarbonaat,
sorbitool,
lahustuv sahhariin,
naatriumdokusaat,
povidoon,
naatriumbensoaat.

6.2   Sobimatus

Ei ole kohaldatav.
6.3    Kõlblikkusaeg

3 aastat.

6.4    Säilitamise eritingimused

Hoida temperatuuril kuni 30°C.
Hoida niiskuse eest kaitstult.

6.5    Pakendi iseloomustus ja sisu

Alumiinium-polüetüleen ribapakend.
Karbis on 16 kihisevat tabletti.

6.6    Erihoiatused ravimi hävitamiseks

Erinõuded puuduvad.


7.     MÜÜGILOA HOIDJA

Bristol-Myers Squibb Gyógyszerkereskedelmi Kft.
Lövőház u. 39
1024, Budapest
Ungari


8.     MÜÜGILOA NUMBER

175697


9.     ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

22.08.1997 / 14.12.2007


10.    TEKSTI LÄBIVAATAMISE KUUPÄEV


Ravimiametis kinnitatud mais 2008