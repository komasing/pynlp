1.    RAVIMPREPARAADI NIMETUS

SAB SIMPLEX, Suukaudsed tilgad, suspensioon

2.    KVALITATIIVNE JA KVANTITATIIVNE KOOSTIS

1 ml suspensiooni (ca 25 tilka) sisaldab 69,19 mg simetikooni (dimetikoon 350 - ränidioksiid
92,5:7,5).

Abiained vt. lõik 6.1.


3.    RAVIMVORM

Suukaudsed tilgad, suspensioon.

4.    KLIINILISED ANDMED

4.1   Näidustused

Kõhupuhituse sümptomaatiline ravi. Täiendava vahendina seedetrakti diagnostiliste uuringute
ettevalmistamiseks. Pesemisvahendite eksliku sissevõtmise järgselt abistava vahendina vahu
vähendamiseks seedetraktis.

4.2   Annustamine ja manustamisviis

Imikud: 15 tilka lisada igale pudelitoidule, rinnaga toidetavatele imikutele võib anda enne imetamist
väikese lusikaga. Väikelapsed: 15 tilka söögi ajal või pärast sööki, vajadusel ka enne magamaminekut.
Koolilapsed: 20…30 tilka iga 4…6 tunni järel. Täiskasvanud: 30…45 tilka iga 4…6 tunni järel.
Seedetrakti diagnostilisteks uuringuteks ettevalmistamisel: röntgenuuringu eelõhtul 15…30 ml (3
teelusikatäit) sisse võtta; sonograafia eelõhtul 15 ml (3 teelusikatäit) ja 3 tundi enne uuringut 15 ml (3
teelusikatäit); gastroduodenoskoopia eel 2,5…5 ml (1/2…1 teelusikatäit) sisse võtta. SAB
SIMPLEX’i suspensiooni võib kasutada ka gastroduodenoskoopia ajal, manustades seda läbi
endoskoobi kanali.
SAB SIMPLEX’it on soovitatav võtta pärast sööki ja enne magamaminekut. Enne tarvitamist tuleb
pudelit korralikult loksutada!
Ravi kestus sõltub vaevustest. Võib kasutada pikaajaliseks raviks.
Pesemisvahendite eksliku sissevõtmise järgselt: annus oleneb pesemisvahendi sissevõetud kogusest.
Minimaalannusena 5 ml (1 teelusikatäis).
NB! Simetikoon ei ole antidoot, ta toimib ainult vahtu vähendavalt.
NB! Võib kasutada diabeetikutel, sest ei sisalda süsivesikuid..

4.3   Vastunäidustused

Ülitundlikkus toimeaine või ravimi ükskõik millise abiaine suhtes.

4.4   Hoiatused ja ettevaatusabinõud kasutamisel

Puuduvad.

4.5   Koostoimed teiste ravimitega ja teised koostoimed

Ei esine.

4.6   Rasedus ja imetamine

SAB SIMPLEX’it võib raseduse ja imetamise ajal kasutada.
4.7   Toime reaktsioonikiirusele

SAB SIMPLEX ei oma toimet autojuhtimise ja masinate käsitsemise võimele.

4.8   Kõrvaltoimed

Ei ole täheldatud.

4.9   Üleannustamine

Kuna SAB SIMPLEX’i toimeaine on keemiliselt ja füsioloogiliselt täiesti inertne, siis on
intoksikatsiooni teke praktiliselt välistatud. Ka suurte annuste tarvitamine kulgeb sümptomiteta.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: kõhupuhitusevastased ained, ATC kood: A03AX80

Gaas esineb seedetraktis vahuna. Gaasi resorptsioon läbi limaskesta on takistatud. SAB SIMPLEX’i
toimeaine simetikoon lagundab vahu ning gaas väljub loomulikul teel või resorbeerub läbi soole
limaskesta. Toimeaine ise ei imendu, vaid eritatakse muutumatul kujul.

Gaas tekib seedetraktis mitmel põhjusel nt ebaõige toitumine, seedehäired, aerofaagia.
Imikutel ja väikelastel on kõhupuhitus tihti tingitud kiirest joomisest. SAB SIMPLEX’i lisamine
pudelitoidule vastavas koguses aitab ebameeldivaid vaevusi ära hoida.
Simetikoon eemaldab gaasi füüsikalisel teel, ei astu keemilistesse reaktsioonidesse ning on
farmakoloogiliselt ja füsioloogiliselt inertne.

Simetikoon ei mõjuta maohappesust ning seede- ja imendumisprotsesse ning ei kutsu esile lokaalset
ärritust.

5.2   Farmakokineetilised omadused

Keemiliselt ja füsioloogiliselt inertne toimeaine ei imendu pärast suukaudset manustamist, vaid
eritatakse muutumatul kujul.

5.3   Prekliinilised ohutusandmed

Teratogeenne, mutageenne ja kantserogeenne toime ning toime fertiilsusele puudub.


6.    FARMATSEUTILISED ANDMED

6.1   Abiainete loetelu

Naatriumtsitraat, sidrunhappe monohüdraat, naatriumtsüklamaat, sahhariinnaatrium, karbomeer,
metüülhüdroksüpropüültselluloos, vaarikaaroom, vaniljearoom, dimetüülpolüsiloksaan 350,
ränidioksiid, polüglükoolstearüüleetrid, destilleeritud vesi.
Konservandina naatriumbensoaat, sorbiinhape.

6.2   Sobimatus

Ei ole kohaldatav.
6.3   Kõlblikkusaeg

3 aastat.

6.4   Säilitamise eritingimused

Hoida temperatuuril kuni 30°C.

6.5   Pakendi iseloomustus ja sisu

Tilgutiga merevaiguvärvi pudel. Pudelis on 30 ml suspensiooni.

6.6   Kasutamisjuhend

Puudub.


7.     MÜÜGILOA HOIDJA

Pfizer Europe MA EEIG
Sandwich, Kent CT13 9NJ
Ühendkuningriik


8.     MÜÜGILOA NUMBER

196098


9.     ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

30.04.1998//22.08.2008


10.      TEKSTI LÄBIVAATAMISE KUUPÄEV

Ravimiametis kinnitatud veebruaris 2009.