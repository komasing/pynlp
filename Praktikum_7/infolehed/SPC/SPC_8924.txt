RAVIMI OMADUSTE KOKKUVÕTE


1.      RAVIMPREPARAADI NIMETUS

Rovamycine, 1,5 miljonit RÜ õhukese polümeerikattega tabletid
Rovamycine, 3 miljonit RÜ õhukese polümeerikattega tabletid


2.      KVALITATIIVNE JA KVANTITATIIVNE KOOSTIS

Iga õhukese polümeerikattega tablett sisaldab 1,5 mln RÜ või 3 mln RÜ spiramütsiini.

Abiainete täielik loetelu vt lõik 6.1

INN. Spiramycinum


3.      RAVIMVORM

Õhukese polümeerikattega tablett.
Valged ümmargused õhukese polümeerikattega tabletid.


4.      KLIINILISED ANDMED

4.1     Näidustused

Spiramütsiinile tundlike mikroorganismide poolt põhjustatud kroonilise bronhiidi ägenemine, ägeda
bronhiidi superinfektsioon, pneumoonia, tonsillofarüngiit (kui 10-päevane penitsilliinravi on toimeta),
sinusiit (kui beeta-laktaamantibiootikume ei saa kasutada), naha- ja pehmete kudede infektsioon.
Toksoplasmoos rasedatel.

Antibakteriaalsete ravimite määramisel ja kasutamisel tuleb järgida kehtivaid ravijuhiseid.

Kliiniliselt oluline toimespekter. Chlamydia, Corynebacterium diphtheriae, Moraxella catarrhalis,
Mycoplasma, Staphylococcus aureus (esineb resistentseid tüvesid), Streptococcus (v.a.
penitsilliinresistentne Streptococcus pneumoniae), Streptococcus pyogenes (esineb resistentseid
tüvesid), Toxoplasma gondii.

4.2     Annustamine ja manustamisviis

Täiskasvanud ja lapsed kehakaaluga üle > 20 kg: 3 mln RÜ kaks korda päevas. Kopsupõletiku ja/või
bronhiidi korral alguses 3 mln RÜ 3 korda päevas, edasi 3 mln RÜ kaks korda päevas. Lapsed
kehakaaluga 12...20 kg: 1,5 mln RÜ kaks korda päevas.
Toksoplasmoos rasedatel: 3 mln RÜ 3 korda päevas.

4.3     Vastunäidustused

Ülitundlikkus makroliidide suhtes.

4.4     Hoiatused ja ettevaatusabinõud kasutamisel

Spiramütsiin metaboliseeritakse maksas, mistõttu tuleb olla ettevaatlik ravimi kasutamisel
maksafunktsiooni häiretega patsientidel.
Spiramütsiin ei tungi seljaajuvedelikku, mistõttu ta ei sobi meningiidi raviks./4
Väga harvadel juhtudel on glükoos-6-fosfaatdehüdrogenaasi puudulikkusega patsientidel tekkinud äge
hemolüüs, mistõttu spiramütsiini ei ole soovitav kasutada antud patsiendipopulatsiooni raviks.
Ravi ajal antibakteriaalse ravimiga või pärast seda tekkinud kõhulahtisus, eriti kui see on
raskekujuline, püsiv ja/või verine, võib olla põhjustatud Clostridium difficile’st. Kõhulahtisuse kõige
tõsisem avaldumisvorm on pseudomembranoosne koliit, mille kahtluse korral tuleb ravi
spiramütsiiniga koheselt lõpetada ja alustada viivitamatult toetava ja/või spetsiifilise raviga (nt
vankomütsiin suu kaudu). Sooleperistaltikat inhibeerivad ravimid on taolise kliinilise situatsiooni
korral vastunäidustatud.
4.5     Koostoimed teiste ravimitega ja muud koostoimed

Karbidopa, levodopa.
Spiramütsiin inhibeerib karbidopa absorptsiooni, põhjustades seeläbi nimetatud preparaatide
koosmanustamisel levodopa plasmakontsentratsiooni languse.
Kontratseptiivid.
Kontratseptiivide imendumine võib harvadel juhtudel väheneda ja seetõttu nende efektiivsus langeda.

4.6     Rasedus ja imetamine

Rasedus: vaata näidustusi. Spiramütsiin läbib platsentaarbarjääri ja loote seerumi kontsentratsioon on
umbes pool ema seerumi kontsentratsioonist. Annuse korral 3 grammi päevas oli ravimi
kontsentratsioon ema plasmas 1,69 μg/ml, nabaväädis 0,78 μg/ml ja platsentas 6,2 μg/ml. Kliinilise
kogemuse järgi on kahjustava toime risk rasedusele, lootele ja vastsündinule väike.
Rinnaga toitmine: spiramütsiin eritub rinnapiima. Imikutel, kelle emad said 1,5 grammi spiramütsiini
päevas, oli seerumi kontsentratsioon 20 μg/ml. See on palju kordi kõrgem seerumi maksimaalsest
kontsentratsioonist täiskasvanutel terapeutiliste annuste korral, mis on umbes 3 μg/ml. Spiramütsiini ei
tohi kasutada rinnaga toitmise ajal.

4.7     Toime reaktsioonikiirusele

Ei mõjuta.

4.8     Kõrvaltoimed

Sage (<1/100, >1/10): Seedetraktihäired nagu iiveldus, oksendamine, kõhuvalu ja kõhulahtisus.
Aeg-ajalt (>1/1000, <1/100: nahasügelus, nahalööve, urtikaaria. Mööduvad paresteesiad.
Harv (>1/10000, <1/1000 ): angioödeem ja anafülaktiline šokk. Pseudomembranoosne koliit.
Väga harv (<1/10000): lühiajaline paresteesia, mis tekib 1...2 tundi pärast manustamist. Üksikutel
juhtudel vaskuliit, sh Henochi-Schönleini purpur.

4.9     Üleannustamine

Spetsiifiline antidoot spiramütsiinile puudub, ravi on sümptomaatiline.

5.      FARMAKOLOOGILISED OMADUSED

5.1     Farmakodünaamilised omadused

Farmakoterapeutiline rühm: makroliidantibiootikum, ATC-kood: J01FA02.

Toimeviis: seondub bakterite ribosoomidega inhibeerides valgusünteesi. Toimib bakteriostaatiliselt
bakteritesse proliferatsioonifaasis, bakteritsiidselt kõrgete kontsentratsioonide korral.

5.2     Farmakokineetilised omadused

Imendumine: kiire. Maksimaalne plasmakontsentratsioon saavutatakse 2 tunni pärast, terapeutiline
kontsentratsioon püsib umbes 6 tundi./4
Jaotumine: seondumine plasmavalkudega: umbes 10%. Spiramütsiin tungib hästi kudedesse, eriti
kopsudesse, lihastesse, eesnäärmesse, maksa ja neerudesse. Saavutatakse kõrge kontsentratsioon
kudedes, see on püsivalt (kuni 10 korda, eriti hingamisteedes) kõrgem vere/seerumi
kontsentratsioonist. Süljes on kontsentratsioon 3...5 korda kõrgem plasmakontsentratsioonist. Läbib
vähesel määral hematoentsefaalbarjääri. Jaotusruumala on 525 liitrit.
Biotransformatsioon: poolväärtusaeg on 6...8 tundi.
Eritumine: normaalse maksafunktsiooni korral kontsentreerub sappi ja eritatakse põhiliselt sapiga
väljaheitesse. Umbes 10 % eritub uriiniga.
Patsientide erigrupid: neerufunktsiooni häire korral ei ole annust vaja kohandada, kuna spiramütsiin
eritub neerude kaudu ainult vähesel määral.

5.3     Prekliinilised ohutusandmed

Puuduvad.

6.      FARMATSEUTILISED ANDMED

6.1     Abiainete loetelu

Tableti sisu
Kolloidne veevaba ränidioksiid
Magneesiumstearaat
Eelželatiniseeritud maisitärklis
Väheasendatud hüdroksüpropüültselluloos
Naatriumkroskarmelloos ,
Mikrokristalne tselluloos

Tableti kate
Titaandioksiid (E 171)
Makrogool 6000
Hüpromelloos

6.2     Sobimatus

Ei ole oluline.

6.3     Kõlblikkusaeg

1,5 mln RÜ: 3 aastat.
3 mln RÜ: 4 aastat.

6.4     Säilitamise eritingimused

See ravimpreparaat ei vaja säilitamisel eritingimusi.

6.5     Pakendi iseloomustus ja sisu

Tabletid 1,5 mln RÜ: 16 ja 24 tabletti blisterpakendis.
Tabletid 3 mln RÜ: 10 tabletti blisterpakendis.


7.      MÜÜGILOA HOIDJA

sanofi aventis Estonia OÜ
Pärnu mnt. 139 E/2
11317 Tallinn
Eesti
                                                   3/4
8.     MÜÜGILOA NUMBRID

Rovamycine 1,5 mln RÜ: 191298
Rovamycine 3 mln RÜ: 155896

9.     ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

Rovamycine 1,5 mln RÜ: 27.02.1998/03.02.2010
Rovamycine 3 mln RÜ: 18.12. 1996/03.02.2010


10.    TEKSTI LÄBIVAATAMISE KUUPÄEV

Ravimiametis kinnitatud detsembris 2011

/4