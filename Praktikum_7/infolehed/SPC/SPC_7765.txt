RAVIMI OMADUSTE KOKKUVÕTE


1.    RAVIMPREPARAADI NIMETUS

RISPOLEPT 1 mg, õhukese polümeerikattega tabletid
RISPOLEPT 2 mg, õhukese polümeerikattega tabletid
RISPOLEPT 3 mg, õhukese polümeerikattega tabletid
RISPOLEPT 4 mg, õhukese polümeerikattega tabletid


2.    KVALITATIIVNE JA KVANTITATIIVNE KOOSTIS

Iga õhukese polümeerikattega tablett sisaldab 1 mg risperidooni.
Iga õhukese polümeerikattega tablett sisaldab 2 mg risperidooni.
Iga õhukese polümeerikattega tablett sisaldab 3 mg risperidooni.
Iga õhukese polümeerikattega tablett sisaldab 4 mg risperidooni.

INN. Risperidonum

Abiained:
Iga 1 mg õhukese polümeerikattega tablett sisaldab 131 mg laktoosi.
Iga 2 mg õhukese polümeerikattega tablett sisaldab 130 mg laktoosi ja 0,05 mg päikeseloojangukollast
S-alumiiniumlakki (E110).
Iga 3 mg õhukese polümeerikattega tablett sisaldab 195 mg laktoosi.
Iga 4 mg õhukese polümeerikattega tablett sisaldab 260 mg laktoosi.

Abiainete täielik loetelu vt lõik 6.1.


3.    RAVIMVORM

Õhukese polümeerikattega tablett

RISPOLEPT 1 mg: valged piklikud ühe poolitusjoonega tabletid.
RISPOLEPT 2 mg: oranžid piklikud ühe poolitusjoonega tabletid.
RISPOLEPT 3 mg: kollased piklikud ühe poolitusjoonega tabletid.
RISPOLEPT 4 mg: rohelised piklikud ühe poolitusjoonega tabletid.

Poolitusjoon on ainult poolitamise kergendamiseks, et hõlbustada ravimi allaneelamist, mitte tableti
võrdseteks annusteks jagamiseks.


4.    KLIINILISED ANDMED

4.1   Näidustused

RISPOLEPT on näidustatud skisofreenia raviks.

RISPOLEPT on näidustatud bipolaarse häirega seotud mõõduka raskusega kuni raskete mania-
episoodide raviks.

RISPOLEPT on näidustatud püsiva agressiivsuse lühiajaliseks (kuni 6 nädalat) raviks mõõduka
raskusega kuni raske Alzheimeri dementsusega patsientidel, kellel puudub ravivastus
mittemedikamentoossele ravile ning kui kaasneb oht vigastada ennast ja teisi.

RISPOLEPT on näidustatud alla keskmise intellektiga või vaimse puudega (DSM-IV) üle 5-aastaste
laste ja noorukite püsiva agressiivsuse lühiajaliseks sümptomaatiliseks raviks (kuni 6 nädalat)
sotsialiseerumata käitumishäire korral, kui agressiivne või muu disruptiivset tüüpi käitumine vajab
medikamentoosset ravi. Medikamentoosne ravi peab olema osa kõikehõlmavast raviprogrammist,
kuhu alla kuuluvad psühhosotsiaalne tugi ja vastav õppekeskkond. Ravimi risperidoon kirjutab välja
laste neuroloog või psühhiaater, kes on teadlik laste ja noorukite sotsialiseerumata käitumishäire ravist.

4.2   Annustamine ja manustamisviis

Skisofreenia

Täiskasvanud
Ravimit RISPOLEPT võib manustada üks või kaks korda päevas.

Ravi tuleks alustada risperidooniga 2 mg päevas. Teisel päeval võib annust suurendada 4 mg-ni.
Edaspidi võib annus püsida sama või vajadusel sobitada individuaalselt. Enamusele patsientidest sobib
päevane annus vahemikus 4 mg kuni 6 mg. Mõnedel juhtudel võib kasutada aeglasemat tiitrimist ning
väiksemat alg- ja säilitusannust.

Üle 10 mg päevas annustega ei ole ravi olnud tõhusam ning ekstrapüramidaalnähud võivad sageneda.
Üle 16 mg päevas annuste tõhusust ei ole hinnatud ning neid ei soovitata kasutada.

Eakad
Soovitatav algannus on 0,5 mg kaks korda päevas. Seda annust võib individuaalselt kohandada
(0,5 mg kaks korda päevas kaupa), kuni on saavutatud annus 1 kuni 2 mg kaks korda päevas.

Lapsed
Risperidooni ei soovitata kasutada skisofreeniaga alla 18-aastastel lastel efektiivsuse andmete
puudumise tõttu.

Mania-episoodid bipolaarse häire korral

Täiskasvanud
Ravimit RISPOLEPT tuleks manustada üks kord päevas, alustades 2 mg annusega. Annust võib
vajadusel muuta mitte vähem kui 24 tunni möödudes 1 mg võrra päevas. Risperidooni võib manustada
vahemikus 1 kuni 6 mg päevas, et saavutada patsiendi toime parimat säilimist. Ei ole tehtud uuringuid
suuremate kui 6 mg päevas annuste kohta mania-episoodidega patsientidel.

Nagu iga sümptomaatilise ravi puhul, tuleb ka RISPOLEPT-ravi jätkamise vajadust hinnata ja
kinnitada ravi käigus.

Eakad
Soovitatav algannus on 0,5 mg kaks korda päevas. Selle annuse suurendamist võib individuaalselt
kohandada 0,5 mg kaks korda päevas kaupa kuni annuseni 1 kuni 2 mg kaks korda päevas. Kuna
kliiniline kogemus eakatel on piiratud, on vajalik ettevaatus.

Lapsed
Risperidooni ei soovitata kasutada bipolaarse maniaga alla 18-aastastel lastel efektiivsuse andmete
puudumise tõttu.

Püsiv agressiivsus mõõduka kuni raske Alzheimeri dementsusega patsientidel

Soovitatav algannus on 0,25 mg kaks korda päevas. Vajadusel võib annust individuaalselt sobitada
(0,25 mg kaks korda päevas kaupa), kuid mitte sagedamini kui üle päeva. Enamusel patsientidel on
optimaalne annus 0,5 mg kaks korda päevas. Osadele patsientidele võib aga sobida annus kuni 1 mg
kaks korda päevas.
Ravimit RISPOLEPT ei tohi kasutada kauem kui 6 nädalat püsiva agressiivsusega Alzheimeri
dementsusega patsientidel. Ravi ajal peab patsienti sageli ja regulaarselt jälgima ning ravi jätkamise
vajadust hindama.

Sotsialiseerumata käitumishäire

5- kuni 18-aastased lapsed ja noorukid
Kehakaaluga ≥50 kg laste puhul on soovituslik algannus 0,5 mg üks kord päevas. Vajadusel võib
annust individuaalselt sobitada (0,5 mg üks korda päevas kaupa), kuid mitte sagedamini kui üle päeva.
Enamusel patsientidel on optimaalne annus 1 mg üks kord päevas. Osadele patsientidele võib siiski
sobida annus 0,5 mg üks kord päevas ning teistele 1,5 mg üks kord päevas. Kehakaaluga <50 kg laste
puhul on soovituslik algannus 0,25 mg üks kord päevas. Vajadusel võib annust individuaalselt
sobitada (0,25 mg üks korda päevas kaupa), kuid mitte sagedamini kui üle päeva. Enamusel
patsientidel on optimaalne annus 0,5 mg üks kord päevas. Osadele patsientidele võib siiski sobida
annus 0,25 mg üks kord päevas ning teistele 0,75 mg üks kord päevas.

Nagu iga sümptomaatilise ravi puhul, tuleb RISPOLEPT-ravi jätkamise vajadust hinnata ja kinnitada
ravi käigus.

Ravimit RISPOLEPT ei tohi kasutada alla 5-aastastel lastel, kuna puudub kogemus sellise häire ravi
osas alla 5-aastastel lastel.

Neeru- ja maksakahjustus
Neerukahjustusega patsientidel väljutatakse antipsühhootilist toimeainet organismist aeglasemalt kui
normaalse neerufunktsiooniga täiskasvanutel. Maksafunktsiooni häirega patsientidel suureneb
risperidooni vaba fraktsiooni sisaldus plasmas.

Neeru- või maksakahjustusega patsientidel tuleb näidustusest olenemata kasutada poole väiksemaid
alg- ja säilitusannuseid ning annust tuleb suurendada aeglasemalt.

Ravimit RISPOLEPT tuleb selles patsientide rühmas kasutada ettevaatusega.

Manustamisviis
RISPOLEPT on suukaudseks manustamiseks. Toit ei mõjuta ravimi RISPOLEPT imendumist.

Ravi on soovitatav ära jätta järk-järgult. Väga harva on kirjeldatud ägedaid ärajätunähte nagu iiveldus,
oksendamine, higistamine ja unetus seoses suures annuses antipsühhootilise ravi järsu lõpetamisega
(vt lõik 4.8). On kirjeldatud, et psühhootilised sümptomid võivad samuti taas tekkida ning esineda
tahtmatuid liigutusi (nagu akatiisia, düstoonia ja düskineesia)..

Üleminek teistelt antipsühhootikumidelt
Kui ravi seisukohast on õigustatud RISPOLEPT, tuleb ravi alguses senine ravim järk-järgult ära jätta.
Kui patsient on seni kasutanud antipsühhootikumide depoovorme, tuleb järgmise süsti asemel alustada
ravimi RISPOLEPT manustamist. Parkinsonismi-vastaste ravimite vajadust tuleb perioodiliselt üle
hinnata.

4.3   Vastunäidustused

Ülitundlikkus toimeaine või ravimi ükskõik millise abiaine suhtes.

4.4   Hoiatused ja ettevaatusabinõud kasutamisel

Eakad dementsusega patsiendid
Suurenenud suremus eakatel dementsusega inimestel
Tuginedes atüüpiliste antipsühhootikumidega (sh RISPOLEPT) tehtud 17 kontrollitud uuringu
metaanalüüsile, on atüüpiliste antipsühhootikumidega ravitud dementsete eakate seas suremus kõrgem
kui platseebo manustajatel. Selles valimis oli platseebokontrollitud uuringutes suremus suukaudse
ravimi RISPOLEPT rühmas 4% ja platseeborühmas 3,1%. Riskisuhe (95% usaldusintervall) oli 1,21
(0,7; 2,1). Keskmine vanus suremisel oli 86 aastat (vahemikus 67...100). Kahe laialdase
jälgimisuuringu andmetest ilmnes, et eakatel dementsusega inimestel, kes saavad ravi
konventsionaalsete antipsühhootikumidega, esineb samuti veidi suurem surma risk võrreldes nendega,
kes ei ole ravi saanud. Riski täpse ulatuse kindlaks hindamiseks on andmed puudulikud ja suurenenud
riski põhjus on teadmata. Kui suures ulatuses võib jälgimisuuringutes avastatud suurenenud suremus
olla tingitud antipsühhootikumidest, mitte mõne(de)st patsientide omadus(t)est, ei ole veel selge.

Samaaegne ravi furosemiidiga
Ravimi RISPOLEPT platseebokontrollitud uuringutes eakate dementsetega oli suremus suurem, kui
patsiendid said samaaegset ravi furosemiidi ja risperidooniga (7,3%; keskmine vanus 89 aastat,
vahemik 75...97) võrreldes ainult risperidooni (3,1%; keskmine vanus 84 aastat, vahemik 70...96) või
ainult furosemiidi (4,1%; keskmine vanus 80 aastat, vahemik 67...90) saanutega. Kahes uuringus
neljast täheldati samaaegselt nii furosemiidi kui ka risperidooni saanud patsientidel suremuse tõusu.
Risperidooni samaaegsel kasutamisel teiste diureetikumidega (peamiselt tiasiid-diureetikumid
väikestes annustes) sarnased tulemused puudusid.

Patofüsioloogiline mehhanism ei ole kindlaks tehtud ning ühtset surmapõhjust ei ole täheldatud. Siiski
tuleb selle kombinatsiooni või teiste tugevate diureetikumide samaaegsel kasutamisel olla ettevaatlik
ja enne kasutamist kaaluda võimalike riskide ja kasu suhet. Risperidooniga samaaegselt teisi
diureetikume võtnute seas ei täheldatud suremuse tõusu. Ravist olenemata on dehüdratsioon üldine
suremuse riskifaktor ning seda tuleb seega dementsetel eakatel hoolikalt vältida.

Ajuveresoonkonna kõrvaltoimed
Randomiseeritud platseebokontrollitud kliinilistes uuringutes dementsete populatsioonis leiti mõnede
atüüpiliste antipsühhootikumide kasutamisel ligikaudu 3-kordselt suurenenud risk ajuveresoonkonna
kõrvaltoimete tekkeks. Peamiselt eakatel (>65-aastasedl) dementsetel patsientidel RISPOLEPT’iga
läbi viidud kuue platseebokontrollitud uuringu ühendatud andmete põhjal tekkis risperidooni saanutel
ajuveresoonkonna tüsistusi 3,3%-l (33/1009) ja platseebot saanutel 1,2%-l (8/712). Riskisuhe (95%
usaldusintervall) oli 2,96 (1,34; 7,50). Suurenenud riski mehhanism ei ole teada. Suurenenud riski ei
saa välistada teiste antipsühhootikumide või teiste patsientide erirühmade korral. Ravimit RISPOLEPT
tuleb kasutada ettevaatusega insuldi riskifaktoritega patsientidel.

Ajuveresoonkonna kõrvaltoimete risk oli märkimisväärselt kõrgem kombineeritud või vaskulaarset
tüüpi dementsusega patsientidel võrreldes Alzheimeri dementsusega patsientidega. Seetõttu ei tohiks
teist tüüpi dementsust kui Alzheimeri dementsus risperidooniga ravida.

Dementsetel eakatel on soovitatav hinnata ravimi RISPOLEPT riskide ja kasu suhet, arvestades ka
ajuinsulti soodustavaid faktoreid konkreetse patsiendi puhul. Patsiente/hooldajaid tuleb hoiatada
võimalikest ajuveresoonkonna tüsistuse sümptomitest (äkki tekkinud näo, käte või jalgade nõrkus või
tuimus ning kõne- või nägemisprobleemid) ja vajadusest kohesest teavitamisest. Kõikide ravimeetmete
vajadust tuleb hinnata viivituseta, siia alla kuulub vajadusel risperidooni-ravi lõpetamine.

Mõõduka kuni raske Alzheimeri dementsusega patsientidel tuleks püsiva agressiivsuse korral ravimit
RISPOLEPT kasutada ainult lühiaegselt - täiendavalt mittemedikamentoossetele meetmetele, mis on
olnud vähe- või mittetõhusad ning kui kaasneb oht vigastada ennast või teisi.

Patsientide seisundit ning ravi jätkamise vajadust tuleb regulaarselt üle hinnata.

Ortostaatiline hüpotensioon
Risperidooni alfa-blokeeriva toime tõttu võib tekkida (ortostaatiline) hüpotensioon, seda eelkõige
annuse tiitrimise perioodis. Turuletulekujärgselt on risperidooni ja vererõhuravimite samaaegsel
kasutamisel kirjeldatud kliiniliselt olulist hüpotensiooni. Südameveresoonkonna haigustega (nt
südamepuudulikkus, müokardiinfarkt, südame juhtehäired, dehüdratsioon, hüpovoleemia,
ajuveresoonkonna haigused) patsientidel tuleb ravimit RISPOLEPT kasutada ettevaatusega ning
annust suurendada järk-järgult vastavalt juhistele (vt lõik 4.2). Hüpotensiooni tekkides tuleb kaaluda
väiksema annuse kasutamist.
Tardiivdüskineesia/ekstrapüramidaalnähud
Dopamiini retseptoritesse antagonistilikult toimivaid ravimeid on seostatud tardiivdüskineesia tekkega,
millele on iseloomulikud rütmilised tahtele allumatud liigutused peamiselt keeles ja/või näopiirkonnas.
Tardiivdüskineesia riskifaktoriks on ekstrapüramidaalsümptomite avaldumine. Kui tekivad
tardiivdüskineesia sümptomid, tuleb kaaluda antipsühhootikumravi ärajätmist.

Maliigne neuroleptiline sündroom (MNS)
Antipsühhootikumidega seoses on teatatud maliigsest neuroleptilisest sündroomist, mida
iseloomustavad hüpertermia, lihasejäikus, autonoomne ebastabiilsus, teadvusehäired ja kreatiini
fosfokinaasi sisalduse tõus seerumis. Muud nähud võivad olla müoglobinuuria (rabdomüolüüs) ja äge
neerupuudulikkus. Sel juhul tuleb kõik antipsühhootikumid (sh RISPOLEPT) ära jätta.

Parkinsoni tõbi ja Lewy kehadega dementsus
Kui antipsühhootikume (sh ravimit RISPOLEPT) määratakse Parkinsoni tõve või Lewy kehadega
dementsusega patsientidele, peab arst kaaluma riskide ja kasu suhet. Risperidoon võib halvendada
Parkinsoni tõbe. Mõlemas rühmas on suurem võimalus maliigse neuroleptilise sündroomi tekkeks ning
samuti on selle rühma patsiendid tundlikumad antipsühhootikumide suhtes; sellised patsiendid
eemaldati kliinilistest uuringutest. Tundlikkus võib avalduda segasuse, nürimeelsuse, ebastabiilse
kõnnakuna (sagedaste kukkumistega) ning ekstrapüramidaalnähtudena.

Hüperglükeemia ja diabeet
RISPOLEPT-ravi ajal on teatatud hüperglükeemia või suhkurtõve tekkest ning olemasoleva
suhkurtõve ägenemisest. Mõnedel juhtudel teatati eelnevast kehakaalu suurenemisest, mis võis olla
soodustavaks teguriks. Harva on teatatud kaasnevast diabeetilisest koomast ning väga harva
ketoatsidoosist. Soovitav on patsienti kliiniliselt jälgida vastavalt kehtivatele antipsühhootikumide
ravijuhistele. Mistahes atüüpiliste antipsühhootikumidega, sh ravimiga RISPOLEPT ravitud patsiente
tuleb jälgida hüperglükeemia sümptomite (nt polüdipsia, polüuuria, polüfaagia ja nõrkus) suhtes ning
olemasoleva suhkurtõvega patsiente tuleb regulaarselt jälgida glükoosikontrolli halvenemise suhtes.

Kehakaal
Ravimi RISPOLEPT kasutamisel on teatatud olulisest kehakaalu suurenemisest. Kehakaalu tuleb
regulaarselt kontrollida.

Hüperprolaktineemia
Koekultuuri uuringud näitavad, et raku kasvu inimese rinna tuumorites võib stimuleerida prolaktiin.
Ehkki selget seost antipsühhootikumide manustamisega ei ole kliinilistes ega epidemioloogilistes
uuringutes seni demonstreeritud, on soovitatav vastava anamneesiga patsientide puhul olla ettevaatlik.
Ravimit RISPOLEPT tuleb kasutada ettevaatusega eelneva hüperprolaktineemiaga ning võimaliku
prolaktiin-sõltuva tuumoriga patsientidel.

QT-intervalli pikenemine
Turuletulekujärgses perioodis on väga harva teatatud QT-intervalli pikenemisest. Nagu teiste
antipsühhootikumide puhul, tuleb risperidooni määrata ettevaatusega patsientidele, kellel on
südameveresoonkonna haigus, bradükardia või elektrolüütide tasakaalu häireid (nt hüpokaleemia,
hüpomagneseemia) või kelle perekonnaliikmetel on QT-intervalli pikenemine, sest neil juhtudel on
suurem risk arütmia tekkeks. Eelnenu on oluline ka juhul, kui patsient saab ravimeid, mis pikendavad
QT-intervalli.

Krambid
Kui patsiendil on olnud krampe või on kõrge krambilävi, tuleb ravimit RISPOLEPT kasutada
ettevaatusega.

Priapism
Alfa-adrenergiliste toimete blokeerimise tõttu võib RISPOLEPT-raviga seoses tekkida priapism.

Kehatemperatuuri reguleerimine
Antipsühhootikume on seostatud probleemidega kehatüve temperatuuri alandamisel. Sellele tuleb
tähelepanu pöörata, kui ravimit RISPOLEPT määratakse patsientidele, kellel võib mingil põhjusel
kehatemperatuur tõusta, nt tugev kehaline koormus, kõrge temperatuuriga keskkonnas viibimine,
antikoliinergilisete ravimite manustamine või dehüdratsiooni seisund.

Venoosne trombemboolia
Antipsühhootikumide puhul on teatatud venoosse trombemboolia (VTE) juhtudest. Kuna
antipsühhootikumravi saavatel patsientidel esineb tihti omandatud VTE riskifaktoreid, tuleb enne ravi
RISPOLEPT’iga ja ravi ajal kindlaks teha kõik võimalikud VTE riskifaktorid ning võtta kasutusele
preventiivsed meetmed.

Lapsed ja noorukid
Enne risperidooni määramist sotsialiseerumata käitumishäirega lapsele või noorukile tuleb neid
üksikasjalikult hinnata agressiivse käitumise füüsiliste ja sotsiaalsete põhjuste (nagu valu või
sobimatud nõudmised ümbritsevatelt) suhtes.

Selles patsientide rühmas tuleb hoolikalt monitoorida risperidooni sedatiivset toimet võimalike
tagajärgede tõttu õpivõimele. Risperidooni manustamisaja muutus võib parandada sedatsiooni mõju
laste ja noorukite tähelepanuvõimele.

Risperidooni seostatakse vähese kehakaalu ja kehamassiindeksi tõusuga. Pikkuskasv oli pikaajalistes
avatud jätku-uuringutes oodatud piirides. Pikaajalise risperidoon-ravi mõju seksuaalsele küpsemisele
ja pikkuskasvule ei ole adekvaatselt uuritud.

Tuleb kaaluda endokrinoloogiliste näitajate regulaarset kliinilist hindamist pikaajalise
hüperprolaktineemia võimaliku mõju tõttu laste ja noorukite kasvule ja seksuaalsele küpsemisele. Siia
alla kuuluvad kehakaalu, pikkuse, seksuaalse küpsemise, menstruatsioonitsükli ja teiste võimalike
prolaktiiniga seotud mõjude hindamine.

Risperidoon-ravi ajal on vajalik hinnata regulaarselt ka ekstrapüramidaalnähtude ja teiste
liikumishäirete sümptomeid.

Spetsiifilised annustamissoovitused lastele ja noorukitele vt lõik 4.2.

Abiained
Õhukese polümeerikattega tabletid sisaldavad laktoosi. Harvaesineva päriliku galaktoosi talumatuse,
laktaasi puudulikkuse või glükoosi-galaktoosi imendumishäirega patsiendid ei tohi seda ravimit võtta.

RISPOLEPT 2 mg sisaldab värvainena „päikeseloojangukollast” (E110). Võib tekitada allergilisi
reaktsioone.

4.5   Koostoimed teiste ravimitega ja muud koostoimed

Nagu teistegi antipsühhootikumide puhul, on vajalik ettevaatus, kui risperidooni manustatakse QT-
intervalli pikendavate ravimitega, nt Ia klassi antiarütmikumid (nt kinidiin, düsopiramiid,
prokaiinamiid), III klassi antiarütmikumid (nt amiodaroon, sotalool), tritsüklilised antidepressandid
(nt amitriptülliin), tetratsüklilised antidepressandid (nt maprotiliin), osad antihistamiinikumid, teised
antipsühhootikumid ning osad malaariavastased ravimid (nt kiniin ja meflokiin), või ravimitega, mis
põhjustavad elektrolüütide tasakaaluhäireid (hüpokaleemia, hüpomagneseemia), bradükardiat või
inhibeerivad risperidooni metabolismi maksas. See loetelu ei ole lõplik.

Ravimi RISPOLEPT võimalik mõju teistele ravimitele
Risperidooni tuleb tänu suurenenud sedatsiooniriskile kombinatsioonis teiste tsentraalse toimega
ainetega (märkimisväärselt alkoholi sisaldavad ained, opiaadid, antihistamiinikumid ja
bensodiasepiinid) kasutada ettevaatusega.

RISPOLEPT võib antagoniseerida levodopa ja teiste dopamiini agonistide toimet. Kui selle
kombinatsiooni kasutamine on vajalik, eriti Parkinsoni tõve lõppstaadiumis, tuleb määrata iga ravi
väikseim efektiivne annus.

Turuletulekujärgselt on risperidooni ja vererõhuravimite samaaegsel kasutamisel kirjeldatud kliiniliselt
olulist hüpotensiooni.

Ravimil RISPOLEPT ei ole olnud kliiniliselt olulist mõju liitiumi, valproaadi, digoksiini või
topiramaadi farmakokineetikasse.

Teiste ravimite võimalik mõju ravimile RISPOLEPT
Karbamasepiini puhul on näidatud võimet vähendada risperidooni aktiivse fraktsiooni sisaldust
plasmas. Sarnast mõju võib täheldada ka teiste CYP 3A4 maksaensüümide indutseerijate, nagu
rifampitsiini, fenütoiini ja fenobarbitaali puhul, samuti toimib ka P-glükoproteiin. Kui alustatakse või
lõpetatakse ravi karbamasepiini või teiste CYP 3A4 maksaensüümide/P-glükoproteiini (P-gp)
aktiveerijatega, peab arst ravimi RISPOLEPT annused üle hindama.

CYP 2D6 inhibiitorid fluoksetiin ja paroksetiin suurendavad risperidooni sisaldust plasmas ning
vähesemal määral antipsühhootilise fraktsiooni sisaldust. Oodata on teiste CYP 2D6 inhibiitorite (nt
kinidiin) sarnast mõju risperidooni sisaldusse plasmas. Kui alustatakse või lõpetatakse samaaegset ravi
fluoksetiini või paroksetiiniga, peab arst ravimi RISPOLEPT annused üle hindama.

Verapamiil (CYP 3A4 ja P-gp inhibiitor) suurendab risperidooni sisaldust plasmas.

Galantamiine ja donepesiil ei oma kliiniliselt olulist toimet risperidooni farmakokineetikale ja
aktiivsele antipsühhootilisele fraktsioonile.

Fenotiasiinid, tritsüklilised antidepressandid ja osad beetablokaatorid võivad suurendada risperidooni
sisaldust plasmas, kuid ei mõjuta antipsühhootilist fraktsiooni. Amitriptülliin ei mõjuta risperidooni
või aktiivse antipsühhootilise fraktsiooni farmakokineetikat. Tsimetidiin ja ranitidiin suurendavad
risperidooni biosaadavust, kuid aktiivset antipsühhootilist fraktsiooni vaid minimaalselt. CYP 3A4
inhibiitor erütromütsiin ei muuda risperidooni ega antipsühhootilise fraktsiooni farmakokineetikat.

Psühhostimulantide (nt metüülfenidaat) ja ravimi RISPOLEPT kombinatsiooni kasutamine lastel ja
noorukitel ei mõjutanud ravimi RISPOLEPT farmakokineetikat ega tõhusust.

Suremuse tõusu samaaegselt furosemiidi manustavate eakate dementsusega patsientide seas on
käsitletud lõigus 4.4.

Suukaudse ravimi RISPOLEPT ja paliperidooni kombinatsioon ei ole soovitatav, sest paliperidoon on
risperidooni aktiivne metaboliit ning nimetatud kombinatsioon võib viia aktiivse antipsühhootilise
fraktsiooni toimete liitumiseni.

4.6   Rasedus ja imetamine

Rasedus
Risperidooni rasedusaegse kasutuse kliiniline kogemus on ebapiisav. Vastavalt turuletulekujärgsetele
andmetele leiti vastsündinutel mööduvaid ekstrapüramidaalnähte, kui risperidooni kasutati raseduse
kolmandal trimestril. Järelikult tuleb vastsündinuid hoolikalt monitoorida. Loomkatsetes ei olnud
risperidoon teratogeense toimega, kuid täheldati muud tüüpi reproduktsioonitoksilisust (vt lõik 5.3).
Võimalik risk inimesele ei ole teada. Ravimit RISPOLEPT ei tohi kasutada raseduse ajal, kui see ei ole
hädavajalik. Kui raseduse ajal tuleb ravi katkestada, ei tohi seda teha järsku.

Imetamine
Loomkatsetes imendusid risperidoon ja 9-hüdroksü-risperidoon emaslooma piima. Näidatud on ka, et
risperidoon ja 9-hüdroksü-risperidoon imenduvad inimese rinnapiima vähesel määral. Puuduvad
andmed kõrvaltoimete kohta rinnapiima saavatel imikutel. Seetõttu tuleb kaaluda riski olulisust
imetamise ja rinnapiima saavate imikute suhtes.

4.7   Toime reaktsioonikiirusele

Kesknärvisüsteemi ja nägemise kõrvaltoimete tõttu omab RISPOLEPT kerget või mõõdukat toimet
autojuhtimise ja masinate käsitsemise võimele (vt lõik 4.8). Seetõttu tuleb patsientidel soovitada autot
juhtida ja masinatega töötada alles siis, kui on teada ravimi mõju.

4.8   Kõrvaltoimed

Kõige sagedamini teatatud kõrvaltoimed on (sagedusega ≥10%): parkinsonism, peavalu ja unetus.

Järgnevalt on toodud kõik kõrvaltoimed, millest on teatatud kliinilistes uuringutes või
turuletulekujärgses perioodis. Kasutatakse järgmisi termineid ja sagedusi: väga sage (≥1/10), sage
(≥1/100 kuni <1/10), aeg-ajalt (≥1/1000 kuni <1/100), harv (≥1/10 000 kuni <1/1000), väga harv
(<1/10 000), teadmata (ei saa hinnata olemasolevate kliiniliste uuringute andmete alusel).

Igas esinemissageduse grupis on kõrvaltoimed toodud tõsiduse vähenemise järjekorras.

 Kõrvaltoimed organsüsteemide ja esinemissageduste kaupa
 Uuringud
                         Veres prolaktiini sisalduse tõusa, kehakaalu tõus.
 Sage
                         EKG-l QT-intervalli pikenemine, EKG muutused, transaminaaside aktiivsuse
 Aeg-ajalt
                         tõus, valgevereliblede arvu langus, kehatemperatuuri tõus, eosinofiilide arvu
                         tõus, hemoglobiini langus, veres kreatiini fosfokinaasi aktiivsuse tõus.
                         Kehatemperatuuri langus.
 Harv

 Südame häired
                            Tahhükardia.
 Sage
                            Atrioventrikulaarne blokaad, Hisi kimbu blokaad, kodade virvendus,
 Aeg-ajalt
                            siinusbradükardia, südamepekslemine.

 Vere ja lümfisüsteemi häired
                         Aneemia, trombotsütopeenia.
 Aeg-ajalt
                         Granulotsütopeenia.
 Harv
                         Agranulotsüstoos.
 Teadmata

 Närvisüsteemi häired
                            Parkinsonismb, peavalu.
 Väga sage
                            Akatiisiab, pearinglus, treemorb, düstooniab, somnolents, sedatsioon, letargia,
 Sage
                            düskineesiab.
                            Stiimulile areaktiivsus, teadvusekadu, sünkoop, teadvuse taseme langus,
 Aeg-ajalt
                            ajuveresoonkonna äge haigus, transitoorne ajuisheemia hoog, düsartria,
                            tähelepanu häired, hüpersomnia, asendist sõltuv pearinglus, tasakaaluhäired,
                            tardiivdüskineesia, kõnehäired, koordinatsioonihäreid, hüpesteesia.
                            Maliigne neuroleptiline sündroom, diabeetiline kooma, ajuveresoonkonna
 Harv
                            häire, ajuisheemia, liigutushäired.

 Silma kahjustused
                            Hägustunud nägemine.
 Sage
                            Konjunktiviit, okulaarne hüpereemia, eritis silmadest, silmade tursumine,
 Aeg-ajalt
                            silmade kuivus, pisaravoolu tõus, fotofoobia.
                            Nägemisteravuse langus, silmade pööritamine, glaukoom.
 Harv

 Kõrva ja labürindi kahjustused
                          Kõrvavalu, tinnitus.
Aeg-ajalt

Respiratoorsed, rindkere ja mediastiinumi häired
                       Düspnoe, epistaksis, köha, ninalimaskesta turse, neelu-kõripiirkonna valu
Sage
                       Hingeldus, aspiratsioonipneumoonia, kopsuturse, hingamishäired, räginad
Aeg-ajalt
                       kopsus, hingamisteede limaskesta turse, düsfoonia.
                       Uneapnoe sündroom, hüperventilatsioon.
Harv

Seedetrakti häired
                          Oksendamine, kõhulahtisus, kõhukinnisus, iiveldus, kõhuvalu, düspepsia,
Sage
                          suukuivus, maos düskomfort.
                          Düsfaagia, gastriit, roojapidamatus, fekaloom.
Aeg-ajalt
                          Sooleummistus, pankreatiit, huulte turse, keiliit.
Harv

Neerude ja kuseteede häired
                       Enurees.
Sage
                       Uriinipeetus, düsuuria, kusepidamatus, pollakisuuria.
Aeg-ajalt

Naha ja nahaaluskoe kahjustused
                      Lööve, erüteem.
Sage
                      Angioödeem, nahakahjustus, nahahaigus, nahasügelemine, akne, nahavärvi
Aeg-ajalt
                      muutus, alopeetsia, seborroiline dermatiit, nahakuivus, hüperkeratoos.
                      Kõõm.
Harv

Lihas-skeleti ja sidekoe kahjustused
                         Liigesvalu, seljavalu, käte-jalgade valu.
Sage
                         Lihasnõrkus, lihasvalu, kaelavalu, liigeste piirkonna turse, kõnnaku häired,
Aeg-ajalt
                         liigeste jäikus, lihase-skeleti valu rindkere piirkonnas.
                         Rabdomüolüüs.
Harv

Endokriinsüsteemi häired
                       Antidiureetilise hormooni sekretsiooni häired.
Harv

Ainevahetus- ja toitumishäired
                        Söögiisu tõus, söögiisu langus.
Sage
                        Suhkurtõbic, anoreksia, polüdipsia, hüperglükeemia.
Aeg-ajalt
                        Hüpoglükeemia.
Harv
                        Diabeetiline ketoatsidoos.
Väga harv
                        Vee intoksikatsioon.
Teadmata

Infektsioonid ja infestatsioonid
                          Kopsupõletik, gripp, bronhiit, ülemiste hingamisteede infektsioon, kuseteede
Sage
                          infektsioon.
                          Sinusiit, viirusinfektsioon, kõrvainfektsioon, tonsilliit, tselluliit,
Aeg-ajalt
                          keskkõrvapõletik, silmapõletik, lokaliseerunud infektsioon, akarodermatiit,
                          hingamisteede infektsioon, põiepõletik, onühhomükoos.
                          Krooniline keskkõrvapõletik.
Harv

Vaskulaarsed häired
                          Hüpotensioon, ortostaatiline hüpotensioon, nahaõhetus.
Aeg-ajalt

Üldised häired ja manustamiskoha reaktsioonid
                       Püreksia, nõrkus, perifeersed tursed, asteenia, rindkerevalu.
Sage
                       Näoturse, kõnnaku häired, üldine halb enesetunne, loidus, gripilaadne
Aeg-ajalt
                       haigestumus, janu, rindkeres düskomfort, külmavärinad.

                           Generaliseerunud tursed, hüpotermia, ravimi ärajätusündroom, perifeerne
 Harv
                           külmatunne.

 Immuunsüsteemi häired
                       Ülitundlikkus.
 Aeg-ajalt
                       Ülitundlikkus ravimi suhtes.
 Harv
                       Anafülaktiline reaktsioon.
 Teadmata

 Maksa ja sapiteede häired
                        Ikterus.
 Harv

 Reproduktiivse süsteemi ja rinnanäärme häired
                        Amenorröa, seksuaalfunktsiooni häired, erektsioonihäired, ejakulatsiooni
 Aeg-ajalt
                        häired, galaktorröa, günekomastia, menstruatsioonitsükli häired, tupevoolus.
                        Priapism.
 Teadmata

  Psühhiaatrilised häired
                              Unetus.
  Väga sage
                              Ärevus, agiteeritus, unehäired.
  Sage
                              Segasusseisund, mania, libiido langus, loidus, närvilisus.
  Aeg-ajalt
                              Anorgasmia, nürimeelsus.
  Harv
 a
   Hüperprolaktineemia võib mõnel juhul viia günekomastia, mentruatsioonitsükli häirete, amenorröa,
 galaktorröa tekkeni.
 b
   Tekkida võib ekstrapüramidaalhäire: parkinsonism (sülje hüpersekretsioon, lihas-skeleti rigiidsus,
 parkinsonism, süljevool, liigesrigiidsus, bradükineesia, hüpokineesia, masknägu, lihaste pingsus,
 akineesia, kuklakangestus, lihasrigiidsus, parkinsonistlik kõnnak ja ebanormaalne glabelli refleks),
 akatiisia (akatiisia, rahutus, hüperkineesia ja rahutute jalgade sündroom), treemor, düskineesia
 (düskineesia, lihastõmblused, koreoatetoos, atetoos ja müokloonus), düstoonia.
 Düstoonia otsingusõnad on düstoonia, lihasspasmid, hüpertoonia, kõõrkael, tahtmatud
 lihaskontraktsioonid, lihaskontraktuur, blefarospasm, okulogüratsioon, keele paralüüs, näospasm,
 larüngospasm, müotoonia, opistotoonus, orofarüngeaalne spasm, pleurototoonus, keelespasm ja
 trism. Treemori otsingusõnad on treemor ja parkinsonismi rahuloleku treemor. Tuleb märkida, et
 kaasatud on laiem spekter sümptomeid, mis ei ole tingimata seotud ekstrapüramidaalhäirega.
 c
   Platseebokontrolliga uuringutes teatati diabeedi tekkest 0,18% risperidoonravi saanud uuritavatel
 võrreldes vastava väärtusega 0,11% platseeborühmas. Üldine esinemissagedus kõigis kliinilistes
 uuringutes risperidoonravi saanud uuritavatel oli 0,43%.

Järgnevalt on toodud risperidooniga seotud täiendavad kõrvaltoimed, mida on kõrvaltoimetena
määratletud kliinilistes uuringutes, kus uuriti risperidooni pikatoimelist süstevormi (RISPOLEPT
CONSTA), kuid mida ei määratletud kõrvaltoimena suukaudse ravimi RISPOLEPT kliinilistes
uuringutes. Tabelisse ei ole lisatud kõrvaltoimed, mis olid spetsiifiliselt seotud RISPOLEPT CONSTA
ravimivormi või süstimise teel manustamisega.

 Täiendavad kõrvaltoimed, mida teatati seoses ravimiga RISPOLEPT CONSTA, kuid mitte
 suukaudse ravimiga RISPOLEPT (organsüsteemide kaupa)
 Uuringud
 Kehakaalu langus, gamma-glutamüültransferaasi aktiivsuse tõus, maksaensüümide aktiivsuse tõus.

 Südame häired
 Bradükardia.

 Vere ja lümfisüsteemi häired
 Neutropeenia.

 Närvisüsteemi häired
 Paresteesia, krambid.
 Silma kahjustused
 Blefarospasm.

 Kõrva ja labürindi kahjustused
 Vertiigo.

 Seedetrakti häired
 Hambavalu, keelespasm.

 Naha ja nahaaluskoe kahjustused
 Ekseem.

 Lihas-skeleti ja sidekoe kahjustused
 Tuharapiirkonna valu.

 Infektsioonid ja infestatsioonid
 Alumiste hingamisteede infektsioonid, infektsioonid, gastroenteriit, nahaaluskoe abstsess.

 Vigastus, mürgistus ja protseduuri tüsistused
 Kukkumine.

 Vaskulaarsed häired
 Hüpertensioon.

 Üldised häired ja manustamiskoha reaktsioonid
 Valu.

 Psühhiaatrilised häired
 Depressioon.

Ravimirühmale tüüpilised toimed
Sarnaselt teistele antipsühhootikumidele on turuletulekujärgses perioodis väga harva teatatud QT-
intervalli pikenemisest. Teiste QT-intervalli pikendavate antipsühhootikumidega seotud südame
kõrvaltoimed on muuhulgas vatsakeste arütmia, vatsakeste virvendus, vatsakeste tahhükardia,
äkksurm, südameseiskus ning Torsades de Pointes.

Venoosne trombemboolia
Antipsühhootikumide puhul on teatatud venoosse trombemboolia, sh kopsuemboolia ja süvaveeni
tromboosi juhtudest (esinemissagedus teadmata).

Kehakaalu tõus
Kuue- kuni kaheksanädalaste platseebokontrollitud uuringute ühendatud andmete põhjal võrreldi
ravimit RISPOLEPT ja platseeboga ravitud skisofreeniahaigeid, hinnates kehakaalu tõusu kriteeriumi
≥ 7% saavutanute osakaalu ning selgus, et statistiliselt oluliselt enam oli neid patsiente ravimi
RISPOLEPT rühmas (18%) võrreldes platseeboga (9%). Ägeda maniaga täiskasvanud patsientidega
tehtud platseebokontrollitud kolmenädalaste uuringute ühendatud andmete põhjal oli kehakaalu tõus ≥
7% ravimi RISPOLEPT (2,5%) ja platseebo (2,4%) rühmas võrreldav ning aktiivse kontrolli rühmas
kergelt suurenenud (3,5%).

Sotsialiseerumata käitumishäirega ja teiste disruptiivsete käitumishäiretega laste ja noorukite rühmas
tehtud pikaajalistes uuringutes oli pärast 12-kuulist ravi keskmine kehakaalu tõus 7,3 kg. Tavalistel
lastel on oodatud kehakaalu tõus vanuses 5...12 aastat 3 kuni 5 kg aastas. Vanuses 12...16 on tüdrukute
kehakaalu tõus aastas endiselt 3 kuni 5 kg, kuid poistel ligikaudu 5 kg aastas.

Lisateave patsientide erirühmade kohta
Järgmiselt on kirjeldatud kõrvaltoimed, mis tekkisid dementsusega eakatel ning lastel sagedamini kui
täiskasvanutel.

Eakad dementsusega patsiendid
Eakatel dementsusega patsientidel kirjeldati kõrvaltoimete teatistes transitoorset ajuisheemia atakki ja
ajuveresoonkonna ägedat haigust sagedusega vastavalt 1,4% ja 1,5%. Peale selle kirjeldati eakatel
dementsusega patsientidel sagedusega ≥5% ning vähemalt kaks korda sagedamini kui teistes
täiskasvanute valimites järgmisi kõrvaltoimeid: kuseteede infektsioon, perifeerne turse, letargia ja
köha.

Lapsed
Järgmisi kõrvaltoimeid kirjeldati kliinilistes uuringutes lastel (5- kuni 17-aastastel) sagedusega ≥5%
ning vähemalt kaks korda sagedamini kui täiskasvanutel: somnolentsus/sedatsioon, väsimus, peavalu,
söögiisu tõus, oksendamine, ülemiste hingamisteede infektsioon, ninalimaskesta turse, kõhuvalu,
pearinglus, köha, püreksia, treemor, kõhulahtisus ja enurees.

4.9   Üleannustamine

Sümptomid
Üldiselt on kirjeldatud nähud ja sümptomid seotud risperidooni ülemäärase farmakoloogilise toimega.
Siia alla kuuluvad unisus ja sedatsioon, tahhükardia ja hüpotensioon ning ekstrapüramidaalnähud.
Üleannustamise korral on kirjeldatud QT-intervalli pikenemist ja krambihooge. Ravimi RISPOLEPT
ja paroksetiini kombineeritud üleannustamisega seoses on teatatud Torsade de Pointes’ tekkest.

Ägeda üleannustamise korral tuleb kaaluda võimalust, et on võetud mitut erinevat ravimit.

Ravi
Vabastada hingamisteed ning tagada piisav hapnikuga varustatus ja ventilatsioon. Ainult juhul kui
ravimi manustamisest on möödas alla 1 tunni tuleb kaaluda maoloputust (pärast intubatsiooni, kui
patsient on teadvuseta) ja aktiivsöe manustamist koos lahtistiga. Kohe tuleb alustada
südameveresoonkonna monitoorimist. Siia alla kuulub pidev EKG jälgimine, et avastada võimalikud
arütmiad.

Ravimile RISPOLEPT spetsiifiline antidoot puudub. Seetõttu tuleb kasutada toetavat ravi.
Hüpotensiooni ja vereringe kollapsit tuleb ravida vastavalt (intravenoosne vedelike ülekanne ja/või
sümpatomimeetilised ravimid). Raskete ekstrapüramidaalnähtude korral tuleb manustada
antikoliinergilisi ravimeid. Kuni patsiendi seisundi paranemiseni on vajalik pidev meditsiiniline
järelvalve ja monitooring.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: teised antipsühhootilised ained, ATC-kood: N05AX08

Toimemehhanism
Risperidoon on ainulaadsete omadustega selektiivne monoamiinergiline antagonist. Sellel on suur
afiinsus serotoniinergilistesse 5-HT2 ja dopamiinergilistesse D2 retseptoritesse. Risperidoon seondub
ka alfa1-adrenergilistele retseptoritele ning väiksema afiinsusega H1-histamiinergilistele ja alfa2-
adrenergilistele retseptoritele. Risperidoonil puudub afiinsus koliinergilistesse retseptoritesse.
Risperidoon on küll tugevatoimeline D2 antagonist, mis peaks parandama skisofreenia positiivseid
sümptomeid, kuid see pärsib vähem motoorset aktiivsust ja tekitab vähem katalepsiat kui klassikalised
antipsühhootikumid. Tasakaalustatud tsentraalne serotoniini ja dopamiini antagonism võib vähendada
ekstrapüramidaalseid toimeid ja laiendab terapeutilist aktiivsust, hõlmates ka skisofreenia negatiivseid
ja afektiivseid sümptoome.
Farmakodünaamilised toimed

Skisofreenia
Risperidooni tõhusus skisofreenia lühiajalises ravis on kinnitatud nelja uuringuga, mille kestus oli 4
kuni 8 nädalat ning kus osales üle 2500 patsiendi, kes vastasid skisofreenia DSM-IV kriteeriumidele.
Kuuenädalases platseebokontrollitud uuringus, kus risperidooni tiitriti annuseni 10 mg kaks korda
päevas, olid risperidooni näitajad platseebost paremad BPRS (Brief Psychiatric Rating Scale)
üldskoori osas. Kaheksanädalases platseebokontrollitud uuringus nelja risperidooni fikseeritud
annusega (2, 6, 10 ja 16 mg päevas, võetuna kaks korda päevas) olid kõik neli rühma PANSS (Positive
and Negative Syndrome Scale) üldskoori osas platseebost paremad. Kaheksanädalases annuste
võrdlemise uuringus risperidooni viie fikseeritud annusega (1, 4, 8, 12 ja 16 mg päevas, võetuna kaks
korda päevas) oli 4, 8 ja 16 mg/päevas risperidooni rühmade PANSS üldskoorid paremad kui 1 mg
risperidooni rühmas. Neljanädalases platseebokontrollitud uuringus, kus võrreldi risperidooni kahte
fikseeritud annust (4 ja 8 mg päevas, võetuna üks kord päevas), olid mõlemad risperidooni rühmad
platseebost paremad mitme PANSS näitaja osas, sh PANSS üldskoor ja ravile reageerimise näitaja
(PANSS üldskoori >20% langus). Pikaajalises uuringus täiskasvanud ambulatoorsete patsientidega,
kes vastasid skisofreenia DSM-IV kriteeriumidele ja kelle seisund oli antipsühhootilise ravi foonil
kliiniliselt stabiilne vähemalt 4 nädalat, randomiseeriti osalejad 2 kuni 8 mg risperidooni päevas või
haloperidooli rühma üheks kuni kaheks aastaks retsidiivi jälgimiseks. Risperidooni saanud patsientidel
tekkis selles ajaperioodis retsidiivi oluliselt hiljem kui haloperidooli saanutel.

Mania episoodid bipolaarse häire korral
Risperidooni monoteraapia tõhusus bipolaarse häire mania episoodide ägedas ravis tõestati kolmes
topeltpimedas platseebokontrollitud monoteraapia uuringus, kus osales ligikaudu 820 patsienti, kellel
oli DSM-IV kriteeriumidele vastav I tüüpi bipolaarhäire. Kolmes uuringus oli risperidooni annus 1
kuni 6 mg/päevas (algannus 3 mg kahes uuringus ja ühes uuringus 2 mg ) platseebost oluliselt parem
eelmääratletud primaarse lõpp-punkti osas, milleks oli YMRS (Young Mania Rating Scale) üldskoori
muutus algnäitajast 3. nädalal. Sekundaarse tõhususe tulemusnäitajad olid üldiselt kooskõlas primaarse
tulemusnäitajaga. Risperidooni rühmas oli oluliselt rohkem patsiente, kelle YMRS üldskoor oli
algnäitajast kuni 3.nädala lõpp-punktini vähenenud ≥50% . Üks kolmest uuringust sisaldas
haloperidooli rühma ning 9-nädalast topeltpimedat säilitusravi faasi. Tõhusus püsis kogu 9-nädalase
säilitusravi perioodi. YMRS üldskoori muutus algnäitaja suhtes paranes pidevalt ning oli 12. nädalal
risperidooni ja haloperidooli rühmas võrreldav.

Risperidooni tõhusust ägeda mania ravis (lisaks meeleolu stabiliseerimisele) kinnitati ühes kahest
kolmenädalases topeltpimedas uuringus, kus osales ligikaudu 300 patsienti, kes vastas bipolaarse I
tüübi häire DSM-IV kriteeriumidele. Ühes kolmenädalases uuringus oli 1 kuni 6 mg/päevas
risperidooni (algannusega 2 mg/päevas) kombinatsioonis liitumi või valproaadiga parem kui ainult
liitium või valproaat. Tulemusi hinnati eelmääratletud primaarse tulemusnäitaja osas, milleks oli
YMRS üldskoori muutus algnäitajast 3. nädalaks. Teises kolmenädalases uuringus vähendas 1 kuni 6
mg/päevas risperidooni (algannusega 2 mg/päevas) kombinatsioonis liitiumi, valproaadi või
karbamasepiiniga YMRS üldskoori samaväärselt kui ainult liitium, valproaat või karbamasepiin.
Uuringu sellise tulemuse võimalik seletus on risperidooni ja 9-hüdroksü-risperidooni kliirensi
aktiveerimine karbamasepiini vahendusel, mis viis risperidooni ja 9-hüdroksü-risperidooni
subterapeutilise sisalduseni. Kui karbamasepiini rühm jäeti post-hoc analüüsist välja, vähendas
risperidooni ja liitumi või valproaadi kombinatsioon YMRS üldskoor paremini kui ainult liitium või
valproaat.

Püsiv agressiivsus dementsetel patsientidel
Risperidooni tõhusus dementsuse käitumuslike ja psühholoogiliste sümptomite (Behavioural and
Psychological Symptoms of Dementia, BPSD – siia alla kuuluvad käitumishäired, nagu agressiivsus,
agiteeritus, psühhoos, aktiivsus ja afektiivsed häired) ravis kinnitati kolmes topeltpimedas,
platseebokontrollitud uuringus 1150 eakal mõõduka kuni raske dementsusega patsiendil. Ühes
uuringus hinnati risperidooni fikseeritud annuseid 0,5, 1 ja 2 mg päevas. Kahes muudetavate annuste
uuringutes kasutati risperidooni annuseid vahemikus vastavalt 0,5 kuni 4 mg päevas ja 0,5 kuni 2 mg
päevas. Risperidoon oli statistiliselt oluliselt ja ka kliiniliselt tõhusam agressiivsuse ravis ja vähem
tõhus agitatsiooni ja psühhoosiga eakate dementsete patsientide ravis (hinnatuna Behavioural
Pathology in Alzheimer’s Disease Rating Scale [BEHAVE-AD] ja Cohen-Mansfield Agitation
Inventory [CMAI] alusel). Risperidooni ravi efekt ei sõltunud MMSE testi skoorist (ja järelikult
dementsuse raskusest); risperidooni sedatiivsetest omadustest; psühhoosi puudumisest või olemasolust
ja dementsuse tüübist (Alzheimeri tõvega seotud, vaskulaarset tüüpi või segatüüpi) (vt ka lõik 4.4).

Sotsialiseerumata käitumishäire
Risperidooni tõhusus disruptiivsete käitumishäirete lühiajalises ravis kinnitus kahes topeltpimedas
platseebokontrollitud uuringutes ligikaudu 240 patsiendiga vanuses 5...12 aastat, kes olid DSM-IV
kriteeriumi järgi disruptiivsete käitumishäiretega ja piiripealse intellektiga või kerge kuni keskmise
vaimse puude/õppimishäirega. Kahes uuringus oli risperidoon annuses 0,02 kuni 0,06 mg/kg/päevas
oluliselt parem kui platseebo eelmääratletud primaarse tulemusnäitaja osas, st 6. nädala Nisonger-
Child Behaviour Rating Form (N-CBRF) Conduct Problem alaskaala muutuse osas algnäitajast.

5.2   Farmakokineetilised omadused

Risperidoon metaboliseeritakse 9-hüdroksü-risperidooniks, millel on risperidooniga sarnane
farmakoloogiline aktiivsus (vt Biotransformatsioon ja eliminatsioon).

Imendumine
Risperidoon imendub suukaudsel manustamisel täielikult, maksimaalne plasmakontsentratsioon
saavutatakse 1…2 tunniga. Risperidooni absoluutne suukaudne biosaadavus on 70% (CV=25%).
Risperidooni suhteline suukaudne biosaadavus tableti puhul on lahusega võrreldes 94% (CV=10%).
Imendumist ei mõjuta toit ja seega võib risperidooni manustada söögikordadest sõltumatult.
Risperidooni püsiseisund saavutatakse enamusel patsientidel ühe päevaga. 9-hüdroksü-risperidooni
püsiseisund saavutatakse 4...5 päevaga.

Jaotumine
Risperidoon jaotub kiiresti. Jaotumisruumala on 1...2 l/kg. Plasmas seondub risperidoon albumiinile ja
alfa1-happe glükoproteiinile. Risperidooni seonduvus valkudele on 90%, 9-hüdroksü-risperidoonil
77%.

Biotransformatsioon ja eliminatsioon
Risperidoon metaboliseeritakse CYP 2D6 vahendusel 9-hüdroksü-risperidooniks, millel on sarnane
farmakoloogiline toime kui risperidoonil. Risperidoon ja 9-hüdroksü-risperidoon koos moodustavad
aktiivse antipsühhootilise fraktsiooni. Geneetilise polümorfismi aineks on CYP 2D6. CYP 2D6
intensiivsed metaboliseerijad muudavad kiirelt risperidooni 9-hüdroksü-risperidooniks, samas kui
nõrgad CYP 2D6 metaboliseerijad teevad seda palju aeglasemalt. Ent intensiivsetel metaboliseerijatel
on madalam risperidooni ja kõrgem 9-hüdroksü-risperidooni kontsentratsioon võrreldes nõrkade
metaboliseerijatega, risperidooni farmakokineetika ja 9-hüdroksü-risperidoon koosmanustatuna (nt
aktiivne antipsühhootiline fraktsioon) peale ühte või mitut annust on sarnased CYP 2D6 intensiivsetel
ja nõrkadel metaboliseerijatel.

Teine risperidooni metaboolne rada toimub N-dealküülimisel. In vitro uuringutes inimese maksa
mikrosoomidega näitas, et risperidoon ei pärsi kliiniliselt olulistes kontsentratsioonides nende
ravimite metabolismi, mida vahendavad tsütokroom P450 isoensüümid, sh CYP 1A2, CYP 2A6, CYP
2C8/9/10, CYP 2D6, CYP 2E1, CYP 3A4 ja CYP 3A5. Üks nädal pärast manustamist eritub 70%
annusest uriiniga ja 14% väljaheitega. Uriinis on risperidooni ja 9-hüdroksü-risperidooni osakaal
35...45% annusest. Ülejäänud on inaktiivsed metaboliidid. Pärast suukaudset manustamist
psühhootilistele patsientidele elmineeritakse ravim poolväärtusajaga ligikaudu 3 tundi. 9-hüdroksü-
risperidooni ja aktiivse antipsühhootilise fraktsiooni eliminatsiooni poolväärtusaeg on 24 tundi.

Lineaarsus
Risperidooni plasmakontsentratsioonid on terapeutilises annusevahemikus annusega
proportsionaalsed.

Eakad, neeru- ja maksakahjustus
Ühe annuse uuringus olid eakatel toimeaine antipsühhootilise fraktsiooni plasmakontsentratsioonid
keskmiselt 43% suuremad, poolväärtusaeg 38% pikem ning antipsühhootilise fraktsiooni kliirens 30%
vähenenud. Neerupuudulikkusega patsientidel täheldati suuremat toimeaine antipsühhootilise
fraktsiooni plasmakontsentratsiooni ja antipsühhootilise fraktsiooni keskmiselt 60% vähenenud
kliirensit. Risperidooni plasmakontsentratsioonid olid maksapuudulikkusega patsientidel normaalsed,
kuid risperidooni vaba fraktsioon suurenes plasmas ligikaudu 35%.

Lapsed
Risperidooni, 9-hüdroksü-risperidooni ja aktiivse antipsühhootilise fraktsiooni farmakokineetika lastel
sarnanes täiskasvanutele.

Sugu, rass ja suitsetamisharjumused
Populatsiooni farmakokineetilisest analüüsist ei selgunud soo, rassi ja suitsetamisharjumuste olulist
mõju risperidooni või aktiivse antipsühhootilise fraktsiooni farmakokineetikasse.

5.3   Prekliinilised ohutusandmed

(Sub)kroonilise toksilisuse uuringutes, kus ravimit hakati manustama seksuaalselt ebaküpsetele
rottidele ja koertele, täheldati annusest sõltuvat mõju nii isas- kui ka emaslooma genitaaltrakti ja
rinnanäärmetele. Need mõjud sõltusid prolaktiini suurenenud sisaldusest seerumis, mis tulenes
risperidooni D2-dopamiini reptseptoreid aktiveerivast toimest. Lisaks näitasid koekultuuride uuringud,
et raku kasv inimeste rinnakasvajate puhul võib olla stimuleeritud prolaktiini tõttu. Risperidoon ei
olnud rottidele ja küülikutele teratogeense toimega. Rottidel tehtud reproduktsiooniuuringutes
risperidooniga täheldati kahjulikku toimet vanemate paaritumiskäitumisele ning järeltulijate
sünnikaalule ja elulemusele. Risperidooni emakasisest manustamist rottidele seostati täiskasvanueas
kognitiivsuse defitsiidiga. Teised dopamiini antagonistid on tiinetele loomadele manustatuna
põhjustanud negatiivseid toimeid järeltulijate õppimis- ja motoorse arengu võimele. Toksilisuse
uuringus noortel rottidel täheldati poegadel suremuse suurenemist ja mahajäämust füüsilises arengus.
Noortel koertel läbi viidud 40-nädalases uuringus hilines seksuaalne küpsemine. Koertel jäi pikkade
luude kasv AUC põhjal muutumatuks, kui kasutati annuseid, mis olid 3,6 korda suuremad kui
maksimaalne ekspositsioon noorukitel (1,5 mg ööpäevas); mõju pikkadele luudele ja seksuaalsele
küpsemisele avaldus siis, kui kasutati annuseid, mis olid 15 korda suuremad kui maksimaalne
ekspositsioon noorukitel.

Risperidoon ei olnud genotoksiline. Risperidooni suukaudse kartsinogeensuse uuringutes rottidel ja
hiirtel suurendas toimeaine hüpofüüsi adenoome (hiirtel), endokriinseid pankrease adenoome (rotil) ja
rinnanäärme adenoome (mõlemal liigil). Need kasvajad võivad olla seotud dopamiini D2 antagonismi
pikenemisega ja hüperprolaktineemiaga. Nende närilistel kindlaks tehtud kasvajate olulisus inimesele
pole teada. Loomuuringud näitavad in vitro ja in vivo, et suures annuses risperidoon võib põhjustada
QT-intervalli pikenemist, mis on teoreetiliselt seotud Torsade de pointes kõrgenenud riskiga
patsientidel.


6.    FARMATSEUTILISED ANDMED

6.1   Abiainete loetelu

RISPOLEPT 1 mg, õhukese polümeerikattega tabletid:
Tableti sisu
Laktoosmonohüdraat
Maisitärklis
Mikrokristalne tselluloos (E460)
Hüpromelloos (E464)
Magneesiumstearaat
Kolloidne veevaba ränidioksiid
Naatriumlaurüülsulfaat
Õhuke polümeerikate
Hüpromelloos (E464)
Propüleenglükool (E490)

RISPOLEPT 2 mg, õhukese polümeerikattega tabletid:
Tableti sisu
Laktoosmonohüdraat
Maisitärklis
Mikrokristalne tselluloos (E460)
Hüpromelloos (E464)
Magneesiumstearaat
Kolloidne veevaba ränidioksiid
Naatriumlaurüülsulfaat

Õhuke polümeerikate
Hüpromelloos (E464)
Propüleenglükool (E490)
Titaandioksiid (E171)
Talk (E553B)
Päikeseloojangukollane S-alumiiniumlakk (E110)

RISPOLEPT 3 mg, õhukese polümeerikattega tabletid:
Tableti sisu
Laktoosmonohüdraat
Maisitärklis
Mikrokristalne tselluloos (E460)
Hüpromelloos (E464)
Magneesiumstearaat
Kolloidne veevaba ränidioksiid
Naatriumlaurüülsulfaat

Õhuke polümeerikate
Hüpromelloos (E464)
Propüleenglükool (E490)
Titaandioksiid (E171)
Talk (E553B)
Kinoliinkollane (E104)

RISPOLEPT 4 mg, õhukese polümeerikattega tabletid:
Tableti sisu
Laktoosmonohüdraat
Maisitärklis
Mikrokristalne tselluloos (E460)
Hüpromelloos (E464)
Magneesiumstearaat
Kolloidne veevaba ränidioksiid
Naatriumlaurüülsulfaat

Õhuke polümeerikate
Hüpromelloos (E464)
Propüleenglükool (E490)
Titaandioksiid (E171)
Talk (E553B)
Kinoliinkollane (E104)
Indigotiindisulfonaadi alumiinumlakk (E132)

6.2   Sobimatus
Puudub

6.3   Kõlblikkusaeg

3 aastat

6.4   Säilitamise eritingimused

Hoida temperatuuril kuni 30°C.

6.5   Pakendi iseloomustus ja sisu

PVC-PE-PVDC/Al blister, mis koosneb 6 g/m2 kuumpressitud kattega alumiiniumfooliumist (20 Tm)
ja 3-kihilisest fooliumist (PVC 200 Tm, LDPE 25 Tm, PVCD 90 g/m2).

Tabletid on 10 kaupa blisterpakendis, blistrid on pakendatud karpi (2 või 6 blistrit karbis).

Kõik pakendi suurused ei pruugi olla müügil.

6.6   Erihoiatused ravimi hävitamiseks ja käsitsemiseks

Erinõuded puuduvad.


7.    MÜÜGILOA HOIDJA

UAB „Johnson & Johnson“
Geležinio Vilko g. 18A
LT-08104 Vilnius
Leedu


8.    MÜÜGILOA NUMBRID

RISPOLEPT 1 mg: 179497
RISPOLEPT 2 mg: 179597
RISPOLEPT 3 mg: 179697
RISPOLEPT 4 mg: 179797


9.    ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

RISPOLEPT 1 mg: 24.10.1997/26.10.2007
RISPOLEPT 2 mg: 24.10.1997/26.10.2007
RISPOLEPT 3 mg: 24.10.1997/26.10.2007
RISPOLEPT 4 mg: 24.10.1997/26.10.2007


10.   TEKSTI LÄBIVAATAMISE KUUPÄEV

Ravimiametis kinnitatud septembris 2011