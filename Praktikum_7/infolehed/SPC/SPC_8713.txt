RAVIMI OMADUSTE KOKKUVÕTE


1.    RAVIMPREPARAADI NIMETUS

XANAX, 0,25 mg tabletid
XANAX, 0,5 mg tabletid
XANAX, 1 mg tabletid

XANAX XR, 0,5 mg toimeainet prolongeeritult vabastavad tabletid
XANAX XR, 1 mg toimeainet prolongeeritult vabastavad tabletid
XANAX XR, 2 mg toimeainet prolongeeritult vabastavad tabletid


2.      KVALITATIIVNE JA KVANTITATIIVNE KOOSTIS

Üks tablett sisaldab 0,25 mg, 0,5 mg või 1 mg alprasolaami.
Üks toimeainet prolongeeritult vabastav tablett sisaldab vastavalt 0,5 mg, 1 mg või 2 mg alprasolaami.

INN. Alprazolamum

Abiainete täielik loetelu vt lõik 6.1.


3.      RAVIMVORM

Tablett.
Toimeainet prolongeeritult vabastav tablett.


4.      KLIINILISED ANDMED

4.1     Näidustused

Ärevusseisundite, sealhulgas depressiooniga kaasneva ärevuse lühiajaline ravi. Paanikahäire.

4.2     Annustamine ja manustamisviis

Alprasolaam tabletid: optimaalne annus sõltub haigusnähtude raskusest ja patsiendi individuaalsest
reageeringust. Patsientidel, kes vajavad suuremat annust, tuleb seda suurendada ettevaatlikult, et
vältida kõrvaltoimeid. Tavaliselt vajavad psühhotroopseid ravimeid mittesaanud patsiendid mõnevõrra
väiksemaid annuseid kui isikud, keda on ravitud trankvillisaatorite, antidepressantide või uinutitega.
Soovitatav on järgida väikseima tõhusa annuse kasutamise põhimõtet eakate või nõrgestatud
patsientide ravis, et vältida ataksia või liigse sedatsiooni tekkimist.

Alprasolaam toimeainet prolongeeritult vabastavad tabletid
Kui alprasolaami toimeainet prolongeeritult vabastavaid tablette manustatakse üks kord päevas, siis
eelistatavalt hommikul. Tabletid tuleb alla neelata tervelt, neid ei tohi närida, purustada ega tükkideks
murda.

Annustamissoovitused alprasolaami toimeainet prolongeeritult vabastavad tablettide jaoks põhinevad
võrreldaval farmakokineetilisel profiilil tervete isikute puhul, kellele manustatakse alprasolaam
tablette kolm või neli korda päevas, ja nende puhul, kellele antakse alprasolaam tablette kaks korda
päevas.

Ravi kestus


Core Data Sheet Märts28, 2011
Ravi kestuse kohta on olemas andmed, mis toetavad kasutamist kuni 6 kuu jooksul ärevuse korral ja
kuni 8 kuu jooksul paanikahäire ravis.

Ravi lõpetamine: Ravi lõpetamisel alprasolaamiga tuleb annust vähendada aeglaselt heade
meditsiiniliste tavade kohaselt. Alprasolaami päevast annust on soovitatav vähendada mitte enam kui
0,5 mg kolme päeva kohta. Üksikud patsiendid võivad vajada veelgi aeglasemat annuse vähendamist
(vt lõik 4.4).

Lapsed: ravi ohutust ja tõhusust ei ole hinnatud alla 18-aastastel.

                                               Annustamine

                  Alprazolam tabletid                            Alprazolam XR-i tabletid

 Näidustus        Tavaline algannus     Tavaline                 Tavaline algannus         Tavaline
                  (kõrvaltoimete                                 (kõrvaltoimete
 või                                    annusevahemik                                      annusevahemik
                  esinemisel tuleb                               esinemisel tuleb annust
 populatsioo
                  annust vähendada)                              vähendada)
 n

 Ärevus           0,75 kuni 1,5 mg      0,5 kuni 4,0 mg          1 mg päevas ühe või       0,5 kuni 4 mg
                  päevas jagatuna       päevas jagatuna          kahe annusena             päevas ühe või
                  mitmeks annuseks      mitmeks annuseks                                   kahe annusena

 Depressioon      1,5 mg päevas         1,5 kuni 4,5 mg          1 mg päevas ühe või       0,5 kuni 4,5 mg
                  jagatuna mitmeks      päevas jagatuna          kahe annusena             päevas ühe või
                  annuseks              mitmeks annuseks                                   kahe annusena

 Paanikahäire     0,5 kuni 1,0 mg       Annust tuleb             0,5 kuni 1,0 mg           Annust tuleb
 d                magama minnes või     kohandada patsiendi      magama minnes või         kohandada
                  0,5 mg kolm korda     vastuse järgi mitte      0,5 mg kaks korda         patsiendi vastuse
                  päevas                rohkem kui 1 mg          päevas                    järgi mitte rohkem
                                        päevas iga 3 kuni 4                                kui 1 mg päevas
                                        päeva tagant. Võib                                 iga 3 kuni 4 päeva
                                        lisada lisaannuseid,                               tagant .
                                        kuni saavutatakse
                                        manustamine kolm                                   [Kliinilistes
                                        või neli korda päevas.                             uuringutes oli
                                                                                           keskmine
                                        [Keskmine annus                                    säilitusannus 5
                                        suures mitmes                                      kuni 6 mg päevas
                                        kliinikus läbi viidud                              manustatuna ühe
                                        uuringus oli 5,7                                   annusena või
                                        ±2,27 mg, mõned                                    jagatuna kaheks
                                        patsiendid vajasid                                 annuseks, mõned
                                        maksimaalselt 10 mg                                patsiendid vajasid
                                        päevas.]                                           kuni 10 mg
                                                                                           päevas.]

 Geriaatrilised   0,5 kuni 0,75 mg      0,5 kuni 0,75 mg         0,5 kuni 1 mg päevas      0,5 kuni 1 mg
 patsiendid       päevas jagatuna       päevas jagatuna          ühe või kahe annusena     päevas; annust võib
                  mitmeks annuseks      mitmeks annuseks;                                  järk-järgult
                                        annust võib järk-                                  suurendada, kui see
                                        järgult suurendada,                                on vajalik ja
                                        kui see on vajalik ja                              talutav.
                                        talutav.




4.3       Vastunäidustused

Core Data Sheet Märts28, 2011
Alprasolaam on vastunäidustatud patsientidele, kellel esineb teadaolev ülitundlikkus
bensodiasepiinide, alprasolaami või ravimi ükskõik millise abiaine suhtes.

4.4      Hoiatused ja ettevaatusabinõud kasutamisel

Neeru- või maksapuudulikkusega patsientide ravimisel soovitatakse olla ettevaatlik.

Bensodiasepiinide, sealhulgas alprasolaami kasutamisel võib tekkida tolerantsus ja
emotsionaalne/füüsiline sõltuvus. Nagu kõigi bensodiasepiinide puhul, suureneb sõltuvuse tekkerisk
koos annuse suurenemise ja ravi pikenemisega ning on veelgi suurem patsientidel, kellel esineb
anamneesis alkoholi või ravimite kuritarvitamine.

Pärast annuse kiiret vähendamist või ravi äkilist katkestamist bensodiasepiinidega, sealhulgas
alprasolaamiga, on esinenud võõrutusnähud. Need võivad ulatuda kergest düsfooriast ja unetusest kuni
raske sündroomini, mis võib sisaldada kõhu- ja lihaskrampe, oksendamist, higistamist, treemorit ning
krambihooge. Peale selle on pärast ravi äkilist katkestamist alprasolaamiga esinenud
võõrutuskrambihooge (vt.lõik 4.2).

Paanikahäiret on seostatud esmaste ja teiseste raskete depressiivsete häiretega ning sagenenud
enesetaputeadetega patsientide hulgas, kes ei ole saanud ravi. Seetõttu tuleb suuremate alprasolaami
annuste kasutamisel paanikahäiretega patsientide ravis olla samamoodi ettevaatlik kui ükskõik milliste
psühhotroopsete ravimite kasutamisel depressiivsete patsientide ravis või nende patsientide ravis, kelle
puhul on põhjust oodata varjatud enesetapumõtteid või -plaane.

Tugevalt väljendunud depressiooniga või enesetapumõtetega patsiendile tuleb ravimit määrata
ettevaatlikult ning sobivas annuses.

On teatatud hüpomania ja mania episoodidest seoses alprasolaami kasutamisega depressiooniga
patsientidel.

Alprasolaami ohutust teatud depressioonitüüpide korral pole kindlaks tehtud (vt lõik 4.1).

4.5      Koostoimed teiste ravimitega ja muud koostoimed

Bensodiasepiinid avaldavad aditiivset KNS-i pidurdavat toimet manustamisel koos alkoholi või muude
KNS-i funktsioonide pidurdust põhjustavate ravimitega.

Farmakokineetilised koostoimed võivad ilmneda, kui alprasolaami manustatakse koos ravimitega, mis
sekkuvad selle metabolismi. Ühendid, mis inhibeerivad teatud maksaensüüme (eriti tsütokroom P450
3A4), võivad suurendada alprasolaami kontsentratsiooni ja tugevdada selle toimet. Alprasolaami
kliiniliste uuringute, in vitro uuringute ja alprasolaamiga samamoodi metaboliseeritavate ravimite
kliiniliste uuringute andmed tõendavad mitmete ravimite erineva tugevusega koostoimeid ja
võimalikke koostoimeid alprasolaamiga. Sõltuvalt koostoime tugevusest ja olemasolevate andmete
tüübist antakse järgmisi soovitusi:

      • Alprasolaami ei soovitata manustada koos ketokonasooli, itrakonasooli või teiste asool-tüüpi
        antimükootikumidega.

      • Alprasolaami manustamisel samaaegselt nefasodooni, fluvoksamiini ja tsimetidiiniga
        soovitatakse olla ettevaatlik ja kaaluda annuse vähendamist.

      • Ettevaatlik tuleb olla alprasolaami kasutamisel samaaegselt fluoksetiini, propoksifeeni,
        diltiaseemi, suukaudsete kontratseptiividega või selliste makroliidantibiootikumidega nagu
        erütromütsiin ja troleandomütsiin.



Core Data Sheet Märts28, 2011
      •   Koostoimed HIV proteaasi inhibiitorite (nt ritonaviir) ja alprasolaami vahel on komplekssed
          ning ajast sõltuvad. Ritonaviiri väikesed annused põhjustasid alprasolaami kliirensi suuri
          muutusi, pikendasid selle eliminatsiooni poolväärtusaega ja tugevdasid kliinilisi toimeid.
          Pikaajalisel kokkupuutel ritonaviiriga CYP3A induktsioon siiski tasakaalustas selle
          inhibeerimise. See koostoime vajab alprasolaami annuse kohandamist või ravi katkestamist.


4.6       Fertiilsus, rasedus ja imetamine

Rasedus
Andmed bensodiasepiinravi teratogeense toime ning mõju kohta postnataalsele arengule ja käitumisele
on vastukäivad. Varasemates uuringutes teiste bensodiasepiinide klassi kuuluvate ravimitega on leitud,
et üsasisene kokkupuude võib olla seotud loote väärarengutega. Hilisemates bensodiasepiinide klassi
kuuluvate ravimite uuringutes ei ole kindlat loodet kahjustavat toimet leitud. Vastsündinutel, kes on
bensodiasepiinidega kokku puutunud raseduse hilises kolmandas trimestris või sünnituse ajal, on
täheldatud vastsündinu hüpotooniat või võõrutusnähte. Kui alprasolaami kasutatakse raseduse ajal või
kui patsient rasestub alprasolaami kasutamise ajal, siis tuleb patsienti teavitada võimalikust ohust
lootele.

Imetamine
Bensodiasepiine, sealhulgas alprasolaami, eritub rinnapiima vähe. Sellest hoolimata ei tohi last
bensodiasepiinide kasutamise ajal imetada.

4.7       Toime reaktsioonikiirusele

Patsiente tuleb hoiatada alprasolaami kasutamise eest mootorsõidukite juhtimise või muude ohtlike
tegevuste ajal, kuni pole selge, et nad suudavad ravimi võtmise ajal masinaid käsitseda (vt lõik 4.8
Närvisüsteemi häired).

4.8       Kõrvaltoimed

Kõrvaltoimeid, kui need esinevad, täheldatakse tavaliselt ravi alguses ja need kaovad tavaliselt ravi
jätkamisel või annuse vähendamisel.

Kontrollitud kliinilistes uuringutes osalenud patsientidel esinesid järgmised alprasolaamraviga seotud
kõrvaltoimed:
 MedDRA
                                   Sagedus                 Kõrvaltoimed
 organsüsteem
                                                           Söögiisu langus
 Ainevahetus- ja                   Sage
 toitumishäired

                                                           Segasusseisund, depressioon,
 Psühhiaatrilised häired           Sage
                                                           desorienteeritus, libiido langus

                                                           Ärevus, unetus, närvilisus
                                   Aeg-ajalt

                                                           Sedatsioon, unisus
 Närvisüsteemi häired              Väga sage

                                                           Ataksia, tasakaaluhäire,
                                   Sage
                                                           koordinatsioonihäire, mäluhäired, düsartria,
                                                           tähelepanuhäire, ülemäärane unisus,
                                                           letargia, pearinglus, peavalu

                                                           Amneesia, treemor
                                   Aeg-ajalt




Core Data Sheet Märts28, 2011
                                                          Ähmane nägemine
 Silma kahjustused                Sage

                                                          Kõhukinnisus, suukuivus, iiveldus
 Seedetrakti häired               Sage

                                                          Lihasnõrkus
 Lihas-skeleti ja sidekoe         Aeg-ajalt
 kahjustused

                                                          Väsimus, ärritatavus
 Üldised häired ja                Sage
 manustamiskoha
 reaktsioonid

                                                          Kehakaalu muutus
 Uuringud                         Aeg-ajalt



Turuletulekujärgselt on teatatud järgmiste kõrvaltoimete esinemisest:

 MedDRA
                                  Sagedus                 Kõrvaltoimed
 organsüsteem
                                                          Hüperprolaktineemia
 Endokriinsüsteemi häired         Aeg-ajalt

                                                          Hüpomania, mania (vt lõik 4.4),
 Psühhiaatrilised häired          Aeg-ajalt
                                                          hallutsinatsioonid, viha, agressiivsus,
                                                          vaenulikkus, erutus, libiidohäire,
                                                          ebanormaalne mõtlemine, psühhomotoorne
                                                          hüperaktiivsus.

                                                          Düstoonia
 Närvisüsteemi häired             Aeg-ajalt

                                                          Autonoomse närvisüsteemi tasakaalu häire
                                  Teadmata

                                                          Gastrointestinaalsed häired
 Seedetrakti häired               Aeg-ajalt

                                                          Hepatiit, normist erinev maksatalitlus,
 Maksa ja sapiteede häired        Aeg-ajalt
                                                          ikterus

                                                          Dermatiit
 Naha ja nahaaluskoe              Aeg-ajalt
 kahjustused

                                                          Uriinipidamatus, uriinipeetus
 Neerude ja kuseteede häired      Aeg-ajalt

                                                          Seksuaalfunktsiooni häire, ebaregulaarne
 Reproduktiivse süsteemi ja       Aeg-ajalt
                                                          menstruatsioon
 rinnanäärme häired

                                                          silmasisese rõhu tõus
 Uuringud                         Aeg-ajalt


Paljudel juhtudel on patsiendid saanud samaaegset ravi teiste KNS-i toimivate ravimitega ja/või on
tegemist häire aluseks oleva psühhiaatrilise seisundiga. Üksikud väikest hulka patsiente hõlmavad
publitseeritud uuringud peavad tõenäoseks, et piirialase isiksushäirega, varasema vägivaldse või
agressiivse käitumisega või alkoholi või narkootikume kuritarvitanud patsientidel on kõrgem risk
kõrvaltoimete avaldumiseks.
Posttraumaatilise stressihäirega patsientidel on registreeritud ärrituvuse, vaenulike ja sundmõtete
esinemist alprasolaamravi lõpetamise ajal.

4.9     Üleannustamine


Core Data Sheet Märts28, 2011
Alprasolaami üleannustamise sümptomid on selle farmakoloogilise toime laiendusteks ja nende hulka
kuuluvad unisus, segane kõne, koordineerimatud liigutused, kooma ja hingamise pidurdus. Rasked
tagajärjed esinevad harva, välja arvatud juhul, kui korraga tarvitatakse muid ravimeid ja/või etanooli.

Üleannustamise ravi on eelkõige respiratoorse ja kardiovaskulaarse funktsiooni toetamine. Ei ole
tõendeid, et alprasolaami saaks dialüüsi teel verest eemaldada. Flumaseniili võib kasutada lisaravimina
üleannustamisega seotud respiratoorse ja kardiovaskulaarse funktsiooni toetamiseks.


5.      FARMAKOLOOGILISED OMADUSED

5.1     Farmakodünaamilised omadused

Farmakoterapeutiline grupp: bensodiasepiini derivaadid; ATC kood: N05BA12

Alprasolaam (XANAX) on triasolobensodiasepiin. Bensodiasepiinidel on kvalitatiivselt sarnased
toimed: anksiolüüs, hüpnosedatsioon, müorelaksatsioon, antikonvulsioon. Nad erinevad aga oma
farmakodünaamiliste omaduste poolest, mis viib erinevusteni nende meditsiinilises kasutamises.
Käesoleval hetkel on valitsevaks seisukoht, et bensodiasepiinide toime aluseks on neuronaalse
pidurduse potentseerimine, mida vahendab gamma-aminovõihape (GABA).

5.2     Farmakokineetilised omadused

XANAX’i suukaudsel manustamisel saabub maksimaalne kontsentratsioon plasmas 1…2 tunni pärast.
Alprasolaami keskmine poolväärtusaeg on 12…15 tundi.
XANAX’ XR manustamisel saabub maksimaalne kontsentratsioon plasmas 5…11 tunni pärast.
Alprasolaam metaboliseerub peamiselt oksüdeerumise teel. Peamisteks ainevahetusproduktideks on α-
hüdroksü-alprasolaam ja alprasolaami derivaat bensofenoon. Metaboliitide kontsentratsioon plasmas
on erakordselt madal. α-hüdroksü-alprasolaami bioloogiline aktiivsus moodustab umbes poole
alprasolaami aktiivsusest. Bensofenoonil aktiivsus praktiliselt puudub. Metaboliitide ja alprasolaami
poolväärtusajad on võrdse suurusjärguga. Alprasolaam ja selle metaboliidid erituvad peamiselt
uriiniga.
In vitro on kindlaks tehtud, et alprasolaam seondub 80% ulatuses inimese seerumi valguga.

5.3   Prekliinilised ohutusandmed

Mutagenees, kartsinogenees, fertiilsus ja toime silmadele
Alprasolaam ei olnud in vitro Amesi testis mutageenne. Alprasolaam ei põhjustanud kromosomaalseid
kõrvalekaldeid in vivo mikrotuuma analüüsis rottidel kuni suurima katsetatud annuseni 100 mg/kg,
mis on 500 korda suurem kui maksimaalne soovitatav annus inimestel 10 mg päevas.

Mingeid tõendeid kartsinogeensest potentsiaalist ei täheldatud alprasolaami 2-aastases bioloogilises
uuringus rottidel annustes kuni 30 mg/kg päevas (150 korda suurem maksimaalsest soovitatavast
ööpäevasest annusest inimestel, mis on 10 mg päevas) ja hiirtel annustes kuni 10 mg/kg päevas (50
korda suurem maksimaalsest soovitatavast ööpäevasest annusest inimestel, mis on 10 mg päevas).
Alprasolaam ei põhjustanud viljakushäireid rottidel kuni suurima katsetatud annuseni 5 mg/kg päevas,
mis on 25 korda suurem kui maksimaalne soovitatav annus inimestel, mis on 10 mg päevas.

Kui rottidele manustati suukaudseid alprasolaami annuseid 3, 10 ja 30 m/kg päevas (15 kuni 150 korda
suurem maksimaalsest soovitatavast ööpäevasest annusest inimestel, mis on 10 mg päevas) 2 aasta
jooksul, täheldati tendentsi annusest sõltuvaks kataraktide arvu (emased) ja sarvkesta
vaskularisatsiooni (isased) arvu suurenemiseks.. Need kahjustused ilmnesid alles pärast 11-kuulist
ravi.


6.      FARMATSEUTILISED ANDMED


Core Data Sheet Märts28, 2011
6.1     Abiainete loetelu

XANAX 0,25 mg tabletid: laktoosmonohüdraat, mikrokristalne tselluloos, naatriumdokusaat (85%)
+ naatriumbensoaat (15%), kolloidne ränidioksiid, veevaba, magneesiumstearaat, maisitärklis.
XANAX 0,5mg tabletid: laktoosmonohüdraat, mikrokristalne tselluloos, naatriumdokusaat (85%) +
naatriumbensoaat (15%), kolloidne ränidioksiid, veevaba, magneesiumstearaat, maisitärklis ja
naatriumerütrosiini alumiiniumlakk.
XANAX 1 mg tabletid: laktoosmonohüdraat, mikrokristalne tselluloos, naatriumdokusaat (85%) +
naatriumbensoaat (15%), kolloidne ränidioksiid, veevaba, magneesiumstearaat, maisitärklis ja
naatriumerütrosiini alumiiniumlakk, FD & C Blue nr. 2 alumiiniumlakk.
XANAX XR 0,5 mg tabletid: laktoosmonohüdraat, hüpromelloos, magneesiumstearaat, kolloidne
ränidioksiid, veevaba, FD & C Blue nr. 2 alumiiniumlakk
XANAX XR 1 mg tabletid: laktoosmonohüdraat, hüpromelloos, magneesiumstearaat, kolloidne
ränidioksiid, veevaba.
XANAX XR 2 mg tabletid: laktoosmonohüdraat, hüpromelloos, magneesiumstearaat, kolloidne
ränidioksiid, veevaba, FD & C Blue nr. 2 alumiiniumlakk.

6.2     Sobimatus

Ei ole kohaldatav.

6.3     Kõlblikkusaeg

XANAX: 3 aastat.
XANAX XR: 2 aastat.

6.4     Säilitamise eritingimused

Hoida temperatuuril kuni 25°C.

6.5     Pakendi iseloomustus ja sisu

XANAX tabletid 0,25 mg, 0,5 mg, 1 mg: 30 või 100 tabletti PVC/alumiinium blistris.
XANAX XR tabletid 0,5 mg, 1 mg, 2 mg: 30 tabletti alumiinium blistris.

6.6     Erihoiatused ravimi käsitlemiseks.

Erinõuded puuduvad.


7.      MÜÜGILOA HOIDJA

Pfizer Enterprises SARL
Rond-Point du Kirchberg
51, Avenue J.F Kennedy
L-1855 Luxembourg
Luksemburg


8.      MÜÜGILOA NUMBRID

Xanax 0,25 mg:          205998
Xanax 0,5 mg:           239398
Xanax 1 mg:             239498

Xanax XR 0,5 mg:        239798

Core Data Sheet Märts28, 2011
Xanax XR 1 mg:          239698
Xanax XR 2 mg:          239998


9.      ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

Xanax 0,25 mg: 19.06.1998/15.12.2008
Xanax 0,5 mg:          11.12.1998/15.12.2008
Xanax 1 mg:            11.12.1998/15.12.2008

Xanax XR 0,5 mg:        11.12.1998/05.12.2003
Xanax XR 1 mg:          11.12.1998/05.12.2003
Xanax XR 2 mg:          11.12.1998/05.12.2003


10.     INFO KOOSTAMISE /LÄBIVAATAMISE KUUPÄEV

Ravimiametis kinnitatud augustis 2011




Core Data Sheet Märts28, 2011