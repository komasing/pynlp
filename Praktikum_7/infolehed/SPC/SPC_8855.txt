1.     RAVIMPREPARAADI NIMETUS

Ovestin 500 mikrogrammi vaginaalsuposiidid


2.     KVALITATIIVNE JA KVANTITATIIVNE KOOSTIS

1 vaginaalsuposiit sisaldab 500 mikrogrammi östriooli.

Abiainete täielik loetelu vt lõik 6.1.


3.     RAVIMVORM

Vaginaalsuposiit.
Valged, torpeedokujulised vaginaalsuposiidid.


4.     KLIINILISED ANDMED

4.1      Näidustused

•     Östrogeenide puudusest tingitud atroofilise vaginiidi hormoonasendusravi.
•     Tupeoperatsioonide eel- ja järelravi postmenopausis naistel.

4.2      Annustamine ja manustamisviis

• Östrogeenide puudusest tingitud atroofilise vaginiidi ravi:
Ravi esimestel nädalatel 1vaginaalsuposiit ööpäevas, sellele järgneb annuse järk-järguline
vähendamine vastavalt nähtude leevenemisele, kuni saavutatakse alalhoidev annus (näteks 1
vaginaalsuposiit kaks korda nädalas).

• Tupeoperatsioonide eel- ja järelravi postmenopausis naistel:
1 vaginaalsuposiit ööpäevas 2 nädala vältel enne operatsiooni; 1 vaginaalsuposiit kaks korda nädalas 2
nädala vältel pärast operatsiooni.

Ovestin vaginaalsuposiit manustatakse intravaginaalselt õhtul enne magamaminekut.

Ununenud annus manustatakse niipea, kui see meenub, välja arvatud juhul, kui see meenub järgmise
annuse manustamise päeval. Sel juhul jäetakse ununenud annus vahele ja järgmine annus
manustatakse tavalisel ajal. Mitte kunagi ei manustata samal päeval kahte annust.

Postmenopausaalsete sümptomite ravi alustamiseks ja jätkamiseks peaks kasutama madalaimat
toimivat annust lühima võimaliku aja jooksul (vt lõik 4.4).

Hormoonasendusravi (HAR) mittekasutavatel naistel ja neil, kes lõpetavad pideva, kombineeritud
HAR preparaadi kasutamise, võib Ovestin-ravi alustada suvalisel päeval. Naised, kes lõpetavad
tsüklilise HAR skeemi, peavad alustama Ovestin-ravi üks nädal pärast tsükli lõppu.

4.3      Vastunäidustused

•     Olemasolev, kahtlustatav või anamneesis rinnanäärmekasvaja
•     Olemasolev või kahtlustatav östrogeensõltuv pahaloomuline tuumor (nt endomeetriumikasvaja)
•     Diagnoosimata tupeveritsus
•     Ravimata endomeetriumi hüperplaasia
•     Anamneesis või olemasolev venoosne trombemboolia (süvaveenide tromboos, kopsuarteri
      emboolia)
•     Trombofiilne häire (nt C-valgu, S-valgu või antitrombiini puudulikkus, vt lõik 4.4)
•     Aktiivne või hiljutine arterite trombemboolne haigus (nt südame isheemiatõbi, müokardiinfarkt)
•     Äge maksahaigus või maksahaigus anamneesis, kui maksafunktsiooni testid ei ole
      normaliseerunud
•     Ülitundlikkus toimeaine või ravimi ükskõik millise abiaine suhtes
•     Porfüüria

4.4       Hoiatused ja ettevaatusabinõud kasutamisel

●       Postmenopausaalsete sümptomite raviks tohib HAR-i ordineerida ainult selliste sümptomite
korral, mis halvendavad elukvaliteeti. Kõigil juhtudel tuleb vähemalt kord aastas hoolikalt hinnata
võimaliku ohu ja loodetava kasu vahekorda ning HAR-i tohib jätkata ainult sel juhul, kui kasu ületab
ohu.
• HAR-ga seotud ohtude tõendusmaterjal enneaegse menopausi ravimisel on piiratud. Kuna
noorematel naistel on absoluutse ohu tase madal, võib nende puhul kasu/riski suhe olla soodsam kui
vanematel naistel.

Meditsiiniline vaatlus/jälgimine
• Enne HAR-i alustamist või jätkamist tuleb koguda põhjalik isiklik ja perekonnaanamnees.
Lähtuvalt sellest ning vastunäidustustest ja kasutamishoiatustest tuleb teostada füüsiline (sh
vaagnasiseste organite ja rinnanäärme) läbivaatus. Ravi ajal soovitatakse läbi viia perioodilisi
kontrolluuringuid, mille sagedus ja olemus kohandatakse individuaalselt igale naisele. Naistele tuleb
selgitada, missugustest rinnanäärme muutustest nad peavad arsti või meditsiiniõde teavitama (vt
allpool “Rinnanäärmevähk”). Uuringud, sh sobivate kuvamismeetodite kasutamine, nt mammograafia,
tuleb läbi viia vastavalt kaasaegsetele sõeluuringu tavadele, mis on kohandatud individuaalse patsiendi
kliinilistele vajadustele.

Jälgimist vajavad seisundid
• Patsienti tuleb hoolikalt jälgida, kui tal esinevad, on varem esinenud ja/või on raskenenud raseduse
või eelneva hormoonravi ajal järgmised seisundid. Tuleb arvestada, et need seisundid võivad Ovestin-
ravi ajal taastuda või süveneda:
-        leiomüoom (emaka fibroom) või endometrioos
-        trombemboolsete haigusete riskifaktorid (vt allpool)
-        östrogeensõltuvate tuumorite riskifaktorid – nt 1. astme pärilikkus rinnanäärmevähi suhtes
-        arteriaalne hüpertensioon
-        maksahaigused (nt maksa adenoom)
-        suhkrudiabeet vaskulaarsete tüsistustega või ilma
-        sapikivitõbi
-        migreen või (tugevad) peavalud
-        süsteemne lupus erythematosus
-        anamneesis endomeetriumi hüperplaasia (vt allpool)
-        epilepsia
-        bronhiaalastma
-        otoskleroos

Põhjused ravi koheseks lõpetamiseks:
Ravi tuleb lõpetada juhul, kui ilmneb vastunäidustus, samuti järgmistes olukordades:
•               ikterus või maksafunktsiooni halvenemine
•               vererõhu märkimisväärne tõus
•               migrenoidsete peavalude taastumine
•               rasedus

Endomeetriumi hüperplaasia ja kartsinoom
Endomeetriumi stimulatsiooni vältimiseks ei tohi ööpäevane annus ületada 1 manustamist (500
mikrogrammi östriooli) ning samuti ei tohi maksimaalset annust kasutada kauem kui mõned nädalad.
Üks epidemioloogiline uuring on näidanud, et pikaajaline ravi suukaudse, kuid mitte vaginaalse
östriooliga, võib suurendada endomeetriumi vähi riski. See risk on suurem vastavalt ravi pikenemisele
ning kaob ühe aasta jooksul pärast ravi lõppu. Riski suurenemine oli seotud peamiselt vähem
invasiivsete ja kõrgel määral diferentseerunud kasvajatega. Tupeveritsust ravi ajal tuleb alati uurida.
Patsienti tuleb teavitada, et ta pöörduks tupeveritsuse korral arsti poole.

Rinnanäärmevähk
• HAR võib suurendada mammograafilist tihedust. See võib komplitseerida rinnanäärmevähi
radioloogilist avastamist. Kliinilistes uuringutes täheldati, et östrioolravi saanud patsientidel oli
mammograafilise tiheduse suurenemise tõenäosus väiksem kui neil, keda oli ravitud teiste
östrogeenidega.
• Üldiselt on täheldatud, et östrogeeni-kollaskehahormooni kombineeritud HAR ja võib-olla ka
ainult östrogeeni HAR-i kasutavatel naistel on suurem rinnanäärmevähi risk, mis sõltub HAR-i
kasutamise kestvusest.

Östrogeeni-kollaskehahormooni kombineeritud ravi:
-       Randomiseeritud platseebo-kontrollitud uuring (Naiste tervishoiu initsiatiivi uuring (Women's
Health Initiative, WHI)) ja epidemioloogilised uuringud on püsivalt näidanud, et östrogeeni-
kollaskehahormooni kombineeritud HAR-i kasutavatel naistel on suurem rinnanäärmevähi risk, mis
ilmneb umbes 3 aasta möödudes (vt lõik 4.8).

Ainult östrogeeni ravi:
-        WHI uuring ei näidanud rinnanäärmevähi suurenenud riski ainult östrogeeni HAR-i
kasutavatel hüsterektoomiaga naistel. Vaatlusuuringud on tavaliselt näidanud mõnevõrra suurenenud
ohtu rinnanäärmevähi diagnoosimiseks, mis on tunduvalt madalam kui östrogeeni-
kollaskehahormooni kombineeritud ravi kasutajatel (vt lõik 4.8).
Suurenenud risk ilmneb mõne kasutamisaasta jooksul, kuid langeb tavalisele tasemele mõni aasta
(kõige rohkem viis) pärast ravi lõpetamist.
• Seni ei ole teada, kas Ovestin'iga kaasneb samasugune risk. Hiljutises populatsioonipõhises
jälgimisuuringus (case-control study), milles vaadeldi 3345 invasiivse rinnanäärmevähiga naist ja
3454 kontrollisikut, selgus, et östriool, vastandina teistele östrogeenidele, ei ole seotud
rinnanäärmevähi suurenenud riskiga. Siiski ei ole selle leiu kliiniline tähtsus seni teada. Seetõttu on
oluline, et patsiendiga arutletaks rinnanäärmevähki haigestumise riski ning võrreldaks teadaoleva
HAR-st tuleneva kasuga.

Munasarjavähk
●     Munasarjavähki esineb palju harvem kui rinnanäärmevähki. Munasarja vähi mõnevõrra
      suurenenud riski on seostatud ainult östrogeeni sisaldava HAR-preparaadi pikaajalise
      (vähemalt 5 kuni 10 aastat) kasutamisega (vt lõik 4.8). Mõned uuringud, sh WHI uuring, on
      näidanud, et kombineeritud HAR-i pikaajalisel kasutamisel on risk sama suur või mõnevõrra
      väiksem (vt lõik 4.8). Seni ei ole teada, kas nõrkade östrogeenide (nt Ovestin'i) pikaajalise
      kasutamisega kaasneb teistsugune risk kui ainult östrogeeni sisaldavate preparaatide korral.

Venoosne trombemboolia
• HAR-ga kaasneb venoosse trombemboolia (VTE), sh süvaveenide tromboosi või kopsuarteri
trombemboolia, 1,3- kuni 3-kordne risk. Sellise juhtumi esinemine on kõige tõenäolisem HAR
esimesel aastal (vt lõik 4.8). Need uuringud ei hõlmanud Ovestin'i ning andmete puudumise tõttu ei
ole teada, kas Ovestin'iga kaasneb samasugune risk.
• Patsientidel, kellel on trombofiilne häire, on suurem VTE risk, ja HAR võib seda riski suurendada.
Seega on HAR nendel patsientidel vastunäidustatud (vt lõik 4.3).
• VTE üldtunnustatud riskifaktoriteks on östrogeenide kasutamine, vanem iga, suurem operatsioon,
pikaajaline liikumatus, ülekaalulisus (kehamassi indeks >30 kg/m2), rasedus/sünnitusjärgne periood,
süsteemne lupus erythematosus (SLE), ja vähk. Varikoossete veenide osatähtsuse kohta VTE arengus
selge üksmeel puudub.
Nagu kõigi operatsioonijärgsete patsientide puhul, peab kaaluma profülaktiliste meetmete kasutamist,
et ära hoida lõikusjärgset VTEd. Kui pikaajaline liikumatus järgneb plaanilisele operatsioonile, on
soovitatav HAR 4 kuni 6 nädalat enne seda ajutiselt katkestada. Raviga ei tohi jätkata enne, kui naine
on täielikult liikumisvõimeline.
• Kui Ovestin’i kasutatakse näidustusel “Tupeoperatsioonide eel- ja järelravi”, tuleb tähelepanu
pöörata tromboosi profülaktikale.
• Naistel, kellel pole VTE esinenud isiklikus anamneesis, aga kelle esimese astme sugulasel on
anamneesis tromboos noores eas, võib kaaluda sõeluuringu kasutamist pärast hoolikat nõustamist selle
piirangutest (sõeluuringu käigus avastatakse ainult osa trombofiilsetest häiretest. Kui avastatakse
trombofiilne häire, mis segregeerub koos mõnel perekonnaliikmel olnud tromboosiga, või kui häire on
raske (nt antitrombiini, S-valgu või C-valgu puudulikkus, või mitu häiret korraga), on HAR
vastunäidustatud.
• Antikoagulatiivset ravi saavatel naistel tuleb HAR-preparaatide kasutamisest tulenevat kasu ja
võimalikku riski hoolikalt kaaluda.
• Kui Ovestin’i kasutatakse näidustusel “Tupeoperatsioonide eel- ja järelravi”, tuleb tähelepanu
pöörata tromboosi profülaktikale.
• VTE arenemisel pärast Ovestin-ravi alustamist tuleb ravim ära jätta. Patsientidel tuleb paluda
koheselt arsti poole pöörduda, kui nad märkavad endal võimalikke trombemboolia sümptomeid (nt
jalavalu ja turse, järsku tekkinud valu rinnus, düspnoe).

Südame isheemiatõbi
Randomiseeritud kontrollitud uuringud ei ole andnud mingeid tõendeid südameinfarkti ärahoidmise
kohta östrogeeni-kollaskehahormooni kombineeritud HAR-i või ainult östrogeeni HAR-i saanud
naistel, kellel on või ei ole olemasolevat südame isheemiatõbe.

Östrogeeni-kollaskehahormooni kombineeritud ravi

Südame isheemiatõve suhteline risk östrogeeni-kollaskehahormooni kombineeritud HAR-i kasutamise
ajal suureneb mõnevõrra. Kuna südame isheemiatõve algne absoluutne risk sõltub oluliselt vanusest,
on südame isheemiatõve lisajuhtude arv östrogeeni-kollaskehahormooni kasutavate, menopausile
lähenevate tervete naiste seas väga madal, kuid vanemas eas see tõuseb.

Ainult östrogeeni ravi:
Randomiseeritud kontrollitud uuringu andmed ei näidanud südame isheemiatõve suurenenud riski
ainult östrogeeni ravi saavatel hüsterektoomiaga naistel.

Ajuinfarkt
• Östrogeeni-kollaskehahormooni kombineeritud ravi ja ainult östrogeeni ravi seostatakse
isheemilise ajuinsuldi riski kuni 1,5-kordse suurenemisega. Suhteline risk ei muutu vanusega või
menopausi algusest möödunud ajaga. Siiski, kuna isheemilise ajuinsuldi algne risk sõltub oluliselt
vanusest, suureneb vanusega üldine isheemilise ajuinsuldi risk HAR-i kasutavate naiste seas (vt lõik
4.8).

Muud seisundid
• Kuna östrogeenid võivad põhjustada vedelikupeetust, siis tuleb südame või neeru
funktsioonihäirega patsiente hoolikalt jälgida.
• Östriool on nõrk gonadotropiini inhibiitor, mis ei oma muid märkimisväärseid toimeid
endokriinsüsteemile.
• HAR ei paranda kognitiivset funktsiooni. On teatav kinnitus selle kohta, et naistel, kes alustavad
püsiva kombineeritud HAR-i või ainult östrogeeni HAR-i kasutamist hiljem kui 65-aastaselt, esineb
arvatava dementsuse suurenenud risk.

4.5     Koostoimed teiste ravimitega ja muud koostoimed

Kliinilises praktikas ei ole teatatud Ovestin'i ja teiste ravimite koostoimetest. Vaatamata piiratud
andmetele, võivad Ovestin’i ja teiste ravimite vahel esineda koostoimed. Kombineeritud suukaudsete
kontratseptiivide kasutamisel on kirjeldatud järgmisi koostoimeid, ning see võib kehtida ka Ovestin’i
puhul.

Östrogeenide metabolism võib suureneda, kui samal ajal kasutada ravimeid metaboliseerivate
ensüümide, eriti tsütokroom P450 ensüümide indutseerijaid nagu antikonvulsandid (nt hüdantoiinid,
barbituraadid, karbamasepiin) ja infektsioonivastased ained (nt griseofulviin, rifamütsiinid,
retroviirusvastased ained nevirapiin ja efavirens) ja ravimtaime naistepuna (Hypericum perforatum)
sisaldavad preparaadid.
Ritonaviir ja nelfinaviir, mida tuntakse küll tugevate inhibiitoritena, avaldavad steroidhormoonidega
samaaegsel kasutamisel vastupidiselt indutseerivaid omadusi.
Östrogeenide metabolismi suurenemine võib kliiniliselt avalduda Ovestin’i toime vähenemises ja
menstruaalveritsuse profiili muutuses.
Östriool võib muuta kortikosteroidide, suktsinüülkoliini, teofülliinide ja troleandomütsiini
farmakoloogilist toimet.

4.6     Fertiilsus, rasedus ja imetamine

Ovestin ei ole raseduse ajal näidustatud. Juhul kui rasestumine toimub Ovestin-ravi ajal, tuleb ravi
kohe lõpetada. Enamiku tänaseni läbiviidud epidemioloogiliste uuringute tulemused seoses
östrogeenide mittetahtliku mõjuga lootele ei ole näidanud mingeid teratogeenseid ega fetotoksilisi
toimeid.

Ovestin ei ole imetamise ajal näidustatud. Östriool eritub rinnapiima ja võib vähendada piima
produktsiooni.

4.7     Toime reaktsioonikiirusele

Ovestin ei mõjuta teadaolevalt valvsust ja tähelepanuvõimet.

4.8     Kõrvaltoimed

Kirjanduses ja ohutusjärelevalve uuringutes on tuvastatud järgmisi kõrvaltoimeid:

 Organsüsteemi klass                                                        Kõrvaltoimed*
                                                                Manustamiskoha ärritus ja sügelus
 Üldised häired ja manustamiskoha reaktsioonid
                                                                Ebamugavustunne ja valu rindades
 Reproduktiivse süsteemi ja rinnanäärme häired
                                                                Menopausijärgne veritsus
                                                                Eritis emakakaelast
                                                                Iiveldus
 Seedetrakti häired
                                                                Vedeliku peetus
 Ainevahetus- ja toitumishäired
*MedDRA versioon 9.1

Need kõrvaltoimed on tavaliselt mööduvad, kuid võivad osutada ka liiga suurele annusele.

Muid kõrvaltoimeid on registreeritud ainult östrogeeni ravi ja östrogeeni-kollaskehahormooni
kombineeritud ravi korral.
• Hea- ja pahaloomulised östrogeensõltuvad kasvajad, nt endomeetriumi vähk. Täiendavat
   informatsiooni vt lõik 4.3 ja 4.4.
• Müokardiinfarkt ja ajuinfarkt
• Sapipõiehaigus
• Naha ja nahaaluskoe kahjustused: kloasmid, multiformne erüteem, sõlmeline erüteem, vaskulaarne
   purpur
• Võimalik dementsus üle 65-aastastel (vt lõik 4.4)

Rinnavähi risk
-       Uuringud on näidanud, et üle 5 aasta östrogeeni-kollaskehahormooni kombineeritud ravi
saanud naiste seas on rinnavähi risk kuni 2 korda suurem.
-       Ainult östrogeeni ravi kasutajatel on igasugune suurenenud risk tunduvalt väiksem kui
östrogeeni-kollaskehahormooni kombineeritud ravi kasutajatel.
-       Riski suurus sõltub ravi kestusest (vt lõik 4.4).
-        Suurima randomiseeritud platseebo-kontrollitud uuringu (WHI uuring) ja suurima
epidemioloogilise uuringu (Miljoni naise uuring (Million Women Study, MWS)) tulemused on esitatud
allpool.

Miljoni naise uuring – rinnavähi hinnanguline täiendav risk pärast 5 aasta pikkust ravi
kasutamist

                              Lisajuhud 1000 varem                                        Lisajuhud 1000 HAR
    Vanusevahemik              mitte HAR kasutanu              Riskikoefitsient#         kasutanu kohta pärast 5
      (aastates)               kohta pärast 5 aastat                                       aastat kestnud ravi
                                  kestnud ravi*                                                 (95% CI)
Ainult östrogeeni HAR
50 – 65                9 – 12                1,2                                         1 – 2 (0 – 3)
Östrogeeni-kollaskehahormooni kombineeritud HAR
50 – 65                9 – 12                1,7                                         6 (5 – 7)
# Üldine riskikoefitsient. Riskikoefitsient ei ole püsiv, vaid suureneb ravi kestuse pikenemisel.
* Lähtuvalt algsest esinemismäärast arenenud maades.

WHI uuringud USA-s – rinnavähi täiendav risk pärast 5 aasta pikkust ravi kasutamist

                              Esinemus 1000 naise                                         Lisajuhud 1000 HAR
    Vanusevahemik            kohta platseebo rühmas           Riskikoefitsient ja        kasutanu kohta pärast 5
      (aastates)             pärast 5 aastat kestnud               95% CI                  aastat kestnud ravi
                                       ravi                                                     (95% CI)
Ainult östrogeen (CEE)
50 – 79                21                 0,8 (0,7 – 1,0)                                -4 (-6 – 0)*
Östrogeen-kollaskehahormoon (CEE + MPA) #
50 – 79                14                 1,2 (1,0 – 1,5)                                +4 (0 – 9)
# Kui uuriti naisi, kes ei olnud enne uuringut HAR kasutanud, ei ilmnenud esimese 5 raviaasta jooksul riski
suurenemist: pärast 5 aastat oli risk suurem kui mittekasutajate seas.
* WHI uuring eemaldatud emakaga naiste kohta, kellel ei esinenud rinnavähi riski suurenemist.

• Munasarja vähk
Munasarja vähi mõnevõrra suurenenud riski on seostatud ainult östrogeeni HAR ja östrogeeni-
kollaskehahormooni kombineeritud HAR-i pikaajalise kasutamisega. Miljoni naise uuringus oli 5
aastat kestnud HAR korral 1 lisajuht 2500 kasutaja kohta.

• Venoosse trombemboolia risk
HAR-ga kaasneb venoosse trombemboolia (VTE), sh süvaveenide tromboosi või kopsuarteri
trombemboolia, 1,3- kuni 3-kordne suhteline risk. Sellise juhtumi esinemine on kõige tõenäolisem
HAR esimesel aastal (vt lõik 4.4). WHI uuringute tulemused on esitatud allpool:

WHI uuringud – VTE täiendav risk pärast 5 aasta pikkust ravi kasutamist

                          Esinemus 1000 naise
    Vanusevahemik       kohta platseebo rühmas                Riskikoefitsient ja         Lisajuhud 1000 HAR
      (aastates)         pärast 5 aastat kestnud                   95% CI                    kasutanu kohta
                                   ravi
Ainult östrogeen, suukaudne*
50 – 59                 7                                  1,2 (0,6 – 2,4)               1 (-3 – 10)
Östrogeen-kollaskehahormoon, suukaudne
50 – 59                 4                                  2,3 (1,2 – 4,3)               5 (1 – 13)
* Uuring eemaldatud emakaga naiste kohta.

• Südame isheemiatõve risk
Südame isheemiatõve risk on mõnevõrra suurem üle 60-aastastel östrogeeni-kollaskehahormooni
kombineeritud HAR kasutajatel (vt lõik 4.4).
• Ajuinfarkti risk
Östrogeeni-kollaskehahormooni kombineeritud ravi ja ainult östrogeeni ravi seostatakse
isheemilise ajuinsuldi riski kuni 1,5-kordse suurenemisega. Hemorraagilise insuldi risk ei suurene
HAR-i kasutamisel.
See suhteline risk ei sõltu vanusest ega ravi kestusest, aga kuna algne risk sõltub oluliselt vanusest,
suureneb vanusega üldine isheemilise ajuinsuldi risk HAR-i kasutavate naiste seas, vt lõik 4.4.

Ühendatud WHI uuringud – ajuinfarkti* täiendav risk pärast 5 aasta pikkust ravi kasutamist

                                 Esinemus 1000 naise
       Vanusevahemik           kohta platseebo rühmas        Riskikoefitsient ja    Lisajuhud 1000 HAR
         (aastates)             pärast 5 aastat kestnud           95% CI               kasutanu kohta
                                          ravi
50 – 59                        8                          1,3 (1,1 – 1,6)          3 (1 – 5)
* Isheemilist ja hemorraagilist insulti ei eristatud.

4.9       Üleannustamine

Östriooli äge toksilisus on loomadel väga madal. Ovestin’i üleannustamine vaginaalse manustamise
korral on ebatõenäoline. Juhul kui on manustatud suuri koguseid, võivad esineda iiveldus,
oksendamine ja võimalik on vereeritus. Spetsiifilist antidooti ei ole, vajaduse korral võib rakendada
sümptomaatilist ravi.


5.      FARMAKOLOOGILISED OMADUSED

5.1       Farmakodünaamilised omadused

Farmakoterapeutiline grupp: looduslikud ja poolsünteetilised östrogeenid, ATC-kood: G03CA04

Ovestin sisaldab looduslikku naissuguhormooni östriooli. Erinevalt teistest östrogeenidest on östriool
lühikese toimeajaga, kuna poolväärtusaeg endomeetriumi rakkude tuumades on lühike. See asendab
östrogeeni produktsiooni lakkamist menopausis naistel ning leevendab menopausi sümptomeid.
Östriool on eriti efektiivne urogenitaalsete kaebuste raviks. Alumise urogenitaaltrakti atroofia korral
indutseerib östriool urogenitaalse epiteeli normaliseerumise ja aitab taastada tupe normaalse
mikrofloora ja füsioloogilise pH. Selle tulemusena suureneb urogenitaalsete epiteelirakkude
vastupanuvõime infekstioonidele ja põletikele, vähendades samal ajal vaginaalvaevusi nagu
düspareuunia, kuivus, sügelus, tupe ja kuseteede infektsioonid, miktsioonihäired ja kerge
uriinipidamatus.
Informatsioon kliinilistest uuringutest
•       Vaginaalsed sümptomid leevenesid ravi esimeste nädalate jooksul.
•       Ainult harva on täheldatud tupeveritsust pärast ravi Ovestin’iga.

5.2.      Farmakokineetilised omadused

Östriooli intravaginaalne manustamine tagab optimaalse saadavuse toimekohas. Östriool imendub ka
üldvereringesse, nagu näitab konjugeerimata östriooli kontsentratsiooni kiire tõus vereplasmas.
Konjugeerimata östriooli maksimaalne kontsentratsioon vereplasmas saabub 1...2 tunni jooksul pärast
manustamist. Pärast 500 mikrogrammi östriooli vaginaalset manustamist on Cmax ligikaudu 100 pg/ml,
Cmin ligikaudu 25 pg/ml ja Ckeskmine ligikaudu 70 pg/ml. Pärast kolmenädalast 500 mikrogrammi
östriooli igapäevast manustamist on Ckeskmine vähenenud kuni 40 pg/ml.
Peaaegu kogu östriool (90%) seotakse plasma albumiiniga ja erinevalt teistest östrogeenidest seotakse
väga vähe suguhormoone siduva globuliiniga. Östriooli metabolism koosneb peamiselt
konjugatsioonist ja dekonjugatsioonist enterohepaatilise tsirkulatsiooni käigus. Östriool, metabolismi
lõpp-produkt, eritub konjugeeritud vormina peamiselt uriini kaudu. Väike osa (2%) eritatakse
väljaheidetega, peamiselt konjugeerimata östrioolina.
5.3        Prekliinilised ohutusandmed

Olulised üksikasjad puuduvad.


6.    FARMATSEUTILISED ANDMED

6.1        Abiainete loetelu

Tahke rasv.

6.2        Sobimatus

Ei ole kohaldatav.

6.3        Kõlblikkusaeg

3 aastat

6.4        Säilitamise eritingimused

Hoida temperatuuril kuni 25 °C.
Mitte lasta külmuda.
Hoida originaalpakendis, valguse ja niiskuse eest kaitstult.

6.5        Pakendi iseloomustus ja sisu

Ovestin vaginaalsuposiidid on pakitud polüvinüülkloriidist (PVC-PE) valmistatud blistritesse. Igas
blistris on 5 vaginaalsuposiiti. Blistrid on pakitud pappkarpidesse.

6.6        Erihoiatused ravimi hävitamiseks

Erinõuded puuduvad.


7.    MÜÜGILOA HOIDJA

N.V. Organon
P.O. Box 20
5320 BH Oss
Holland


8.    MÜÜGILOA NUMBER

255299


9.    ESIMESE MÜÜGILOA VÄLJASTAMISE/MÜÜGILOA UUENDAMISE KUUPÄEV

9.04.1999/17.04.2009


10.   TEKSTI LÄBIVAATAMISE KUUPÄEV

Ravimiametis kinnitatud jaanuaris 2012