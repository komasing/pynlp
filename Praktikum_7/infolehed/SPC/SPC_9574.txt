RAVIMI OMADUSTE KOKKUVÕTE


1. RAVIMPREPARAADI NIMETUS

MINIRIN, 0,1 mg tabletid
MINIRIN, 0,2 mg tabletid


2. KVALITATIIVNE JA KVANTITATIIVNE KOOSTIS

MINIRIN 0,1 mg tablett:
Üks tablett sisaldab 0,1 mg desmopressiinatsetaati, mis vastab 0,089 mg desmopressiinile.

MINIRIN 0,2 mg tablett:
Üks tablett sisaldab 0,2 mg desmopressiinatsetaati, mis vastab 0,178 mg desmopressiinile.

INN. Desmopressinum

Abiainete täielik loetelu vt lõik 6.1.


3. RAVIMVORM

Tablett.

MINIRIN 0,1 mg:
Valge, ovaalne ja kaksikkumer tablett, mille ühel küljel on poolitusjoon ja teisele küljele on pressitud
„0.1“.

MINIRIN 0,2 mg:
Valge, ovaalne ja kaksikkumer tablett, mille ühel küljel on poolitusjoon ja teisele küljele on pressitud
„0.2“.

Poolitusjoon on ainult poolitamise kergendamiseks, et hõlbustada ravimi allaneelamist, mitte tableti
võrdseteks annusteks jagamiseks.


4. KLIINILISED ANDMED

4.1 Näidustused

Magediabeedi ravi. Primaarse enuresis nocturna ravi üle 5-aastastel lastel, kellel ei esine uriini
kontsentratsioonihäireid.
Noktuuria täiskasvanutel.

4.2 Annustamine ja manustamisviis

Üldine
Toidu mõju: Toit võib vähendada desmopressiini väikeste annuste toimet ja antidiureetilise toime
kestvust (vt lõik 4.5).

Kui esinevad veepeetuse ja/või hüponatreemia nähud või sümptomid (peavalu, iiveldus/oksendamine,
kehakaalu suurenemine ja rasketel juhtudel krambid) tuleb ravi katkestada seniks kuni patsient on
täielikult tervistunud. Ravi uuesti alustamisel tuleb rangelt jälgida vedeliku piiratud tarbimist (vt lõik
see 4.4).

Kui nelja nädalaga pärast sobiva annuse tiitrimist piisavat ravivastust ei saavutata, tuleb ravi
katkestada.

Näidustuse spetsiifiline informatsioon
Tsentraalne magediabeet:
Sobiv algannus lastele ja täiskasvanutele on 0,1 mg kolm korda päevas. Annust korrigeeritakse
vastavalt patsiendile. Kliinilised kogemused on näidanud, et päevane annus varieerub 0,2 mg ja 1,2 mg
vahel. Optimaalne ravireziim on 0,1...0,2 mg kolm korda päevas.

Primaarne öine enurees:
Tavaline algannus on 0,2 mg enne magamaminekut. Annust võib suurendada nädala pärast kuni
0,4 mg-ni, kui väiksem annus ei ole piisavalt efektiivne. Vedeliku tarbimist tuleks piirata.

MINIRIN tabletid on ette nähtud kuni 3-kuuliseks raviks.Ravi jätkamise vajalikkust hinnatakse kolme
kuu pärast vähemalt ühe ravivaba nädala ajal.

Täiskasvanute noktuuria:
Noktuuriaga patsientidel tuleb öise polüuuria diagnoosimiseks kasutada vähemalt 2 päeva jooksul
enne ravi algust urineerimise sageduse/mahu kaarti.
Öise uriini produktsioon, mis ületab põie funktsionaalse mahu või 1/3 24-tunnisest uriini
produktsioonist loetakse öiseks polüuuriaks.

Soovitatud algannus on 0,1 mg enne magamaminekut. Kui nimetatud annus ei osutu piisavalt
efektiivseks nädala jooksul, võib annust järkjärgult nädala kaupa suurendada 0,2 mg ja hiljem 0,4 mg-
ni . Vedeliku tarbimise piiramist tuleb jälgida.

Patsientide erigrupid
Eakad: Üle 65-aastastel patsientidel ei ole soovitatav ravi alustada. Kui arst siiski otsustab eakale
desmopressiin-ravi määrata, tuleb nendel patsientidel määrata seerumi naatriumisisaldus enne ravi
algust ja 3 päeva pärast ravi algust või annuse suurendamisel või muul ajal ravi jooksul, kui arst peab
seda vajalikuks.

Neerukahjustusega patsiendid: vt lõik 4.3

Maksakahujustusega patsiendid: vt lõik 4.5

Lapsed
MINIRIN tabletid on näidustatud tsentraalse magediabeedi sümptomaatilise ja primaarse öise enureesi
ravi korral (vt lõik 5.1 ja näidustuse spetsiifiline informatsioon lõik 4.2 üleval). Soovitatav
annustamine on sama mis täiskasvanutel.

4.3 Vastunäidustused

MINIRIN tabletid on vastunäidustatud järgmistel juhtudel:

-       Harjumuslik ja psühhogeenne polüdipsia (mille tulemusel suureneb uriini eritus 40 ml/kg/24
        tunni jooksul);
-       Teadaolev või kahtlustatav südamepuudulikkus ja teised diureetikumravi vajavad seisundid;
-       Mõõdukas ja raske neerupuudulikkus (kreatiniini kliirens alla50 ml/min);
-       Teadaolev hüponatreemia;
-       ADH sekretsiooni häired ( SIADH);
-       Ülitundlikkus toimeaine või ravimi abiainete suhtes.
4.4 Hoiatused ja ettevaatusabinõud kasutamisel

Kui MINIRIN’i kasutatakse primaarse öise enureesi või noktuuria raviks tuleb vedeliku tarbimist
piirata miinimumini 1 tund enne ravimi manustamist ja kuni järgmise hommikuni (vähemalt 8 tundi)
pärast ravimi manustamist.
Kui ravi ajal ei piirata vedeliku tarbimist võib kujuneda vedeliku peetus ja/või hüponatreemia
kaasuvate sümptomitega (peavalu, iiveldus/oksendamine, kehakaalu tõus ja raskel juhul krambid).
Kõik patsiendid ja vajadusel patsiendi hooldaja peavad olema hoolikalt juhendatud, et kinni pidada
vedeliku tarbimise piirangutest.

See ravim sisaldab laktoosmonohüdraati. Patsiendid, kellel on tegemist selliste harvaesinevate pärilike
haigustega nagu galaktoosi talumatus, laktaasi defitsiit või glükoosi-galaktoosi malabsorptsioon, ei
tohi antud ravimit kasutada.

Ettevaatusabinõud:
Enne ravi alustamist tuleb välistada tõsised põiefunktsioonihäired ja urineerimistakistuse põhjused.

Eakatel ja vere normaalsest madalama naatriumisisaldusega patsientidel on suurenenud risk
hüponatreemia tekkeks.

Desmopressiin-ravi tuleb katkestada ägeda kaasuva haiguse ajal, mida iseloomustab vedeliku ja/või
elektrolüütide tasakaalu häired (nt süsteemne infektsioon, palavik, gastroenteriit).

Ettevaatust rakendada patsientidel, kellel on oht intrakraniaalse rõhu tõusule.

Desmopressiini kasutada ettevaatlikult selliste seisundite puhul, kui on häiritud vedeliku ja/või
elektrolüütide tasakaal

Hüponatreemia vältimiseks tuleb ravi ajal rakendada ettevaatusabinõusid järgmistel juhtudel:
-Seisundid, mille puhul esineb vedeliku ja/või elektrolüütide tasakaalu häire (süsteemsed
infektsioonid, palavik ja häiritud ADH (antidiureetiline hormoon) sekretsioon.
-Seisundid, mis nõuavad samaaegset ravi diureetikumidega.
-Juhud, mil kasutatakse ADH sekretsiooni mõjutavaid ravimeid, nt tritsüklilised antidepressandid,
selektiivsed serotoniini tagasihaarde inhibiitorid, kloorpromasiin ja karbamasepiin.
-Ravi korral mittesteroidsete põletikuvastaset ravimitega (MSPVA).

4.5 Koostoimed teiste ravimitega ja muud koostoimed

Ravimid, mis põhjustavad antidiureetilise hormooni vabanemist, nt tritsüklilised antidepressandid,
selektiivsed serotoniini tagasihaarde inhibiitorid, kloorpromasiin ja karbamasepiin nagu ka
sulfonüüluurea grupi antidiabeetikum kloorpropamiid võivad potentseerida antidiureetilist toimet ja
suurendada vee retentsiooni riski, vt lõik 4.4.

MSPVA-d võivad indutseerida vee retentsiooni ja/või hüponatreemiat, vt lõik 4.4.

Samaaegne ravi loperamiidiga võib põhjustada kuni kolmekordse desmopressiini kontsentratsiooni
tõusu vereplasmas, mis omakorda suurendab vee retentsiooni/hüponatreemia riski.
On vähe tõenäoline, et desmopressiin omaks koostoimet maksa ainevahetust mõjutavate ravimitega. In
vitro uuringutes inimese mikrosoomidega on näidatud, et desmopressiin ei metaboliseeru olulisel
määral maksas. Siiski vastavaid ametlikke in vivo uuringuid ei ole läbi viidud.

Samaagne toidu tarbimine MINIRIN tablettidega vähendab tablettide imendumise ulatuse määra 40 %
võrra.
Samaaegne toidu tarbimine võib vähendada väikestes doosides manustatud MINIRIN suukaudsete
tablettide toime tugevust ja antidiureetilise mõju kestvust.

4.6 Rasedus ja imetamine

Rasedus:
Andmed piiratud arvu (n=53) magediabeeti põdevate rasedate naistega nagu ka andmed piiratud arvu
(n=54) von Willebrand’i haigust põdevate rasedate naistega ei näita mingeid desmopresiini
kõrvaltoimeid rasedusele või loote/vastsündinu tervisele. Käesolevaks ajaks pole muid asjakohaseid
epidemioloogilisi andmeid saadaval. Loomkatsed ei viita otsestele või kaudsetele kahjulikele
toimetele, rasedusele, loote arengule, sünnitusele ega postnataalsele arengule.
Rasedatele patsientidele tuleb MINIRIN’i tablette manustada ettevaatusega.

Fertiilsusuuringuid ei ole veel läbi viidud. Inimese platsenta sagara mudeli in vitro analüüs on
näidanud, et desmopressiini manustamisel terapeutilistes kontsentratsioonides, mis vastab soovitatud
annustele - transplatsentaarset transporti ei toimu.

Imetamine: Imetavatelt emadelt, kes said desmopressiini intranasaalselt annuses 300 μg, võetud
rinnapiima analüüsi tulemused näitasid et desmopressiini kogused, mis võivad kanduda üle lapsele, on
märkimisväärselt väiksemad, kui kogused, mis on vajalikud diureesi mõjutamiseks.

4.7 Toime reaktsioonikiirusele

MINIRIN ei avalda mõju võimele juhtida liiklusvahendeid või töötada masinatel.

4.8 Kõrvaltoimed

Ohutusprofiili kokkuvõte:
Desmopressiini kõige tõsisem kõrvaltoime on hüponatreemia, mis võib põhjustada peavalu, kõhuvalu,
iiveldust, oksendamist, kehakaalu tõusu, pearinglust, segasust, üldist halba enesetunnet, mäluhäireid,
tasakaaluhäireid, minestamist ja rasketel juhtudel krampe ja koomat. Võimaliku hüponatreemia
põhjuseks on desmopressiini antidiureetiline toime. Hüponatreemia on pöörduv ning lastel
täheldatakse sageli see tekkivat seoses päevarežiimi muutustega, mis mõjutavad ka vedeliku tarbimist
ja/või higistamist. Enamus täiskasvanud patsiente, kellel ravitakse noktuuriat ja kellel tekib
hüponatreemia, tekib naatriumi madal sisaldus pärast kolme-päevast annustamist. Täiskasvanutel
suureneb hüponatreemia tekke võimalus koos desmopressiini annuse suurendamisega ja risk on on
leitud olevat väljendunum naistel. Nii täiskasvanutel kui lastel tuleb erilist tähelepanu pöörata lõigus
4.4 toodud hoiatustele.

Ravi ajal kõige sagedamini teatatud kõrvaltoime täiskasvanutel oli peavalu ( 12%). Teised sagedamad
kõrvaltoimed olid hüponatreemia (6%), pearinglus (3%), hüpertensioon (2%) ja gastrointestinaaltrakti
häired (iiveldus (4%), oksendamine (1%), kõhuvalu (3%), diarröa (2%) ja kõhukinnisus (1%). Vähema
sagedusega esineb mõju une kvaliteedile/teadvuse tasemele, mis väljendub näiteks unetusena (0,96%),
unisusena (0,4 %) või väsimusena (0,06 %). Kliinilistes uuringutes ei ole anafülaktilisi reaktsioone
esinenud, kuid sellekohaseid teateid on saadud spontaansetest kõrvaltoime teatistest.

Ravi ajal kõige sagedamini teatatud kõrvaltoime lastel oli peavalu ( 1%), vähem sagedamini esines
emotsionaalseid häireid ( avaldades mõju labiilsusele ( 0,1% ), agressiivsusele ( 0,1% ), ärevusele (
0,05% ), meeleolu kõikumisele ( 0,05% ), õudusunenägudele ( 0,05 %)), mis üldjuhul ravi
katkestamisel kaovad ja gastrointestinaaltrakti häired ( kõhuvalu ( 0,65%), iiveldus ( 0,35% ),
oksendamine ( 0,2% ) ja diarröa ( 0,15% ). Kliinilistes uuringutes ei ole anafülaktilisi reaktsioone
esinenud, kuid sellekohaseid teateid on saadud spontaansetest kõrvaltiume teatistest.

Kõrvaltoimete tabelkokkuvõte
Täiskasvanud:
Kõrvaltoimete esinemissageduste välja toomisel on tuginetud täiskasvanutel (N=1557) suukaudse
desmopressiiniga läbiviidud noktuuria-ravi kliinilistest uuringutest saadud kõrvaltoimete sagedusele,
mida on kombineeritud turustamisjärgsete kogemustega kõikide täiskasvanutel olevate näidustuse
korral (sh tsentraalne magediabeet). Ainult turustamisjärgselt täheldatud kõrvaltoimete
esinemissagedust ei ole võimalik määrata, seega on need lisatud kategooriasse „Teadmata“.

MedDRA              Väga sage      Sage( 1-10%)        Aeg-ajalt (       Harv (0,1-         Teadmata
organsüsteemi       (> 10%)                            0,1-1%)           0,01%)
klass
Immuunsüsteemi                                                                              Anafülaktiline
häired                                                                                      reaktsioon
Ainevahetus-     ja                Hüponatreemia*                                           Dehüdratatsioon**
toitumishäired                                                                              Hüpernatreemia**
Psühhiaatrilised                                       Unetus            Segasustunne *
häired
Närvisüsteemi       Peavalu*       Pearinglus*         Unisus                               Krambid*
häired                                                 Paresteesia                          Asteenia**
                                                                                            Kooma*
Silma kahjustused                                      Nägemise
                                                       halvenemine
Kõrva ja labürindi                                     Vertiigo*
kahjustused
Südame häired                                          Palpitatsioonid
Vaskulaarsed häired                Hüpertensioon       Ortostaatiline
                                                       hüpotensioon
Respiratoorsed,                                        Düspnoe
rindkere           ja
mediastiinumi
häired
Seedetrakti häired                 Iiveldus*,          Düspepsia
                                   Kõhuvalu*,          (HLT),
                                   Diarröa,            Gaasid,
                                   Kõhukinnisus,       puhitus,
                                   Oksendamine*        (kõhuseina)
                                                       pingsus
Naha                ja                                 Higistamine,      Allergiline
nahaaluskoe                                            Pruuritus,        dermatiit
kahjustused                                            Lööve,
                                                       Urtikaaria
Lihas-skeleti     ja                                   Lihasspasmid,
sidekoe kahjustused                                    Müalgia
Neerude           ja               (HLT) Põie ja
kuseteede häired                   kuseteede
                                   sümptomid
Üldised häired ja                  (HLT) Öedeem, Ebamugavustu
manustamiskoha                     Väsimus       nne*,
reaktsioonid                                     Valu rinnus,
                                                 Gripi-taoline
                                                 haigus
Uuringud                                         Kaalutõus*,
                                                 Maksaensüümi
                                                 de aktiivsuse
                                                 tõus
                                                 Hüpokaleemia
* Hüponatreemia võib põhjustada peavalu, kõhuvalu, iiveldust, oksendamist, kaalutõusu, pearinglust,
segasust, ebamugavustunnet, mäluhäireid, vertiigot, minestamist ning rasketel juhtudel krampe ja
koomat.
** Täheldatud ainult tsentraalse magediabeedi ( CDI) näidustuse korral

Lapsed ja noorukid:
Kõrvaltoimete esinemissageduste väljatoomisel on tuginetud lastel ja noorukitel suukaudse
desmopressiiniga primaarse öise enureesi raviks läbi viidud kliinilistest uuringutest saadud
kõrvaltoimete sagedusele (N = 1923). Ainult turustamisjärgselt täheldatud kõrvaltoimete
esinemissagedust ei ole võimalik määrata, seega lisati need kategooriasse „Teadmata“.

MedDRA               Väga sage       Sage( 1-       Aeg-ajalt ( 0,1-     Harv (0,1-         Teadmata
organsüsteemi klass (> 10%)          10%)           1%)                  0,01%)
Immuunsüsteemi                                                                          Anafülaktiline
häired                                                                                  reaktsioon
Ainevahetus-      ja                                                                    Hüponatreemia***
toitumishäired                                                                          *
Psühhiaatrilised                                    Mõju                 (HLT) Ärevuse Ebanormaalne
häired                                              labiilsusele**,      sümptomid,     käitumine,
                                                    Agressiivsus***      Õudusunenäod*, Emotsionaalne
                                                                         Meeleolu       häire,
                                                                         kõikumised*    Depressioon,
                                                                                        Hallutsinatsioonid,
                                                                                        Unetus
Närvisüsteemi häired                 Peavalu                             Unisus         Keskendumishäire,
                                                                                        Psühhomotoorne
                                                                                        hüperaktiivsus,
                                                                                        Krambid*
Vaskulaarsed häired                                                      Hüpertensioon
Respiratoorsed,                                                                         Epistaksis
rindkere            ja
mediastiinumi häired
Seedetrakti häired                                  Kõhuvalu,
                                                    Iiveldus,
                                                    Oksendamine,
                                                    Diarröa
Naha ja nahaaluskoe                                                                         Allergiline
kahjustused                                                                                 dermatiit, Lööve,
                                                                                            Higistamine,
                                                                                            Urtikaaria
Neerude ja kuseteede                                (HLT) Põie ja
häired                                              kuseteede
                                                    sümptomid
Üldised häired ja                                   Perifeerne öedeem, Ärrituvus
manustamiskoha                                      Väsimus
reaktsioonid
* Hüponatreemia võib põhjustada peavalu, kõhuvalu, iiveldust, oksendamist, kaalutõusu, pearinglust,
segasust, ebamugavustunnet, mäluhäireid, vertiigot, minestamist ning rasketel juhtudel krampe ja
koomat.
** Turustamisjärgselt täheldatud võrdselt lastel ja noorukitel ( <18 aastat)
*** Turustamisjärgselt peaagu ainult täheldatud lastel ja noorukitel ( <18 aastat)
**** Turustamisjärgselt täheldatud peamiselt lastel (<12 aastat)

Teised patsientide erigrupid:
Eakatel ja vere normaalsest madalama          naatriumisisaldusega patsientidel on suurenenud risk
hüponatreemia tekkeks (vt lõik 4.4).

4.9 Üleannustamine

MINIRIN tablettide üleannustamine prolongeerib toimet ja suurendab vedeliku retentsiooni ja
hüponatreemia ohtu.

Ravi:
Kuigi hüponatreemia ravi peab olema individuaalne, võib järgnevalt anda mõned üldised soovitused.
Asümptomaatilise hüponatreemia puhul lõpetada ravi desmopressiiniga ja vedeliku piiramine,
vajadusel sümptomaatiline ravi.


5. FARMAKOLOOGILISED OMADUSED

5.1 Farmakodünaamilised omadused

Farmakoterapeutiline grupp: Vasopressiin ja analoogid, ATC kood: H01BA02

MINIRIN sisaldab desmopressiini, mis on struktuurilt sarnane naturaalse hormooni
arginiinvasopressiiniga.
Naturaalses hormoonis on tehtud kaks keemilist muudatust: 1-tsüsteiini desaminatsioon ja 8-L-
arginiini substitutsioon 8-D-arginiiniga. Selliste struktuurimuutuste tõttu on toime märkimisväärselt
prolongeeritud isegi intranasaalsel manustamisel ja raviannuste kasutamisel puuduvad pressoorseid
kõrvalmõjud.

Desmopressiin on tugevatoimeline ühend, mille EC50 väärtus antidiureetilise toimele on 1,6 pg/ml.
Pärast suukaudset manustamist on eeldatav toimekestvus 6…14 tundi või enam.

Kliinilised uuringud desmopressiini tablettidega noktuuria patsientidel on näidanud järgmist:

•   Vähemalt 50% öiste põietühjenduste keskmise arvu langus saavutati 39% desmopressiini
    patsientidest võrreldes 5% platseebo grupis (p<0.0001).
•   Keskmine põietühjenduste arv langes desmopressiini grupis 44% võrra võrreldes 15% platseebo
    grupis (p<0.0001).
•   Keskmine häirimatu uneperioodi pikkus pikenes desmopressiini grupis 64% võrreldes 20%
    platseebo grupis (p<0.0001).
•   Keskmine esimese häirimatu uneperioodi pikkus pikenes desmopressiini grupis 2 tunnini
    võrreldes 31 minutiga platseebo grupis (p<0.0001).

Ravi efekt MINIRIN tablettide individuaalsete suukaudsete annustega vahemikus 0,1 ja 0,4 mg kolme
nädala jooksul võrreldes platseeboga (ühendandmed).

                     Desmopressiin                    Platseebo                         Statistiline
                                                                                        tõenäosus
                                                                                        võrreldes
                                                                                        platseeboga
Muutuja              Keskmine      Keskmine           Keskmine       Keskmine
                     algväärtus    väärtus 3-         algväärtus     väärtus 3-
                                   nädalase ravi                     nädalase ravi
                                   ajal                              ajal
Öiste                2,97 (0,84)   1,68 (0,86)        3,03 (1,10)    2,54 (1,05)        p<0,0001
põietühjenduste
arv
Öise diureesi maht   1,51 (0,55)    0,87 (0,34)        1,55 (0,57)    1,44 (0,57)        p<0,0001
(ml/min)
Esimese häirimatu    152 (51)       270 (95)           147 (54)       178 (70)           p<0,0001
uneperioodi
pikkus (min)

8% patsientidest katkestas desmopresiini annuse tiitrimise faasi tekkinud kõrvaltoimete tõttu, ja 2%
sellele järgnenud topelt-pime faasi ajal (0,63 % desmopressiini ja 1,45% platseebo grupist).

5.2. Farmakokineetilised omadused

MINIRIN tablettide absoluutne biosaadavus on 0,16% standardhälbega 0,17%.
Maksimaalne plasma kontsentratsioon saavutatakse 2 tunni jooksul.

Samaagene toidu tarbimine vähendab jaotumise ulatuse määra 40% võrra.

Jaotumine: Desmopressiini jaotumist on kõige paremini kirjeldatud kahekambrilise jaotusmudeli abil
jaotusruumalaga eliminatsioonifaasi ajal 0,3…0,5 l/kg.

Biotransformatsioon: In-vivo ei ole desmopressiini metabolismi uuritud. In vitro metabolismi uuringud
inimese maksamikrosoomidega on näidanud, et mingeid märkimisväärseid koguseid maksas
tsütokroom P450 süsteemi kaudu ei lammutata. Seega on ebatõenäoline, et in vivo esineks inimesel
maksametabolismi tsütokroom P450 süsteemi kaudu. Desmopressiini toime teiste ravimite
farmakokineetikale on tõenäoliselt minimaalne, sest puudub inhibeeriv toime tsütokroom P450
ravimeid metaboliseerivale süsteemile.

Eliminatsioon: Desmopressiini kogukliirensiks on arvutatud 7,6 l/tunnis. Desmopressiini lõplik
poolväärtusaeg on hinnanguliselt 2,8 tundi. Tervetel isikutel oli muutumatult erituva fraktsiooni suurus
52% (44%...60%)

Lineaarsus/mittelineaarsus: Desmopressiini mistahes farmakokineetilistes parameetrites puuduvad
viited mittelineaarsusele.

Parameetrid patsientide erigruppides:

Neerufunktsioonihäire
Sõltuvalt neerukahjustuse astmest suurenevad AUC väärtus ja poolväärtusaeg neerukahjustuse
raskusastme suurenedes. Mõõduka ja raske neerufunktsioonihäirega patsientidel (kreatiniini kliirens
alla 50 ml/min) on desmopressiin vastunäidustatud.

Maksafunktsioonihäire:
Uuringuid ei ole läbi viidud.

Lapsed:
MINIRIN tablettide populatsiooni farmakokineetikat on uuritud primaarse öise enureesiga lastel ning
olulisi erinevusi võrreldes täiskasvanutega ei leitud.

5.3     Prekliinilised ohutusandmed

Farmakoloogilise ohutuse, kroonilise toksilisuse, genotoksilisuse,           reproduktsioonitoksilisuse
mittekliinilised uuringud ei ole näidanud kahjulikku toimet inimesele.

Kartsinogeensuse uuringuid ei ole desmopressiiniga läbi viidud, sest see on väga sarnane looduslikult
esinevale peptiid-hormoonile.
6. FARMATSEUTILISED ANDMED

6.1 Abiainete loetelu

Laktoos, kartulitärklis, povidoon, magneesiumstearaat.

6.2 Sobimatus

Ei ole teada.

6.3 Kõlblikkusaeg

3 aastat.

6.4 Säilitamise eritingimused

See ravimpreparaat ei vaja säilitamisel temperatuuri eritingimusi. Hoida originaalpakendis,
niiskuse ja valguse eest kaitstult.

6.5 Pakendi iseloomustus ja sisu

30 ml HDPE-pudel/PP lastekindla korgiga, 30 tabletti pakendis.

6.6 Erihoiatused ravimi hävitamiseks

Erinõuded puuduvad.


7. MÜÜGILOA HOIDJA

Ferring Lääkkeet Oy
Piispansilta 11 A
02230 Espoo
Soome Vabariik


8. MÜÜGILOA NUMBRID

MINIRIN 0,1 mg: 167497
MINIRIN 0,2 mg: 167597


9. ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

9.05.1997 / 26.10.2007


10. TEKSTI LÄBIVAATAMISE KUUPÄEV

Ravimiametis kinnitatud jaanuaris 2012.