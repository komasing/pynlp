RAVIMI OMADUSTE KOKKUVÕTE


1.    RAVIMPREPARAADI NIMETUS

5-Fluorouracil “Ebewe”, 50 mg/ml süste- või infusioonilahus


2.    KVALITATIIVNE JA KVANTITATIIVNE KOOSTIS

1 ml sisaldab 50 mg 5-fluorouratsiili.

INN. Fluorouracilum

Abiainete täielik loetelu vt lõik 6.1


3.    RAVIMVORM

Süste- või infusioonilahus


4.    KLIINILISED ANDMED

4.1    Näidustused

Pärasoole, jämesoole, päraku, rinnanäärme, mao, kõhunäärme, maksa, emaka, munasarja ja põie
kartsinoom.

4.2   Annustamine ja manustamisviis

Sobiva annuse ja raviskeemi valik sõltuvad patsiendi seisundist, kasvajatüübist ja sellest, kas 5-
fluorouratsiili kasutatakse monoteraapiana või osana kombinatsioonravist.

Ravi tuleb alustada haiglas ning koguannus päevas ei tohi olla suurem kui 1 g.
Iga päev tuleb kontrollida trombotsüütide ja leukotsüütide arvu. Ravi tuleb katkestada, kui
trombotsüütide arv langeb alla 100x109/l või leukotsüütide üldarv alla 3x109/l.

Üldjuhul arvestatakse annus patsiendi tegeliku kehakaalu põhjal, välja arvatud rasvumuse, tursete või
muu vedeliku ebanormaalse kogunemise, nt astsiidi korral. Sellisel juhul peab annuse arvestamise
aluseks olema ideaalkaal.

5-fluorouratsiili võib manustasa intravenoosse süstina, intravenoosse või intraarteriaalse infusioonina.
Järgnevad annused on mõeldud vaid juhisteks.

Jämesoole vähk
Ravi võib alustada infusiooni või süstiga; infusioon on eelistatum väiksema toksilisuse tõttu.

Intravenoosne infusioon
Päevane annus 15 mg/kg kehakaalu kohta (600 mg/m2), kuid mitte rohkem kui 1 g infusiooni kohta,
lahjendatatakse 300...500 ml 5% glükoosilahuses või 300...500 ml 0,9% naatriumkloriidi lahuses ja
manustatakse 4-tunnise infusioonina.
Seda annust manustatakse järjestikustel päevadel kuni toksilisuse ilmnemiseni või kuni saavutatakse
kogunnus 12...15 g. Mõned patsiendid on saanud koguannuse kuni 30 g, manustatuna
maksimumannusena 1 g päevas.
Hematoloogilise ja seedetrakti toksilisuse ilmnemisel tuleb ravi katkestada kuni toksilisuse
taandumiseni.
Alternatiivina võib 5-fluorouratsiili manustada 24-tunnise püsiinfusioonina.

Intravenoosne süst
Päevas võib intravenoosse süstina manustada 12 mg/kg kehakaalu kohta (480 mg/m2) 3 päeval. Kui
toksilisuse nähud puuduvad, võib patsiendile manustada 6 mg/kg kehakaalu kohta (240 mg/m2) 5., 7.
ja 9. päeval.

Säilitusravi annus on 5...10 mg/kg (200...400 mg/m2) veenisüstina üks kord nädalas.
Enne säilitusravi alustamist peavad toksilisuse nähud olema taandunud.

Rinnanäärme vähk
Rinnanäärme vähi raviks võib 5-fluorouratsiili manustada kombinatsioonravi osana, nt koos
metotreksaadi ja tsüklofosfamiidiga või doksorubitsiini ja tsüklofosfamiidiga.
Selle skeemi puhul manustatakse 10...15 mg/kg (400...600 mg/m2) veeni 28-päevase ravitsükli 1. ja 8.
päeval.
5-fluorouratsiili võib manustada ka 24-tunnise püsiinfusioonina, tavaline annus on 8,25 mg/kg
(350 mg/m2).

Teised manustamisviisid
Intraarteriaalne infusioon
Päevase annuse 5...7,5 mg/kg (200...300 mg/m2) võib manustada 24-tunnise intraarteriaalse
püsiinfusioonina. Teatud juhtudel võib primaarse tuumori või metastaaside raviks ravimit manustada
regionaalse infusioonina.

Annust on soovitatav vähendada järgmiste haigusseisunditega patsientidel:
-    kahheksia,
-    suurem operatsioon järgmise 30 päeva jooksul,
-    luuüdi funktsiooni langus,
-    maksa- või neerufunktsiooni langus.

Kogemus lastega puudub.
Eakatel on 5-fluorouratsiili annus sarnane nooremate täiskasvanutega.

4.3   Vastunäidustused

5-fluorouratsiil on vastunäidustatud patsientidel, kellel on:

-     ülitundlikkus 5-fluorouratsiil suhtes;
-     luuüdi supressioon, eriti kiiritusravi järgselt või pärast ravi teiste kasvajavastaste ainetega;
-     vereloome rasked häired;
-     verejooks;
-     stomatiit, suulimaskesta või seedetrakti haavandid;
-     raske kõhulahtisus;
-     raske maksa ja/või neerude talitlushäire;
-     raske infektsioonhaigus;
-     raskekujuline asteenia;
      vereplasma bilirubiinisisaldus üle 85 μmol/l;
-
-     manustatud elusvaktsiine (on vastunäidustatud ravi ajal 5-fluorouratsiiliga).

4.4   Hoiatused ja ettevaatusabinõud kasutamisel

5-fluorouratsiili võib manustada vaid antimetaboliitide manustamise kogemusega onkoloogi poolt või
tema juhendamisel. Kõigi patsientide ravi tuleb alustada haiglas.

5-fluorouratsiil raviga kaasneb tavaliselt leukopeenia; valgevererakkude madalaimat taset täheldatakse
tavaliselt esimese ravikuuri 7 ja 14 päeva vahel, kuid vahel kuni 20. päevani.
Valgevererakkude tase normaliseerub tavaliselt 30. päevaks. Trombotsüütide ja valgevererakkude
taset on soovitatav määrata iga päev ning ravi katkestada juhul, kui trombotsüütide arv langeb alla
100x109/l või leukotsüütide üldarv langeb alla 3x109/l.
Kui leukotsüütide üldarv on alla 2x109/l ja eriti juhul, kui esineb granulotsütopeenia, tuleks patsient
hospitaliseerida isoleeritud palatisse ning rakendada ravi süsteemse infektsiooni tekke vältimiseks.

Ravi tuleb katkestada ka stomatiidi ja suuhaavandite, kõhulahtisuse, seedetrakti haavandi, seedetrakti
verejooksu ja ükskõik mis asukohaga verejooksu esimeste nähtude tekkimisel.

5-fluorouratsiili ohutuspiirid on kitsad ning ravivastuse saavutamine ilma toksilisusnähtudeta on
ebatõenäoline. Seetõttu peab patsiendi valikul ning annuse kohandamisel olema ettevaatlik.

5-fluorouratsiili tuleb kasutada ettevaatusega neeru- ja maksafunktsiooni häirega või ikterusega
patsientidel. Fluorouratsiil võib kahjustada südant isegi eelneva südamehaiguseta patsientidel.
Ettevaatus on vajalik patsientide puhul, kellel eelnevate ravikuuride ajal on tekkinud valu rindkeres
või kellel on anamneesis südamehaigus. Tõsise kardiotoksilisuse ilmnemisel tuleb ravi peatada.
Eriline ettevaatus on vajalik kõrge riskiga patsientide puhul pärast vaagnapiirkonna suuredoosilist
kiiritusravi, ravi alküleerivate ainetega ja pärast neerupealiste või hüpofüüsi kirurgilist eemaldamist.

5-fluorouratsiiliga ravitavad saavad mehed ja naised peavad rakendama efektiivseid kontratseptiivseid
meetodeid kuni 3 kuud pärast ravi lõppu.

4.5   Koostoimed teiste ravimitega ja muud koostoimed

Kirjanduse andmetel on 5-fluorouratsiili kasutatud koos kaltsiumfolinaadiga (foliinhape).
Kaltsiumfolinaadiga kombineerimisel võivad 5-fluorouratsiili kõrvaltoimed avalduda tugevamalt ning
võib tekkida raskekujuline kõhulahtisus.

5-fluorouratsiili efektiivsus ja toksilisus võivad suureneda kombinatsioonis teiste tsütotoksiliste
ravimitega (tsüklofosfamiid, vinkristiin, metotreksaat, tsisplatiin, doksorubitsiin), alfainterferooniga
või foliinhappega.

Kombinatsioonis teiste müelosupressantidega tuleb annuseid kohandada; samaaegne või eelnev
kiiritusravi võib nõuda annuse vähendamist. Antratsükliinide kardiotoksilisus võib suureneda.

Aminofenasooni, fenüülbutasooni ja sulfoonamiide ei tohi manustada enne ravi ega ravi ajal.

Allopurinooli samaaegne manustamine võib vähendada 5-fluorouratsiili toksilisust ja efektiivsust.

Kloordiasepoksiid, disulfiraam, griseofulviin ja isoniasiid võivad suurendada 5-fluorouratsiili
efektiivsust.

Vaktsiinid. 5-fluorouratsiil langetab loomulikku kaitsemehhanismi, seetõttu langeb ka
immunoloogiline vastus. Elusvaktsiinide manustamine võib põhjustada viiruse replikatsiooni tõusu.

Pärast pikaajalist kombineeritud ravi 5-fluorouratsiili ja mitomütsiiniga on teatatud hemolüütilis-
ureemilise sündroomi tekkest.

Tsimetidiin võib suurendada 5-fluorouratsiili sisaldust vereplasmas.
Metronidasool võib suurendada 5-fluorouratsiili toksilisust ja sisaldust vereplasmas.
Levamisool võib suurendada 5-fluorouratsiili hepatotoksilisust.
Tiasiidid võivad suurendada vähivastaste ravimite toksilisust luuüdi suhtes.
Vinorelbiin kombinatsioonis 5-fluorouratsiil/foliinhappega võib kutsuda esile raskekujulist mukosiiti.

4.6   Rasedus ja imetamine
5-fluorouratsiili toimest rasedusele ilma samaaegse muu ravita (tsütostaatikumid, kiiritusravi) on vähe
andmeid. Pärast 5-fluorouratsiili manustamist raseduse ajal - alati kombinatsioonis muu potentsiaalselt
kahjuliku toimega ravimitega - on andmeid nii anomaaliatega laste sündidest kui tervete laste
sündidest, isegi juhul, kui 5-fluorouratsiili manustati esimesel trimestril.
Loomkatsetes (vt lõik 5.3) osutus 5-fluorouratsiil mitmel loomaliigil tertaogeenseks ja fetotoksiliseks.
Lisaks sellele ilmnes loomkatsetes fertiilsust kahjustav toime.
5-fluorouratsiili kasutamist raseduse ajal ei saa soovitada, eriti esimesel trimestril. Igal individuaalsel
juhul tuleb kaaluda ravist oodatava kasu ja võimaliku ohu suhet lootele.
5-fluorouratsiili eritumisest rinnapiima andmed puuduvad. 5-fluorouratsiiliga ravi ajal tuleb rinnaga
toitmine lõpetada.

4.7   Toime reaktsioonikiirusele

Olenevalt individuaalsest tundlikkusest võib 5-fluorouratsiil mõjutada autojuhtimist jai masinate
käsitsemise võimet vähesel või mõõdukal määral.

4.8   Kõrvaltoimed

Väga sage (≥1/10)
Sage (≥1/10 kuni <1/10)
Aeg-ajalt (≥1/1000 kuni <1/100)
Harv (≥1/10000 kuni <1/1000)
Väga harv (<1/10000), teadmata (ei saa hinnata olemasolevate andmete põhjal).

Igas esinemissageduse grupis on kõrvaltoimed toodud tõsiduse vähenemise järjekorras.

Uuringud
Väga harv:
5-fluorouratsiili ja varfariini koosmanustamisel on üksikjuhtudel täheldatud protrombiini aja
pikenemist. Gemtsitabiin võib suurendada 5-fluorouratsiili süsteemset toimet.

Südame häired
Aeg-ajalt:
Valu rindkeres, isheemia, EKG muutused, vasaku vatsakese düsfunktsioon.

Harv:
Müokardiinfarkt.

Väga harv:
Kardiogeenne šokk

Teadmata
Toksilisus südamele eelneva südamehaigusega või eelneva haiguseta patsientidel

Vere ja lümfisüsteemi häired.
Väga sage:
Leukopeenia ja trombotsütopeenia on sagedased kõrvaltoimed; järgida tuleb ülalnimetatud
ettevaatusabinõusid.

Sage:
Agranulotsütoos, aneemia ja luuüdi funktsiooni supressioon.

Närvisüsteemi häired
Sage:
Võivad tekkida transitoorne pöörduv tserebellaarne sündroom, sh ataksia, pöörduv segasusseisund ja
ekstrapüramidaalsed motoorsed ja kortikaalsed häired, mis tavaliselt kaovad 5-fluorouratsiili
manustamise lõpetamisel.
Aeg-ajalt:
Somnolentsus.

Väga harv:
Leukoentsefalopaatia, mis möödub pärast ravi kohest katkestamist. Dipürimidiindehüdrogenaasi
puudulikkusega patsentidel võivad olla enam ohustatud. DWI (Diffusion Weighted Imaging) võib olla
abiks leukoentsefalopaatia diagnoosimisel. Ajuinfarktist on teatatud kombineeritud kemoteraapia ajal
(nt 5-FU+mitomütsiin C või tsisplatiin).

Silma häired
Harv:
Teatatud on konjunktiviidist, pisaraerituse suurenemisest, pisarakanali ahenemisest, nägemishäiretest,
fotofoobiast ja nägemisnärvi neuriidist.

Seedetrakti häired
Väga sage:
Mukosiit – nt stomatiit, ösofagiit, farüngiit või proktiit.

Sage:
Kõhulahtisus, iiveldus ja oksendamine – tekivad sageli ja neid saab sümptomaatiliselt ravida.
Anoreksia.

Aeg-ajalt:
Seedetrakti haavandid ja verejooks.

Väga harv:
Maksarakkude kahjustus. Surmaga lõppev maksanekroos.

Neerude ja kuseteede häired
Aeg-ajalt:
Neerupuudulikkus.

Naha ja nahaluskoe kahjustused
Sage:
Alopeetsia, mis on pöörduv.

Aeg-ajalt:
Dermatiit, nahamuutused (nt kuiv nahk, fissuur, erosioon, erüteem, lööve, pruuritus), fotosensitiivsus,
allergilised nahareaktsioonid, pigmentatsioon, hüperpigmentatsioon või depigmentatsioon veenide
läheduses, küünte muutused või küünte irdumine. 5-fluorouratsiili suurte boolusannustega või pideva
püsiinfusioonravi korral on teatatud ebaharilikust komplikatsioonist - palmo-plantaarsest
erütrodüsesteesia sündroomist.

Lihas-skeleti ja sidekoe kahjustused
Aeg-ajalt:
Ninaluu nekroos.

Ainevahetus ja toitumishäired
Väga harv:
DPD madala aktiivsusega (sh DPD inhibiitorid nagu eniluratsiil või viirusevastane ravim soruvidiin)
patsientidel on suurim risk tõsiste ja kestvate kõrvaltoimete tekkeks vahetult pärast ravi alustamist 5-
fluorouratsiiliga. Seetõttu on eelnevalt soovitatav DPD aktiivsuse skriining.

Infektsioonid ja infestatsioonid
Aeg-ajalt:
Palavik.
Teadmata:
Infektsioon, sepsis

Vaskulaarsed häired
Aeg-ajalt:
Ninaverejooks, hüpotensioon, tromboflebiit.

Üldised häired ja manustamiskoha reaktsioonid
Aeg-ajalt:
Väsimus.

Immuunsüsteemi häired
Aeg-ajalt:
Allergilised reaktsioonid.

Reproduktiivse süsteemi ja rinnanäärme häired
Aeg-ajalt:
Spermatogeneesi ja ovulatsiooni häired.

4.9   Üleannustamine

Sümptomid
Äge mürgistus: psühhootilised reaktsioonid, somnolentsus, sedatiivsete ravimite ja alkoholi toksilise
toime tugevnemine.

Sedatsiooni vajadusel võib manustada veeni väikestes annustes diasepaami (nt algannus 5 mg),
jälgides samaaegselt kardiovaskulaarset ja pulmonaalset seisundit.

Krooniline mürgistus: luuüdi pärssimine kuni agranulotsütoosi ja kriitilise trombotsütopeeniani,
kalduvus verejooksudele, seedetrakti haavandid, kõhulahtisus, alopeetsia.

Ravi.
Spetsiifiline antidoot puudub. Profülaktiliselt võib/tuleb infundeerida leukotsüütide või trombotsüütide
kontsentraati. Tagada tuleb piisav hüdratsioon ja diurees, korrigeerida elektrolüütide tasakaaluhäired.
Hemodialüüs ei ole tavaliselt vajalik. Vereloome ja seedetrakti hiliskomplikatsioonide vältimiseks
tuleb haiget jälgida. Edasine ravi peab olema sümptomaatiline.


5. FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: pürimidiini analoogid,.ATC-kood: L01BC02

5-fluorouratsiil on antimetaboliit. Pürimidiini antagonistina pärsib rakkude jagunemist DNA sünteesi
sekkumise teel. 5-fluorouratsiilil enesel ei ole kasvajavastast aktiivsust. See tekib organismis pärast 5-
fluorouratsiili ensümaatilist konversiooni fosforüleeritud vormideks – 5-fluorouridiiniks ja 5-
fluorodeoksüuridiiniks.

5.2   Farmakokineetilised omadused

Imendumine
5-fluorouratsiili suukaudsel manustamisel on imendumise osas väga suured inter- ja
intraindividuaalsed erinevused. Suur osa 5-fluorouratsiilist elimineeritakse esmase maksaringe käigus.
Biosaadavus on 0...80%.
5-fluorouratsiili manustatakse ainult intravenoosselt ja intraarteriaalselt.
Jaotumine
Pärast veeni manustamist jaotub 5-fluorouratsiil kogu kehas ning koguneb kiiresti prolifereeruvatesse
kudedesse nagu luuüdi, soole limaskest ja kasvajad. 5-fluorouratsiil läbib hematoentsefaal- ja
platsentaarbarjääri. Jaotusruumala on 0,12 l/kg kehakaalu kohta, plasmavalkudega seondub umbes
10%.

Biotransformatsioon
5-fluorouratsiil metabolism toimub maksas ja see on sarnane uratsiili metabolismile. 5-fluorouratsiil
konverteeritakse ensümaatiliselt kiiresti aktiivseks metaboliidiks – dihüdro-5-fluorouratsiiliks, millel
on 5-fluorouratsiilist märkimisväärselt pikem poolväärtusaeg. Edasised mittetoksilised metaboliidid on
CO2 ja uurea.

Eritumine
Keskmine poolväärtusaeg vereplasmas on umbes 10..20 minutit ja sõltub annusest. 3 tundi pärast
intravenoosset manustamist ei ole algaine enam plasmas määratav. 60%...80% 5-fluorouratsiilist eritub
väljahingatava CO2-na. 7%...20% manustatud annusest eritub uriiniga muutumatult, sellest 90%
esimese tunni jooksul. Neerukliirens on 170...180 ml/min, neerufunktsiooni häire korral eritumine
aeglustub.

5.3    Prekliinilised ohutusandmed

Loomuuringutest saadud andmed on seotud aine farmakoloogilise toimega. Rottidel indutseeris 5-
fluorouratsiil kromosomaalseid aberratsioone spermatogooniumis ja ajutist infertiilsust. Mõnedel
loomaliikidel (nt rotid, hiired, küülikud ja ahvid) ilmnes teratogeenne ja fetotoksiline toime annuste
korral, mis on võrreldavad inimestel kasutatavate annustega mg/kg kehakaalu kohta (arvestamata
võimalikku madalamat süsteemset ravimi hulka laboriloomadel võrreldes inimesega). 5-fluorouratsiil
osutus mõnedes testsüsteemides mutageenseks. Kuigi puuduvad andmed kartsinogeense toime kohta,
on see toime 5-fluorouratsiilil tõenäoline oma toimemehhanismi ja teadaoleva mutageensuse tõttu.


6.     FARMATSEUTILISED ANDMED

6.1    Abiainete loetelu

Süstevesi, naatriumhüdroksiid.

6.2    Sobimatus

Seda ravimpreparaati ei tohi segada teiste ravimitega, välja arvatud nendega, mis on loetletud lõigus
6.6.

6.3    Kõlblikkusaeg

2 aastat.

5-fluorouratsiili infusioonilahus kontsentratsioonis 0,35 mg/ml ja 15,0 mg/ml 24 vastavalt 5%
glükoosi- ja 0,9% naatriumkloriidilahuses on stabiilne säilitamisel külmkapis, toatemperatuuril
valguse eest kaitstult ja ka valguse käes 28 päeva.

Sobimatust testitud ainetega ei esinenud.

Vastavalt Euroopa Ravimimite Hindamise Ameti juhendile „Juhised – steriilsete ainete maksimaalne
kõlblikkusaeg pärast esmast avamist või lahustamist“ ei tohi infusioonilahuseid mikrobioloogilisest
aspektist säilitada kauem kui 24 tundi, välja arvatud juhul kui lahjendamine on toimunud kontrollitud
ja valideeritud aseptilistes tingimustes.
6.4   Säilitamise eritingimused

Hoida temperatuuril kuni 25 °C.
Mitte hoida külmkapis või sügavkülmas.
Hoida välispakendis valguse eest kaitstult.
Lahus eemaldada viaalist vahetult enne kasutamist.

Kui madalal temperatuuril säilitamise tõttu on tekkinud sade, tuleb taaslahustamiseks soojendada
temperatuurini 60 °C ja tugevalt loksutada. Enne kasutamist lasta lahusel jahtuda kehatemperatuurini.

Lahjendatud ravimpreparaadi säilitamistingimusi vt lõik 6.3.

6.5   Pakendi iseloomustus ja sisu

Hüdrolüütilisest klaasist (klass I) viaal, mis on pakendatud pappkarpi.

5 ml viaal 1 tk pakendis.
5 ml ampull, 5 tk pakendis.
10 ml viaal, 1 tk pakendis.
10 ml ampull, 5 tk pakendis.
20 ml viaal 1 tk pakendis.
20 ml ampull 5 tk pakendis.
100 ml viaal, 1 tk pakendis.

6.6   Erihoiatused ravimi hävitamiseks/käsitlemiseks

5-fluorouratsiili tohib lahjendada füsioloogilise naatriumkloriidilahusega või 5% glükoosilahusega.

Calciumfolinat „Ebewe“
5-Fluorouracil „Ebewe“ 5000 mg (50 mg/ml 100 ml) koos Calciumfolinat „Ebewe“ 1000 mg (100 ml
Calciumfolinat „Ebewe“ 10 mg/ml) ja 40 ml füsioloogilise lahusega on infusioonipumbas (nt „Easy
pump“ tüüpi) stabiilne toatemperatuuril kuni 48 tundi.

Nagu kõigi tsütotoksiliste ravimite puhul, on ka 5-fluorouratsiili käsitsemisel vajalik ettevaatus. Kanda
tuleb kaitsekindaid, näomaski ja kaitseriietust ja võimalusel kasutada selleks ettenähtud ruumi. Vältida
kontakti naha ja limaskestadega. Kontakti korral pesta hoolikalt vee ja seebiga. Aine silma sattumisel
loputada rohke veega ja pöörduda koheselt vastava abi saamiseks arsti poole. Rasedad ei tohi 5-
fluorouratsiili käsitseda.

Kasutamata ravim või jäätmematerjal tuleb hävitada vastavalt kohalikele seadustele.


7.    MÜÜGILOA HOIDJA

EBEWE Pharma Ges.m.bH Nfg. KG
A-4866 Unterach
Austria


8.    MÜÜGILOA NUMBER

245099


9.    MÜÜGILOA VÄLJASTAMISE KUUPÄEV/MÜÜGILOA UUENDAMISE KUUPÄEV

01.10.2004/29.09.2009
10.   TEKSTI KAASAJASTAMISE KUUPÄEV

Ravimiametis kinnitatud oktoobris 2009