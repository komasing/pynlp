RAVIMI OMADUSTE KOKKUVÕTE

1.      RAVIMPREPARAADI NIMETUS

AERRANE, inhalatsioonilahus


2.      KVALITATIIVNE JA KVANTITATIIVNE KOOSTIS

100 ml või 250 ml isofluraani.


3.      RAVIMVORM

Inhalatsioonilahus.


4.      KLIINILISED ANDMED

4.1     Näidustused

Üldanesteesia sissejuhatamine ja säilitamine.

4.2     Annustamine ja manustamisviis

Manustamisviis. Kindlustamaks täpset isofluraani kontsentratsiooni manustatavas gaasisegus, tuleb
kasutada spetsiaalselt isofluraani jaoks kalibreeritud aurustit.
Anesteesia induktsioon: kontsentratsioon 0,5% on vajaliku anesteesia esilekutsumiseks piisav.
Kontsentratsioon 1,3…3,0% on tavaliselt piisav kirurgilise operatsiooni läbiviimiseks vajaliku
anesteesia esilekutsumiseks 7…10 minuti jooksul.
Juhul, kui isofluraani kasutatakse induktsiooniks monoanesteetikumina või kombineerituna hapniku
või hapniku-dilämmastikoksiidi seguga, soovitatakse köha ning larüngospasmi vältimiseks kasutada
induktsioonis paralleelselt ühe eelpoolnimetatud variandiga lühitoimelist barbituraati või propofooli,
etomidaati või midasolaami.
Anesteesia säilitamine. Kirurgilise operatsiooni ajal on tavaliselt piisavaks säilituskontsentratsiooniks
1,0…2,5%, samaaegse hapniku ja dilämmastikoksiidi manustamisega.
Kui AERRANE inhalatsioonilahust manustatakse samaaegselt puhta hapnikuga, on vajalikuks
säilituskontsentratsiooniks 1,5…3,5%.
Anesteesia lõpetamine. Kirurgilise operatsiooni lõpus tuleb AERRANE kontsentratsiooni vähendada
0,5%-ni, haava sulgemise ajal 0%-ni, et võimaldada kiiret ärkamist.
Pärast anesteetikumide manustamise lõpetamist tuleb patsiendi hingamisteid ventileerida mitu korda
100%-lise hapnikuga kuni täieliku ärkamiseni.

Kui vektorgaasiks on O2 ja N2O segu vahekorras 50% : 50%, on isofluraani minimaalne alveolaarne
kontsentratsioon ligikaudu 0,65%.

4.3     Vastunäidustused

Isofluraan on vastunäidustatud patsientidele, kellel on teadaolev ülitundlikkus isofluraani või teiste
halogeenitud anesteetikumide suhtes. Samuti on see vastunäidustatud patsientidele, kellel onteadaolev
või kahtlustatav geneetiline vastuvõtlikkus maliigsele hüpertermiale.

4.4   Hoiatused ja ettevaatusabinõud kasutamisel

Nagu kõiki tugevatoimelisi üldanesteetikume, tuleb ka isofluraani manustada ainult piisavalt
varustatud anesteesiakeskkonnas. Seda peavad tegema isikud, kes tunnevad ravimi farmakoloogiat
ning kellel on kvalifitseeritud väljaõpe ja kogemused anesteesias patsiendi käsitlemiseks. Manustatud
anesteetikumi kontsentratsiooni täpseks kontrollimiseks tuleb kasutada spetsiaalselt isofluraani jaoks
kalibreeritud aurustit. Anesteesia sügavusega suurenevad hüpotensioon ja hingamisdepressioon. Et
isofluraani manustamisel võib anesteesia sügavus kergesti ja kiiresti muutuda, tuleb kasutada ainult
selliseid aurusteid, millega saab väljastada ennustatava koguse vastuvõetava täpsusega, või sellist
tehnikat, mille vältel saab sissehingatavat või väljahingatavat kontsentratsiooni jälgida. Hüpotensiooni
ja hingamisdepressiooni raskuse alusel on mõnevõrra võimalik hinnata anesteesia sügavust.

Aruanded näitavad, et isofluraan võib põhjustada maksakahjustust alates kergest lühiaegsest
maksaensüümide aktiivsuse suurenemisest kuni väga harvadel juhtudel surmaga lõppeva
maksanekroosini.
On teatatud, et maksakahjustuse tekkerisk on suurem varasema ekspositsiooni korral halogeenitud
süsivesinikanesteetikumidele, eriti kui ajavahemik on lühem kui 3 kuud. Maksatsirroos, viirushepatiit
või mõni teine maksahaigus võivad olla põhjuseks, et valida halogeenitud anesteetikumi asemel mõni
muu anesteetikum.

Isofluraan võib põhjustada hingamisdepressiooni, mida võib võimendada premedikatsioon
narkootiliste preparaatidega või teiste hingamist pärssivate ravimite manustamine. Hingamist tuleb
jälgida ja vajaduse korral toetada (vt lõik 4.8).
Isofluraani metabolism inimorganismis on suhteliselt vähene. Postoperatiivsel ajal on uriinist
metaboliitidena leitav vaid 0,17% manustatud isofluraanist. Anorgaanilise fluoriidi maksimaalne
kontsentratsioon veres jääb tavaliselt keskmiselt alla 5 mol/l, püstitub u 4 tundi pärast anesteesiat ja
normaliseerub 24 tunni jooksul. Isofluraani kasutamise järel ei ole kirjeldatud neerukahjustuse teket.
Korduva anesteesia kasutamisest ei ole saadud piisavalt kogemusi, et anda selle kohta kindlaid
soovitusi. Nagu kõikide halogeenitud anesteetikumide korral, peab korduval kasutamisel lühikese
perioodi vältel olema ettevaatlik.

Neuromuskulaarsete haigustega, näiteks myasthenia gravis`ega patsientidel võib täheldada
neuromuskulaarse väsimuse tugevnemist.Isofluraani manustamisel nendele patsientidele peab olema
ettevaatlik.
Sügava anesteesia korral suurendab isofluraan märkimisväärselt aju verevoolu. Võib esineda
mööduvat tserebrospinaalset vedeliku rõhu tõusu, mis on täielikult taastatav hüperventileerimisega.
Isofluraani tuleb kasutada ettevaatlikult suurenenud intrakraniaalse rõhuga patsientidel. Sellistel
juhtudel võib olla vajalik hüperventilatsioon.
Aerrane manustamisel peab olema ettevaatlik, kui patsiendil on oht bronhokonstriktsiooni ja
bronhospasmi tekkeks (vt lõik 4.8).
Isofluraani kasutamist hüpovoleemilistel, hüpotensiivsetel ja nõrgestatud organismiga patsientidel ei
ole ulatuslikult uuritud. Sellistel patsientidel soovitatakse kasutada väiksemat isofluraani
kontsentratsiooni.
Sõltumata kasutatavast anesteetikumist on tähtis säilitada normaalset hemodünaamikat, et vältida
koronaararterite haigusega patsientidel müokardi isheemiat.

AERRANE toimib ärritavalt limaskestadele. Seetõttu on isofluraani manustamine masknarkoosi abil
komplitseeritud. Anesteesia sissejuhatamisel lastel võib suureneda süljevoolus ja trahheobronhiaalne
sekretsioon, mis võib põhjustada larüngospasmi.
Isofluraani kasutamisel indutseeritud abordi korral on täheldatud suurenenud verekaotust, mis on
võrreldav pärast teiste inhalatsioonianesteetikumide kasutamist täheldatuga.
Isofluraan lõõgastab emakalihast ja sünnitusabi operatsioonidel tuleb kasutada väikseimat võimalikku
isofluraani kontsentratsiooni (vt lõik 4.6).

Vastuvõtlikel patsientidel võib isofluraananesteesia kutsuda esile skeletilihaste hüpermetaboolse
seisundi, mis põhjustab hapnikuvajaduse suurenemist ja kliinilist sündroomi, mida tuntakse maliigse
hüpertermiana. Sündroomiga kaasnevad mittespetsiifilised tunnused, nagu lihasrigiidsus, tahhükardia,
tahhüpnoe, tsüanoos, arütmiad ja ebastabiilne vererõhk. (Tuleb märkida, et mitmed nendest
mittespetsiifilistest nähtudest võivad ilmneda kerge anesteesia, ägeda hüpoksia jne korral.) Üldise
metabolismi suurenemine võib avalduda kehatemperatuuri tõusuna (mis võib tõusta kiiresti kas varem
või hiljem, kuid ei ole tavaliselt metabolismi kiirenemise esimene märk) ja CO2 imendumise süsteemi
(kuum kanister) suurenenud kasutamisena. PaO2 ja pH võivad langeda ning tekkida võib
hüperkaleemia ja aluse defitsiit. Raviks on seisundit esile kutsuva aine (nt isofluraani) manustamise
lõpetamine, dantroleennaatriumi intravenoosne manustamine ja toetav ravi. Toetava raviga üritatakse
taastada normaalset kehatemperatuuri, pakkuda respiratoorset ja tsirkulatoorset tuge ning korrigeerida
elektrolüütide-vedeliku-happe-aluse tasakaalu kõrvalekaldeid. (Lisateabe saamiseks patsiendi ravi
kohta tutvuge intravenoosse dantroleennaatriumi väljakirjutamise juhistega.) Hiljem võib tekkida
neerupuudulikkus.

Üksikjuhtudel on rühma -CF2H sisaldavate halogeenitud inhaleeritavate ühendite puhul (s.o
desfluraan, enfluraan ja isofluraan) teatatud karboksühemoglobiini tõusnud tasemest patsiendi veres.
Normaalse niiskustasemega absorbentide juuresolekul ei teki kliiniliselt olulist süsinikmonooksiidi
kontsentratsiooni. CO2 absorbentide tootjate juhiseid tuleb hoolikalt järgida.
Harvadel juhtudel on selle klassi üldanesteesia ravimite kasutamisel koos kuivanud CO2 absorbentidega
(eriti nendega, mis sisaldavad kaaliumhüdroksiidi, nt Baralyme) teatatud ülemäärasest kuumusest, suitsust
ja/või tulest anesteesiaaparaadis. Kui klinitsist kahtlustab, et CO2 absorbent võib olla ära kuivanud, tuleb
see enne isofluraani manustamist asendada. Paljude CO2 absorbentide värvusindikaator ei pruugi
kuivamise tulemusena muutuda. Seetõttu ei tohi märkimisväärse värvuse muutuse puudumist võtta kui
kinnitust adekvaatsest hüdratsioonist. CO2 absorbente tuleb rutiinselt vahetada värvusindikaatori
seisundile vaatamata.
Inhalatsioonianesteetikumide kasutamist on harva seostatud seerumi kaaliumitaseme tõusuga, mis on
postoperatiivsel perioodil põhjustanud lastel südame rütmihäireid ja surma. Kõige rohkem on
ohustatud nii latentse kui ka väljendunud neuromuskulaarse haigusega (eelkõige Duchenne’i
lihasdüstroofiaga) patsiendid. Enamikku (kuid mitte kõiki) neist juhtudest on seostatud samaaegse
suktsinüülkoliini kasutamisega. Nendel patsientidel täheldati ka vereseerumi kreatiniinkinaasi taseme
märkimisväärset tõusu ja mõnedel juhtudel müoglobinuuriale viitavaid muutusi uriini koostises.
Vaatamata sarnasusele maliigse hüpertermiaga, ei esinenud neil patsientidel lihasrigiidsuse ega
hüpermetaboolse seisundi nähte ega sümptomeid. Taolise seisundi tekkimisel on soovitatav kiire
sekkumine, mis hõlmab hüperkaleemia ning resistentsete rütmihäirete ravi, ja sellele järgnev seisundi
hindamine latentse neuromuskulaarse haiguse puhul.
Isofluraan võib põhjustada kahe kuni nelja anesteesiale järgneva päeva jooksul vähest intellektuaalse
funktsiooni langust. Väikesed tujumuutused ja sümptomid võivad püsida kuni kuue päeva vältel pärast
ravimi manustamist. Sellega peab arvestama, kui patsiendid jätkavad oma igapäevaseid toimetusi, sh
autojuhtimist või masinatega töötamist (vt lõik 4.7).


Isofluraan tugevdab märkimisväärselt mittedepolariseerivate lihaslõõgastite toimet.


Anesteesia sissejuhatamisel võib suureneda süljevoolus ja trahheobronhiaalne sekretsioon, mis võib
põhjustada larüngospasmi, eriti lastel (vt lõik 4.8).
Nooremad kui kaheaastased lapsed
Isofluraani kasutamisel väikelastel tuleb olla ettevaatlik, sest selles vanuserühmas on kogemusi
piiratult.

4.5   Koostoimed teiste ravimitega ja muud koostoimed

Isofluraani ja järgmiste ravimite samaaegne kasutamine nõuab patsiendi kliinilisening bioloogilise
seisundi ranget jälgimist.
Vastunäidustatud kombinatsioon. Mitteselektiivne monoamiini oksüdaasi inhibiitor – kriisi oht
operatsiooni ajal. Ravi MAO inhibiitoriga peab lõpetama 15 päeva enne operatsiooni.
Soovitavalt välditavad kombinatsioonid. β-sümpatomimeetikumide (isoprenaliin) ning α- ja β-
sümpatomimeetikume (adrenaliin, noradrenaliin) – tuleb isofluraani narkoosi ajal kasutada
ettevaatlikult, sest on oht ventrikulaarse arütmia tekkeks.
                                                     β-adrenoblokaatorid: oht   kardiovaskulaarsete
Ettevaatust      nõudvad      kombinatsioonid.
kompensatsioonimehhanismide blokeerumiseks, mille tagajärjel negatiivne inotroopne toime
võimendub. β-adrenoblokaatorite toimet saab operatsiooni ajal vähendada β-adrenomimeetiliste
preparaatide manustamisega. ß-adrenoblokaatori raviskeemist väljajätmine ei ole vajalik, kuid peab
vältima preparaadi annuse järsku vähendamist preoperatiivselt.
- Isoniasiid: oht hepatotoksilise toime tugevnemiseks toksiliste metaboliitide tekke suurenemise tõttu.
Ravi isoniasiidiga tuleb lõpetada 7 päeva enne operatsiooni ja ravi jätkatakse 15 päeva möödumisel
operatsioonist.
-Adrenaliin (epinefriin) manustatuna subkutaanselt või igemesse: oht raske ventrikulaarse arütmia
tekkeks südamefrekventsi kiirenemise tagajärjel. Müokardi tundlikkus adrenaliini suhtes on isofluraani
kasutamisel väiksem kui halotaani kasutamisel. Seetõttu peab annus olema väike, näiteks
täiskasvanutel 0,1 mg adrenaliini 10 minuti jooksul või 0,3 mg 1 tunni jooksul.
- Kaudse toimega adrenomimeetikumid (amfetamiin ja tema derivaadid, psühhostimulaatorid,
isupärssijad, efedriin ja tema derivaadid):perioperatiivse hüpertensiooni risk. Plaanilisele
operatsioonile minevatel patsientidel tuleb ideaaljuhul ravi katkestada paar päeva enne operatsiooni.
Enamikul ülejäänud juhtudel, kui pidev ravimi kasutamine on hädavajalik, ei ole ravimi manustamise
katkestamine enne üldanesteesiat vajalik. Piisab sellest, kui teavitada anestesioloogi kasutatavatest
ravimitest.
- Lihasrelaksandid: isofluraan tugevdab märkimisväärselt nende toimet. Seetõttu soovitatakse
isofluraani kasutamisel manustada üks kolmandik kuni pool lihasrelaksandi tavalisest annusest.
Müoneuraalne toime kaob isofluraani kasutamisel aeglasemalt kui konventsionaalsete anesteetikumide
kasutamisel. Neostigmiin mõjub mitte-depolariseerivate lihasrelaksantide toimele, kuid isofluraani
lõõgastavale toimele neostigmiin ei mõju.
- Opioidid, bensodiasepiinid ja teised sedatiivsed ravimid on seotud hingamise pärssumisega ning
nende manustamisel koos isofluraaniga tuleb olla ettevaatlik..
- Kaltsiumikanalite blokaatorid: isofluraani kasutamisel võib tekkida väljendunud hüpotensioon, eriti
patsientidel, kes kasutavad dihüdropüridiini derivaate. Kaltsiumikanalite blokaatorite kasutamisel koos
inhalatsioonianesteetikumidega tuleb olla ettevaatlik, sest esineb lisanduva negatiivse inotroopse toime
oht.
Samaaegne N20 manustamine vähendab täiskasvanutel MAC-d (minimaalne alveolaarne
kontsentratsioon) (vt lõik 4.2).

4.6   Fertiilsus, rasedus ja imetamine

Kasutamine raseduse ajal
Andmed isofluraani kasutamise kohta rasedatel puuduvad või on piiratud. Loomkatsed on näidanud
reproduktiivtoksilisust. Isofluraani tohib raseduse ajal kasutada ainult siis, kui sellest saadav kasu
kaalub üles võimalikud riskid.

Isofluraan lõõgastab emakalihast ja sünnitusabi operatsioonidel tuleb kasutada võimalikult väikest
isofluraani kontsentratsiooni.

Kasutamine keisrilõike puhul
On näidatud, et isofluraan on kuni 0,75% kontsentratsioonide korral ohutu anesteesia säilitamiseks
keisrilõike puhul (vt lõik 4.4).

Imetavad emad
Ei ole teada, kas isofluraan või selle metaboliidid erituvad inimese rinnapiima või mitte. Et paljud
ravimid erituvad inimese rinnapiima, tuleb isofluraani manustamisel imetavatele naistele olla
ettevaatlik.


4.7   Toime reaktsioonikiirusele

See ravim võib mõjutada auto juhtimist või masinatega töötamist. Patsient ei tohi juhtida
mootorsõidukit ega töötada masinatega vähemalt 24 tundi pärast anesteesiat isofluraaniga. Käitumise
ja intellektuaalse funktsiooni muutused võivad püsida kuni 6 päeva pärast manustamist. Sellega peab
arvestama, kui patsiendid jätkavad oma igapäevaseid toimetusi, sh autojuhtimist või töötamist
masinatega.
4.8   Kõrvaltoimed

a. Ohutusprofiili kokkuvõte
Isofluraani manustamisel täheldatud kõrvaltoimed on enamasti annusest sõltuvad
farmakofüsioloogiliste toimete laiendused, sealhulgas hingamise pärssumine, hüpotensioon ja arütmia.
Võimalikud rasked kõrvaltoimed on maliigne hüpertermia, anafülaktilised reaktsioonid ja maksa
kõrvaltoimed (vt lõigud 4.4 ja 4.8). Postoperatiivsel perioodil on täheldatud külmavärinaid, iiveldust,
oksendamist ja iileust.

b. Kõrvaltoimete kokkuvõte tabelina
Järgnev tabel näitab kõrvaltoimeid, millest on teatatud kliinilistes uuringutes ja pärast müügile tulekut.
Esinemissagedust ei saa hinnata olemasolevate andmete alusel, seetõttu on märgitud “teadmata”.

                  Kõige sagedamini esinevate ravimi kõrvaltoimete kokkuvõte
             SOC                          Sagedus                      Kõrvaltoime
                                                              Karboksühemoglobineemia2
Vere ja lümfisüsteemi häired              Teadmata
                                                              Anafülaktiline reaktsioon1
Immuunsüsteemi häired                     Teadmata
                                                              Ülitundlikkus1
                                          Teadmata
                                                              Hüperkaleemia2
Ainevahetus- ja toitumishäired            Teadmata
                                          Teadmata            Vere glükoosisisalduse
                                                              suurenemine
Psühhiaatrilised häired                   Teadmata            Erutus
                                          Teadmata            Deliirium
                                                              Meeleolu muutus5
                                          Teadmata
Närvisüsteemi häired                      Teadmata            Krambid
                                                              Vaimsed häired4
                                          Teadmata
Südame häired                             Teadmata            Arütmia
                                                              Hüpotensioon2
Vaskulaarsed häired                       Teadmata
                                                              Hemorraagia3
                                          Teadmata
                                                              Bronhospasm2
Respiratoorsed, rindkere ja               Teadmata
                                                              Düspnoe1
mediastiinumi häired                      Teadmata
                                                              Vilisev hingamine1
                                          Teadmata
                                          Teadmata            Hingamise pärssumine2
                                          Teadmata            Larüngospasm2
Seedetrakti häired                        Teadmata            Iileus
                                          Teadmata            Oksendamine
                                          Teadmata            Iiveldus
                                                              Maksanekroos2
Maksa ja sapiteede häired                 Teadmata
                                                              Maksarakkude kahjustus2
                                          Teadmata
                                          Teadmata            Vere bilirubiinisisalduse
                                                              suurenemine
                                                              Näo turse1
Naha ja nahaaluskoe                       Teadmata
                                                              Kontaktdermatiit1
kahjustused                               Teadmata
                                                              Lööve1
                                          Teadmata
Neerude ja kuseteede häired               Teadmata            Kreatiniinisisalduse
                                          Teadmata            suurenemine veres
                                                              Uurea sisalduse vähenemine
                                                              veres
                                                              Maliigne hüpertermia2
Üldised häired ja                         Teadmata
manustamiskoha reaktsioonid               Teadmata            Ebamugavustunne rinnus
                                          Teadmata            Külmavärinad
Uuringud                                  Teadmata            Valgete vereliblede arvu
                                                              suurenemine1
                                          Teadmata            Maksaensüümide aktiivsuse
                                                              suurenemine2
                                          Teadmata
                                                              Fluorisisalduse suurenemine1
                                          Teadmata
                                                                     Elektroentsefalogrammi
                                             Teadmata                kõrvalekalded
                                             Teadmata                Vere kolesteroolisisalduse
                                                                     vähenemine
                                                                     Aluselise fosfataasi sisalduse
                                                                     suurenemine veres
1
  Vt lõik 4.8(c)
2
  Vt lõik 4.4
3
  Patsientidel, kellele tehakse indutseeritud abort. Vt lõik 4.4.
4
  Võib põhjustada kerget intellektuaalse funktsiooni langust 2...4 päeva pärast anesteesiat. Vt lõik 4.4.
5
  Väikesed tujumuutused ja sümptomid võivad püsida kuni kuue päeva vältel. Vt lõik 4.4.


c. Mõnede kõrvaltoimete kirjeldus

Valgete vereliblede arvu mööduvat suurenemist on täheldatud isegi operatsioonist tuleneva stressi
puudumise korral.

Harva on saadud teateid ülitundlikkusest (sealhulgas kontaktdermatiit, lööve, düspnoe, vilisev
hingamine, ebamugavustunne rinnus, näoturse või anafülaktiline reaktsioon), eriti seoses pikaajalise
tööalase ekspositsiooniga inhalatsioonianesteetikumidele, sealhulgas isofluraanile. Need reaktsioonid
on leidnud kinnitust kliinilise testimisega (nt metakoliintest). Inhalatsioonianesteetikumide kasutamise
ajal tekkivate anafülaktiliste reaktsioonide etioloogia on siiski ebaselge samaaegse ekspositsiooni tõttu
mitmetele erinevatele ravimitele, millest paljud teadaolevalt põhjustavad selliseid reaktsioone.

Isofluraananesteesia ajal ja selle järel on seerumis täheldatav anorgaanilise fluori taseme minimaalne
tõus, mis on tingitud anesteetikumi bioloogilisest degradatsioonist.
Nefrotoksilise toime võimalus on aga siiski vähetõenäoline, sest tegemist on märgatavalt madalama
tasemega kui neerudele toksiline kontsentratsioon (ühe uuringu andmetel keskmiselt 4,4 μmol/l).

d. Lapsed

Inhalatsioonianesteetikumide kasutamist on harva seostatud seerumi kaaliumitaseme tõusuga, mis on
postoperatiivsel perioodil põhjustanud lastel südame rütmihäireid ja surma. (Vt lõik 4.4.)

Anesteesia sissejuhatamisel võib suureneda süljevoolus ja trahheobronhiaalne sekretsioon, mis võib
põhjustada larüngospasmi. (Vt lõik 4.4.)

e. Teised eripopulatsioonid

Neuromuskulaarne haigus
Inhalatsioonianesteetikumide kasutamist on harva seostatud seerumi kaaliumitaseme tõusuga, mis on
postoperatiivsel perioodil põhjustanud lastel südame rütmihäireid ja surma. Kõige rohkem on
ohustatud nii latentse kui ka väljendunud neuromuskulaarse haigusega (eelkõige Duchenne’i
lihasdüstroofiaga) patsiendid. (Vt lõik 4.4.)

Eakad
Eakad vajavad tavaliselt kirurgilise anesteesia säilitamiseks väiksemaid isofluraani kontsentratsioone.
(Vt lõik 4.2.)


4.9     Üleannustamine

Üleannustamisel tuleb lõpetada anesteetikumi manustamine.
Täheldatud on hüpotensiooni ja hingamise pärssumist. Soovitatav on vererõhu ja hingamise hoolikas
jälgimine. Liiga sügavast anesteesiast tingitud hüpotensiooni ja hingamistegevuse pärssumise
korrigeerimiseks võib olla vajalik toetavate meetmete võtmine. Tuleb kontrollida hingamisteede
avatust ja sõltuvalt asjaoludest jätkata abistatud või kontrollitud ventilatsiooni puhta hapnikuga.



5.        FARMAKOLOOGILISED OMADUSED

5.1       Farmakodünaamilised omadused

Farmakoterapeutiline grupp: üldanesteetikumid, ATC-kood: N01AB06

Isofluraan kuulub halogeenitud anesteetikum, mida manustatakse inhalatsiooni teel.
Isofluraananesteesia sissejuhatus ja taastumine toimuvad kiiresti.
Isofluraanil on kergelt ärritav eetrilõhn, mis võib vähendada sissejuhatuse kiirust.
Kõri- ja neelurefleksid nõrgenevad kiiresti, võimadades trahheaalset intubatsiooni.
Isofluraani minimaalne alveolaarne kontsentratsioon (MAC) inimesel:

 Vanus                    O2-100%         O2 + N2O (60%)
 Vastsündinud             1,60            -
 1…6 kuud                 1,87            -
 7…11 kuud                1,80            -
 1-2 aastat               1,60            -
 3…5 aastat               1,62            -
  6…10 aastat             1,40            0,58
 10…15 aastat             1,16            0,53

 Vanus                    O2-100%         O2 + N2O (60%)
                          1,28            0,56
 26±4
                          1,15            0,50
 44±7
                          1,05            0,37
 64±5

5.2       Farmakokineetilised omadused

Võrreldes teiste halogeenitud anesteetikumidega metaboliseerub isofluraan minimaalselt. Keskmiselt
95% inhaleeritud isofluraanist eritatakse kopsude kaudu väljahingatava õhuga, 0,2%
metaboliseeritakse. Peamiseks metaboliidiks on trifluoroäädikhape. Keskmine anorgaanilise fluori
kontsentratsioon seerumis on 3...4 μmol/l.

Isofluraani kasutamisel anesteetikumina on keskmine seerumi anorgaanilise fluori kontsentratsioon
tavaliselt alla 5 mol/l mis saavutub u 4 tundi pärast anesteesiat ning normaliseerub 24 tunni jooksul.
See ei tohiks neerutalitlust mõjutada.


6.        FARMATSEUTILISED ANDMED

6.1       Abiainete loetelu

Ei ole.

6.2       Sobimatus

Ei ole.

6.3       Kõlblikkusaeg

5 aastat.
6.4       Säilitamise eritingimused

Ei ole.

6.5       Pakendi iseloomustus ja sisu

Inhalatsioonilahus 100 ja 250 ml keermekorgiga pudelis.

6.6   Kasutamis- ja käsitsemisjuhend

Vt 4.2, Annustamine ja manustamisviis.


7.        MÜÜGILOA HOIDJA

Baxter SA
B-7860 Lessines
Belgia


8.        MÜÜGILOA NUMBER

239098


9.        ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

11.12.1998/6.02.2009


10.       TEKSTI LÄBIVAATAMISE KUUPÄEV

Ravimiametis kinnitatud jaanuaris 2012