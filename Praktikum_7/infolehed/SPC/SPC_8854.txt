1.      RAVIMPREPARAADI NIMETUS

Sustanon 250 mg/ml süstelahus


2.      KVALITATIIVNE JA KVANTITATIIVNE KOOSTIS

1 ml süstelahust sisaldab 30 mg testosteroonpropionaati, 60 mg testosteroonfenüülpropionaati, 60 mg
testosteroonisokaproaati ja 100 mg testosteroondekanoaati. Kõik toimeained on loodusliku hormooni
testosterooni estrid (250 mg/ml). Testosterooni kogus 1 ml kohta on 176 mg.
Abiainete täielik loetelu vt lõik 6.1.


3.      RAVIMVORM

Süstelahus.
Selge, kahvatukollane lahus.


4.      KLIINILISED ANDMED

4.1     Näidustused

Testosteroonasendusravi meestel kaasasündinud või omandatud primaarse ja sekundaarse hüpogonadismi
korral.

4.2     Annustamine ja manustamisviis

Annus peab olema individuaalne, lähtudes konkreetse patsiendi tundlikkusest.
Tavaliselt on sobivaks skeemiks üks 1 ml süst 3 nädala järel.
Sustanon tuleb manustada sügava intramuskulaarse süstena.
Ohutus ja efektiivsus lastel pole piisavalt tõestatud, mistõttu kasutamine ei ole soovitatav (vt lõik 4.4).
Sustanon sisaldab bensüülalkoholi ja seda ei tohi manustada alla 3-aastastele lastele.

4.3     Vastunäidustused

•       Olemasolev või anamneesis eesnäärme- või rinnavähk
•       Ülitundlikkus toimeaine või ravimi ükskõik millise abiane suhtes.

4.4     Hoiatused ja ettevaatusabinõud kasutamisel

Arstid peavad jälgima patsiente enne Sustanon-ravi alustamist, esimese raviaasta jooksul üks kord kvartalis
ning seejärel kord aastas järgmiste näitajate osas:
•        digitaalne rektaalne prostata läbivaatus ja prostata-spetsiifilised antigeenid (PSA), et välistada
healoomuline eesnäärme hüperplaasia või subkliiniline eesnäärmekasvaja.
•        hematokrit ja hemoglobiin, et välistada polütsüteemia.
Südame-, neeru- või maksahaigusega patsientidel võib androgeenravi põhjustada komplikatsioone, milleks
võib olla turse koos omandatud südampuudulikkusega või ilma.
Androgeenid üldiselt ja Sustanon võivad parandada glükoosi talumise võimet ja antikoagulantide toimet (vt
lõik 4.5).
Testosteroonesterravi ohutus uneapnoega meestel pole küllaldaselt tõestatud. Õige kliiniline otsus ja
ettevaatus on vajalik patsientidel, kellel esinevad riskifaktorid nagu rasvtõbi või kroonilised kopsuhaigused.
Eelpuberteediealistel poistel võivad androgeenid kiirendada sugulist küpsemist ja epifüüside sulgumist, mille
tagajärjeks võib olla pikkuskasvu pidurdumine.
Androgeenidest põhjustatud kõrvaltoimete ilmnemisel tuleb ravi Sustanon’iga katkestada ning - olenevalt/4
kaebustest - ravi uuesti jätkata väiksemate annustega.
Androgeenide kuritarvitamine sportliku võimekuse tõstmiseks kätkeb endas tõsist riski tervisele ja pole
lubatav.

4.5      Koostoimed teiste ravimitega ja muud koostoimed

Ensüüme indutseerivad ained võivad langetada ja ensüüme inhibeerivad ravimid võivad tõsta testosterooni
taset. Seepärast võib osutuda vajalikuks kohandada Sustanon’i annust.
Androgeenid võivad parandada vere glükoosi tolerantsust ja vähendada insuliini või teiste antidiabeetiliste
ravimite vajadust diabeetikutel (vt lõik 4.4).
Androgeenide suured annused võivad tugevdada kumariini tüüpi antikoagulantide toimet võimaldades
antikoagulantide annuse vähendamist.

4.6      Rasedus ja imetamine

Sustanon’i kasutamise kohta rasedatel ei ole piisavalt andmeid. Sustanon’i ei tohi kasutada raseduse ajal
loote virilisatsiooni riski tõttu. Raseduse korral tuleb ravi Sustanon’iga katkestada.
Piisavad andmed Sustanon’i kasutamise kohta rinnapiimaga toitmise ajal puuduvad. Seetõttu ei tohi
Sustanon’i kasutada imetamise ajal.

4.7      Toime reaktsioonikiirusele

Teadaolevalt Sustanon ei oma toimet tähelepanu- ja kontsentratsioonivõimele.

4.8      Kõrvaltoimed

Sustanon’i olemusest tingitult ei taandu tema kõrvaltoimed kiiresti pärast ravi katkestamist. Kõik süstitavad
ravimid võivad põhjustada lokaalseid reaktsioone süstekohal.
Androgeenraviga on seostatud järgmisi kõrvaltoimeid:
Organsüsteemi klassid                                   MedDRA terminoloogia*
                                                        Eesnäärmevähk1
Hea-, pahaloomulised ja täpsustamata kasvajad
(sealhulgas tsüstid ja polüübid)
Vere ja lümfisüsteemi häired                            Polütsüteemia
Ainevahetus- ja toitumishäired                          Vedelikupeetus
Psühhiaatrilised häired                                 Depressioon, närvilisus, meeleoluhäired, libiido
                                                        suurenemine, libiido vähenemine
Lihas-skeleti ja sidekoe kahjustused                    Müalgia
Vaskulaarsed häired                                     Hüpertensioon
Seedetrakti häired                                      Iiveldus
Naha ja nahaaluskoe kahjustused                         Kihelus, akne
Reproduktiivse süsteemi ja rinnanäärme häired           Günekomastia, oligozoospermia, priapism,
                                                        eesnäärme häired2
Uuringud                                                Kõrvalekalle maksafunktsioonis, ebanormaalne
                                                        lipiidide tase3, PSA suurenenud
* MedDRA versioon 7.1
1
  subkliinilise eesnäärmekasvaja progressioon.
2
  eesnäärme suurenemine (eugonadismi staadiumini).
3
  LDL-C, HDL-C ja triglütseriidide vähenemine seerumis.

4.9      Üleannustamine

Testosterooni ühekordse annuse toksilisus on väike. Kui ilmnevad kroonilise üleannustamise sümptomid (nt
polütsüteemia, priapism), tuleb ravi katkestada ning pärast sümptomite kadumist tuleb ravi jätkata
väiksemate annustega.
/4
5.      FARMAKOLOOGILISED OMADUSED

5.1.    Farmakodünaamilised omadused

Farmakoterapeutiline grupp: androgeenid. ATC-kood G03BA03

Hüpogonadismiga meeste ravimisel Sustanon’iga esines kliiniliselt oluline testosterooni,
dihüdrotestosterooni, östradiooli ja androsteendiooni plasmakontsentratsioonide tõus ning suguhormoone
siduva plasmaglobuliini (SHBG) langus. Luteiniseeriv hormoon (LH) ja folliikuleid stimuleeriv hormoon
(FSH) viiakse normaalsesse vahemikku. Hüpogonadismiga meestel on Sustanon-ravi tulemuseks
testosterooni defitsiidi sümptomite taandumine. Veelgi enam - ravi suurendab luu mineraalset tihedust,
väikest kehamassi ja vähendab keha rasvamassi. Samuti parandab ravi sugulist talitlust, sealhulgas libiidot ja
erektiilset funktsiooni. Ravi käigus väheneb seerumi LDL-C, HDL-C ja triglütseriidide hulk, suureneb
hemoglobiin ja hematokrit, samas kui maksaensüümides ja PSA tasemes kliiniliselt olulist muutust pole
täheldatud. Ravi tulemuseks võib olla eesnäärme mõõtmete suurenemine, kuid seejuures pole märgatud
eesnäärmega seotud kõrvaltoimeid. Hüpogonadismiga diabeetikutel on paranenud insuliintundlikkus ja/või
vähenenud vere glükoosisisaldus androgeenide kasutamise tõttu.
Transseksuaalidel, kes teevad läbi soovahetuse naisest meheks, indutseerib ravi androgeenide/Sustanon’iga
maskulinisatsiooni.

5.2     Farmakokineetilised omadused

Sustanon sisaldab nelja testosterooni estrit, millel on erinev toime kestus. Need estrid hüdrolüüsuvad
looduslikuks testosterooniks kohe pärast vereringesüsteemi jõudmist.
Imendumine
Ühekordne Sustanon'i annus toob kaasa testosterooni maksimaalse plasmataseme umbes 70 nmol/l (Cmax),
mis saavutatakse 24…48 tunniga (tmax) pärast manustamist. Plasma testosterooni väärtused langevad meestel
normi alumise piirini ligikaudu 21 päevaga.
Jaotumine
In vitro katsetes seondub enamus (üle 97 %) testosteroonist mittespetsiifiliselt plasmavalkudega ja
suguhormoone siduva globuliiniga.
Biotransformatsioon
Testosteroon metaboliseerub dihüdrotestosterooniks ja östradiooliks, mis metaboliseeritakse edasi
loomulikke metabolismi teid pidi.
Eliminatsioon
Eritumine toimub peamiselt uriiniga, konjugaatide etiokolanolooni ja androsterooni kujul.

5.3     Prekliinilised ohutusandmed

Prekliinilised andmed ei näita ohtu inimesele.


6.      FARMATSEUTILISED ANDMED

6.1     Abiainete loetelu

Arahhiseõli
Bensüülalkohol.

6.2     Sobimatus

Ei ole kohaldatav.

/4
6.3      Kõlblikkusaeg

3 aastat.

6.4      Säilitamise eritingimused

Hoida temperatuuril kuni 30oC. Hoida originaalpakendis, valguse eest kaitstult. Mitte hoida külmkapis või
sügavkülmas.

6.5      Pakendi iseloomustus ja sisu

Igas klaasviaalis on 1 ml Sustanon’i.

Ühes Sustanon'i karbis on 1 viaal.

6.6      Erihoiatused ravimi hävitamiseks

Kasutamata ravim või jäätmematerjal tuleb hävitada vastavalt kohalikele seadustele.


7.       MÜÜGILOA HOIDJA

N.V.Organon
Kloosterstraat 6
PO Box 20
5340 BH Oss
Holland


8.       MÜÜGILOA NUMBER

211498


9.       ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

4.09.1998/20.06.2008.


10.      TEKSTI LÄBIVAATAMISE KUUPÄEV

Ravimiametis kinnitatud jaanuaris 2012

/4