RAVIMI OMADUSTE KOKKUVÕTE

1.        RAVIMPREPARAADI NIMETUS

MERONEM, 500 mg infusioonilahuse ja süstelahuse pulber
MERONEM, 1 g infusioonilahuse ja süstelahuse pulber


2.        KVALITATIIVNE JA KVANTITATIIVNE KOOSTIS

MERONEM, 500 mg
Iga viaal sisaldab meropeneemtrihüdraati, mis vastab 500 mg veevabale meropeneemile.

MERONEM, 1 g
Iga viaal sisaldab meropeneemtrihüdraati, mis vastab 1 g veevabale meropeneemile.

Abiained:
Iga 500 mg viaal sisaldab 104 mg veevaba naatriumkarbonaati, mis võrdub ligikaudu 2,0 naatriumi
milliekvivalendiga (ligikaudu 45 mg).
Iga 1 g viaal sisaldab 208 mg veevaba naatriumkarbonaati, mis võrdub ligikaudu 4,0 naatriumi
milliekvivalendiga (ligikaudu 90 mg).

Abiainete täielik loetelu vt lõik 6.1.


3.        RAVIMVORM

Infusioonilahuse ja süstelahuse pulber.

Valge või helekollane pulber.


4.        KLIINILISED ANDMED

4.1 Näidustused

MERONEM on näidustatud järgmiste infektsioonhaiguste raviks täiskasvanutel ja üle 3-kuustel lastel
(vt lõigud 4.4 ja 5.1):
●        kopsupõletik, kaasa arvatud keskkonnatekkene ja haiglatekkene pneumoonia;
●        bronhopulmonaalsed infektsioonid tsüstilise fibroosi korral;
●        kuseteede tüsistunud infektsioonid;
●        kõhuõõne tüsistunud infektsioonid;
●        sünnitusepuhused ja sünnitusjärgsed infektsioonid;
●        naha ja pehmete kudede tüsistunud infektsioonid;
●        äge bakteriaalne meningiit.

MERONEMi võib raviks kasutada arvatavalt bakteriaalsest infektsioonist tingitud palaviku korral
neutropeeniaga haigetel.

Antimikroobsete ravimite määramisel ja kasutamisel tuleb järgida kohalikke ravijuhiseid.


4.2 Annustamine ja manustamisviis



Versioon 7
Ravimiametis kinnitatud 24.08.2011
Allpoololevates tabelites on toodud üldised annustamissoovitused.

Manustatava meropeneemi annuse suurus ja ravi kestus määratakse vastavalt ravitava infektsiooni
tüübile ja raskusele ning ravivastusele.

Teatud tüüpi, näiteks Pseudomonas aeruginosa ja Acinetobacter species poolt põhjustatud
nosokomiaalinfektsioonide korral on soovitav kasutada täiskasvanutel ja noorukitel annust kuni 2 g kolm
korda ööpäevas ning lastel kuni 40 mg/kg kolm korda ööpäevas.

Neerutalitluse häirega patsientide ravimisel tuleb annuste suurust veelkord läbi mõelda (vt allpool).

Täiskasvanud ja noorukid

Infektsioon                                          Iga 8 tunni järel manustatav
                                                     annus
Kopsupõletik, kaasa arvatud keskkonnatekkene ja 500 mg kuni 1 g
haiglatekkene pneumoonia
Bronhopulmonaalsed infektsioonid tsüstilise fibroosi 2 g
korral
Kuseteede tüsistunud infektsioonid                   500 mg kuni 1 g
Kõhuõõne tüsistunud infektsioonid                    500 mg kuni 1 g
Sünnituspuhused ja sünnitusjärgsed infektsioonid     500 mg kuni 1 g
Naha ja pehmete kudede tüsistunud infektsioonid      500 mg kuni 1 g
Äge bakteriaalne meningiit                           2g
Ravi palavikuga ja neutropeeniaga haigetel           1g

Meropeneemi manustatakse tavaliselt intravenoosse infusioonina ligikaudu 15 kuni 30 minuti jooksul (vt
lõik 6.2, 6.3 ja 6.6).

Teise võimalusena võib kuni 1 g suuruseid annuseid manustada intravenoosse boolussüstena ligikaudu 5
minuti jooksul. Olemasolevad ohutusandmed ei ole piisavad toetamaks 2 g intravenoosse boolussüste või
vastava pediaatrilise 40 mg/kg boolussüste kasutamist.

Neerupuudulikkus:
Täiskasvanute ja noorukite annust tuleb kreatiniini kliirensi korral alla 51 ml/min vähendada järgmiselt.
Olemasolevad andmed ei ole piisavad toetamaks annustamist 2 g.

 Kreatiniini kliirens (ml/min)       Annus (põhineb “ühik-annuse”           Sagedus
                                     vahemikul 500 mg või 1 g või 2 g, vt
                                     ülaltoodud tabel)
 26-50                               ühekordne annus                        Iga 12 tunni järel
 10-25                               pool annust                            Iga 12 tunni järel
 <10                                 pool annust                            Iga 24 tunni järel

Meropeneem on hemodialüüsitav ja hemofiltreeritav. Vajaminev annus tuleb manustada pärast
hemodialüüsi protseduuri lõppu.

Peritoneaaldialüüsi patsientidele ei ole eraldiseisvaid soovituslikke annuseid.

Maksapuudulikkus:
Maksapuudulikkusega patsientidel ei ole annuse kohandamine vajalik (vt lõik 4.4).

Eakad:



Versioon 7
Ravimiametis kinnitatud 24.08.2011
Eakatel ei ole annuse kohandamine vajalik normaalse neerufunktsiooni korral või kui kreatiniini kliirens
on üle 50 ml/min.

Lapsed
Lapsed vanuses alla 3 kuu
Meropeneemi ohutuse ja efektiivsuse andmed on lastel vanuses alla 3 kuu ebapiisavad ning sobivaimat
annustamist ei ole kindlaks tehtud. Siiski, piiratud farmakokineetilised andmed viitavad sellele, et 20
mg/kg iga 8 tunni järel võib olla sobiv annustamise sagedus (vt lõik 5.2).

Lapsed vanuses 3 kuud kuni 11 aastat ning kehakaaluga kuni 50 kg
Soovitav annustamise sagedus on toodud järgnevas tabelis:
Infektsioon                                               Iga 8 tunni järel manustatav
                                                          annus
Kopsupõletik, kaasa arvatud keskkonnatekkene ja 10 või 20 mg/kg
haiglatekkene pneumoonia
Bronhopulmonaalsed infektsioonid tsüstilise fibroosi 40 mg/kg
korral
Kuseteede tüsistunud infektsioonid                        10 või 20 mg/kg
Kõhuõõne tüsistunud infektsioonid                         10 või 20 mg/kg
Naha ja pehmete kudede tüsistunud infektsioonid           10 või 20 mg/kg
Äge bakteriaalne meningiit                                40 mg/kg
Ravi palavikuga ja neutropeeniaga haigetel                20 mg/kg

Lapsed kehakaaluga üle 50 kg
Kasutada täiskasvanu annust.

Kogemused puuduvad ravimi kasutamisel neerupuudulikkusega lastel.

Meropeneemi manustatakse tavaliselt intravenoosse infusioonina ligikaudu 15 kuni 30 minuti jooksul (vt
lõik 6.2, 6.3 ja 6.6). Teise võimalusena võib kuni 20 mg/kg suuruseid annuseid manustada intravenoosse
boolussüstena ligikaudu 5 minuti jooksul. Olemasolevad andmed ei ole piisavad toetamaks 40 mg/kg
manustamist lastele veenisisese boolussüstena.
4.3 Vastunäidustused

Ülitundlikkus toimeaine või ravimi ükskõik millise abiaine suhtes.
Ülitundlikkus mistahes teise karbapeneemrühma antibakteriaalse ravimi suhtes.
Raske ülitundlikkus (nt anafülaktiline reaktsioon, raske nahareaktsioon) mistahes teise beetalaktaamrühma
antibakteriaalse ravimi suhtes (nt penitsilliinid või tsefalosporiinid).

4.4 Hoiatused ja ettevaatusabinõud kasutamisel

Otsuse langetamisel ravida patsienti meropeneemiga tuleb arvestada karbapeneemrühma
antibiootikumi sobivust ning selliseid tegureid, nagu infektsiooni raskusastet, resistentsust teistele
sobivatele antibakteriaalsetele ravimitele ning riski, et tegemist on karbapeneemresistentsete
bakteritega.

Sarnaselt teistele beetalaktamaasidele on kirjeldatud raskeid ning harva surmlõppega
ülitundlikkusreaktsioone (vt lõigud 4.3 ja 4.8).

Patsientidel, kellel on esinenud karbapeneemide, penitsilliinide või teiste
beetalaktaamantibiootikumide suhtes ülitundlikkust, võivad olla ülitundlikud ka meropeneemi suhtes.
Enne ravi alustamist meropeneemiga tuleb hoolikalt uurida varemesinenud tundlikkusreaktsioone
beetalaktaamantibiootikumide suhtes.



Versioon 7
Ravimiametis kinnitatud 24.08.2011
Kui meropeneemile tekib allergiline reaktsioon, tuleb manustamine lõpetada ja tarvitusele võtta
vajalikud abinõud.

Antibiootilise raviga seotud koliidist ja pseudomembranoossest koliidist on teatatud peaaegu kõikide
antibakteriaalsete ravimite, kaasa arvatud meropeneemi, kasutamisel, ja see võib olla kerge kuni eluohtliku
raskusastmega. Seetõttu tuleb selle tekkevõimalusega arvestada patsientidel, kellel meropeneemravi ajal
või pärast seda tekib kõhulahtisus (vt lõik 4.8). Tuleb kaaluda meropeneemravi katkestamist ning
Clostridium difficile spetsiifilise ravi alustamist. Peristaltikat pärssivaid ravimeid ei tohi kasutada.

Ravi ajal karbapeneemide, sealhulgas meropeneemiga, on harva teatatud krampidest (vt lõik 4.8).

Ravi ajal meropeneemiga tuleb maksafunktsiooni hoolikalt jälgida, kuna esineb risk hepatotoksilisusele
(maksa vaegtalitlus koos kolestaasi ja tsütolüüsiga) (vt lõik 4.8).

Kasutamine maksahaigusega patsientidel: teadaolevate maksahäirete korral tuleb ravi ajal
meropeneemiga jälgida maksafunktsiooni. Annuse kohaldamine ei ole vajalik (vt lõik 4.2).

Otsene või kaudne Coombsi test võib muutuda positiivseks meropeneemravi ajal.

Meropeneemi ja valproehappe/naatriumvalproaadi samaaegne kasutamine ei ole soovitav (vt lõik 4.5).

MERONEM sisaldab naatriumi.
MERONEM, 500 mg: käesolev ravim sisaldab ligikaudu 2,0 milliekvivalenti naatriumi 500 mg annuse
kohta, mida tuleb arvestada patsientide puhul, kes on madala naatriumisisaldusega dieedil.

MERONEM, 1,0 g: käesolev ravim sisaldab ligikaudu 4,0 milliekvivalenti naatriumi 1,0 g annuse
kohta, mida tuleb arvestada patsientide puhul, kes on madala naatriumisisaldusega dieedil.

4.5 Koostoimed teiste ravimitega ja muud koostoimed

Teiste ravimitega, kui probenetsiid, ei ole spetsiaalseid koostoimeuuringuid läbi viidud. Probenetsiid
konkureerib meropeneemiga aktiivse tubulaarse sekretsiooni osas ning vähendab meropeneemi renaalset
ekskretsiooni, mille tulemuseks on poolväärtusaja pikenemine ja meropeneemi plasmakontsentratsiooni
suurenemine. Meropeneemi ja probenetsiidi koosmanustamisel on soovitav olla ettevaatlik.

Meropeneemi võimalikku toimet teiste ravimite valkudega seondumisele või metabolismile ei ole uuritud.
Siiski on seonduvus valkudega sedavõrd vähene, et selle mehhanismi kaudu ei ole koostoimed teiste
ainetega ootuspärased.

Teatatud on valproehappe taseme langusest seerumis, kui seda manustatakse koos karbapeneemrühma
antibiootikumiga; valproehappe tase võib langeda 60-100% kahe päeva jooksul. Üksikjuhtudel võib see
langeda kuni subterapeutilise tasemeni, mis põhjustab riski krampide tekkeks. Languse kiire alguse ning
ulatuse tõttu võib valproehappe koosmanustamine karbapeneemrühma antibiootikumiga olla raskesti
juhitav ning seetõttu tuleb sellest hoiduda (vt lõik 4.4).

Suukaudsed antikoagulandid
Antibiootikumide samaaegne manustamine koos varfariiniga võib suurendada selle hüübimisvastast
toimet. Palju on teatatud suukaudsete antikoagulantide, sealhulgas varfariini, hüübimisvastase toime
süvenemisest patsientidel, kes saavad samal ajal antibakteriaalset ravi. Risk võib erineda sõltuvalt
kaasuvast infektsioonist, vanusest ja patsiendi üldseisundist, mistõttu on antibiootikumi panust INR
(international normalised ratio) tõusu raske hinnata. Antibiootikumi ja suukaudse antikoagulandi
koosmanustamisel ja pärast seda on soovitav INR sageli jälgida.

4.6 Rasedus ja imetamine


Versioon 7
Ravimiametis kinnitatud 24.08.2011
Rasedus
Meropeneemi kasutamise kohta rasedatel naistel andmed puuduvad või on neid piiratult.
Loomkatsed ei ole näidanud otseseid ega kaudseid negatiivseid mõjusid arenevale lootele (vt lõik 5.3).
Ennetava abinõuna on eelistatav meropeneemi kasutamist raseduse ajal vältida.

Imetamine
Ei ole teada, kas meropeneem eritub rinnapiima. Meropeneemi esineb loomade rinnapiimas väga väikeses
kontsentratsioonis. Rinnaga toitmise katkestamine või ravi katkestamine/jätkamine, tuleb otsustada
arvestades ravi kasu naisele.

4.7 Toime reaktsioonikiirusele

Toime kohta autojuhtimisele ja masinate käsitsemise võimele ei ole uuringuid läbi viidud.

4.8 Kõrvaltoimed72 patsiendi andmeil, kes olid ravi meropeneemiga saanud 5026 juhul, olid kõige sagedasemateks
meropeneemiga seotud kõrvaltoimeteks kõhulahtisus (2,3%), lööve (1,4%), iiveldus/oksendamine
(1,4%) ja süstekoha põletik (1,1%). Meropeneemiga seotud kõige sagedasemad raporteeritud
laboratoorsed kõrvaltoimed olid trombotsütoos (1,6%) ja maksaensüümide aktiivsuse tõus (1,5-4,3%).

Tabelis toodud teadmata sagedusega kõrvaltoimeid ei esinenud 2367 patsiendil, kes osalesid
registreerimiseelsetes meropeneemi veenisisese ja lihasesisese manustamise kliinilise efektiivsuse
uuringuis, mille tulemused avaldati turuletulekujärgsel ajal.

Alljärgnevalt on loetletud kõik kasutamise ajal täheldatud kõrvaltoimed organsüsteemi ja
esinemissageduse järgi: väga sage (≥1/10), sage (≥1/100, <1/10), aeg-ajalt (≥1/1000, <1/100), harv
(≥1/10000, <1/1000), väga harv (<1/10000) ja teadmata (sagedust ei ole vôimalik olemasolevate
andmete pôhjal määrata). Igas esinemissageduse rühmas on kôrvaltoimed esitatud tôsiduse
vähenemise järjekorras.

Tabel 1
Organsüsteemi klass                  Esinemissagedus                    Kõrvaltoime
                                     Aeg-ajalt                          Suuõõne         ja      vaginaalne
Infektsioonid ja infestatsioonid
                                                                        kandidoos
                                     Sage                               Trombotsüteemia
Vere- ja lümfisüsteemi häired
                                     Aeg-ajalt                          Eosinofiilia, trombotsütopeenia,
                                                                        leukopeenia, neutropeenia
                                     Teadmata                           Agranulotsütoos, hemolüütiline
                                                                        aneemia
                                     Teadmata                           Angioödeem,          anafülaktiline
Immuunsüsteemi häired
                                                                        reaktsioon (vt lõigud 4.3 ja 4.4)
                                     Sage                               Peavalu
Närvisüsteemi häired
                                     Aeg-ajalt                          Paresteesiad
                                     Harv                               Krambid
                                     Sage                               Kõhulahtisus,        oksendamine,
Seedetrakti häired
                                                                        iiveldus, kõhuvalu
                                     Teadmata                           Antibakteriaalse raviga seotud
                                                                        koliit (vt lõik 4.4)
                                     Sage                               Transaminaaside,          alkaalse
Maksa ja sapiteede häired
                                                                        fosfataasi,
                                                                        laktaasdehüdrogenaasi väärtuste
                                                                        tõus seerumis



Versioon 7
Ravimiametis kinnitatud 24.08.2011
                                     Aeg-ajalt                           Bilirubiini    väärtuse    tõus
                                                                         seerumis
                         nahaaluskoe Sage                                Lööve, sügelus
Naha       ja
                                     Aeg-ajalt                           Urtikaaria
kahjustused
                                     Teadmata                            Toksiline          epidermaalne
                                                                         nekrolüüs,     Stevens-Johnsoni
                                                                         sündroom, erythema multiforme
                            ja Sage                                      Põletik, valu
Üldised      häired
                               Aeg-ajalt                                 Tromboflebiit
manustamiskoha reaktsioonid
                               Teadmata                                  Valu süstekohal


4.9 Üleannustamine

Suhtelist üleannustamist võib esineda seoses patsiendi puuduliku neerutalitlusega, kui annust ei ole
kohandatud vastavalt kirjeldusele lõigus 4.2. Turuletuleku järgne piiratud kogemus näitab, et
üleannustamise korral tekkivad kõrvaltoimed vastavad oma profiililt lõigus 4.8 kirjeldatud kõrvaltoimetele,
on üldiselt kerged ning taanduvad annuse vähendamisel või ravi katkestamisel. Vahel on näidustatud
sümptomaatiline ravi.

Tervetel inimestel väljutatakse ravim kiiresti neerude kaudu.

Meropeneem ja selle metaboliit on hemodialüüsitavad.


5. FARMAKOLOOGILISED OMADUSED

5.1 Farmakodünaamilised omadused

Farmakoterapeutiline grupp: Teised antibakteriaalsed beetalaktaami derivaadid, ATC-kood: J01DH02.

Toimemehhanism
Meropeneemi bakteritsiidne aktiivsus avaldub bakteriraku seina sünteesi pärssimises grampositiivsetel
ning gramnegatiivsetel bakteritel, seondudes eesmärgiks olevate penitsilliiniga seonduvate valkudega
(PBP).

Farmakokineetiline/farmakodünaamiline (FK/FD) seos
Sarnaselt teistele beetalaktaamantibiootikumidele on näidatud, et aeg, mil meropeneemi kontsentratsioon
ületab minimaalse inhibeeriva kontsentratsiooni (MIC) (T>MIC), korreleerub kõige paremini
efektiivsusega. Prekliinilistes mudelites oli meropeneem aktiivne, kui plasma kontsentratsioonitasemed
ületasid haigustekitajate MIC ligikaudu 40% annustamisintervalli ajast. Seda eesmärki kliinilistes
tingimustes seatud ei ole.

Resistentsuse mehhanism
Meropeneemi mõjutavad resistentsuse mehhanismid on järgmised: 1) gramnegatiivsete bakterite
välismembraani langenud läbilaskvus (poriinide langenud sünteesi tõttu), mistõttu väheneb bakterisse
sissetungiva ravimi hulk; 2) eesmärk-PBP-de afiinsuse vähenemine; 3) väljavoolupumba koostisosade
avaldumise tõus; 4) beetalaktamaaside tootmine, mis võivad karbapeneeme hüdrolüüsida.

Euroopa Liidus on teatatud karbapeneemresistentsetest haigustekitajatest põhjustatud infektsioonide
kohalikest puhangutest.

Meropeneemil ja kinolooni, aminoglükosiidi, makroliidi ja tetratsükliini rühma ravimitel ei ole ristuvat
resistentsust eesmärkvalkude osas. Mikroorganismid võivad siiski üles näidata resistentsust enam kui


Versioon 7
Ravimiametis kinnitatud 24.08.2011
ühe antibakteriaalse ravimrühma suhtes, kui tabatud toimemehhanismide hulka kuuluvad läbilaskvuse
kadumine teatud osakeste suhtes ja/või väljavoolupump (väljavoolupumbad).

Laboratoorsed väärtused
Allpool on toodud Antimikroobse Tundlikkuse Euroopa Analüüsikomitee (European Committee on
Antimicrobial Susceptibility Testing, EUCAST) MIC testide kliinilised laborväärtused.

EUCASTi kliinilised MIC väärtused meropeneemi kohta (2009-06-05, v 3.1)
Haigustekitaja                             Tundlik (T) (mg/l)                Resistentne (R) (mg/l)
Enterobacteriaceae                                        ≤2                               >8
Pseudomonas                                               ≤2                               >8
                                                          ≤2                               >8
Acinetobacter
A, B, C, G-rühma Streptococcus                            ≤2                               >2
                               1
                                                          ≤2                               >2
Streptococcus pneumoniae
Teised streptokokid                                        2                                2
Enterococcus                                              --                                --
Staphylococcus2                                       Märkus 3                         Märkus 3
Haemophilus influenzae1 ja                                ≤2                               >2
Moraxella catarrhalis
Neisseria meningitidis2,4                               ≤0,25                             >0,25
Grampositiivsed anaeroobid                                ≤2                               >8
Gramnegatiivsed anaeroobid                                ≤2                               >8
Liigiga mitteseotud MIC väärtused                         ≤2                               >8
1
   Streptococcus pneumoniae ja Haemophilus influenzae põhjustatud meningiidi korral on
   meropeneemi MIC murdepunktiks 0,25/1 mg/l
2
   Haigustekitajate tüvesid, mille MIC väärtused asuvad kõrgemal tundliku/vahepealse tundlikkusega
   väärtuse murdepunktist, on vähe või ei ole nendest veel teatatud. Kõigi selliste isoleeritud
   haigustekitajate ja nende antibiogrammi määramist tuleb korrata ning kui tulemus on tõestatud, saata
   haigustekitaja analüüsimiseks referentslaborisse. Kuni kliinilise ravivastuse tõendite saamiseni
   patsientidel, kellel tõestatult esineb haigustekitaja, mille MIC väärtus on kõrgem kui hetkel kehtiv
   resistentsuse murdepunkt (kursiivis), tuleb haigustekitajat käsitleda kui resistentset.
3
   Stafülokokkide tundlikkus meropeneemi suhtes on tuletatud tundlikkusest metitsilliini suhtes.
4
   Neisseria meningitidise tundlikkuse väärtuste murdepunktid meropeneemi suhtes kehtivad ainult
   meningiidi korral.
5
   Liigiga mitteseotud väärtuste murdepunktid on tuletatud peamiselt FK/FD andmetest ning ei sõltu
   MIC jaotumusest eri liikide puhul. Need on kasutamiseks liikide puhul, mida ei ole mainitud tabelis
   ega tabelijaluses.
--
   Tundlikkuse määramist ei soovitata, kuna selle liigi puhul ravi meropeneemiga ei rakendata.

Omandatud resistentsuse levimus varieerub piirkonniti ning ajati valitud liikidel, mistõttu on hinnatav
kohapealset resistentsust puudutav teave, eriti raskete infektsioonide ravil. Vajadusel tuleb otsida
spetsialisti abi, kui resistentsuse kohalik levimus muudab ravimkasutuse ühe või teise infektsiooni
korral küsitavaks.

Allpooltoodud haigustekitajate tabel on koostatud lähtuvalt kliinilisest kogemusest ja ravijuhistest.

Üldjuhul tundlikud liigid
Grampositiivsed aeroobid
Enterococcus faecalis$
Staphylococcus aureus (ainult metitsilliintundlikud tüved)£
Staphylococcus species (ainult metitsilliintundlikud tüved), kaasa arvatud Staphylococcus epidermidis
Streptococcus agalactiae (B rühm)
Streptococcus milleri rühm (S. anginosus, S. constellatus ja S. intermedius)
Streptococcus pneumoniae


Versioon 7
Ravimiametis kinnitatud 24.08.2011
Streptococcus pyogenes (A rühm)

Gramnegatiivsed aeroobid
Citrobacter freudii
Citrobacter koseri
Enterobacter aerogenes
Enterobacter cloacae
Escherichia coli
Haemophilus influenzae
Klebsiella oxytoca
Klebsiella pneumoniae
Morganella morganii
Neisseria meningitidis
Proteus mirabilis
Proteus vulgaris
Serratia marcescens

Grampositiivsed anaeroobid
Clostridium perfringens
Peptoniphilus asaccharolyticus
Peptostreptococcus species (kaasa arvatud P. micros, P. anaerobius, P. magnus)

Gramnegatiivsed anaeroobid
Bacteroides caccae
Bacteroides fragilis rühm
Prevotella bivia
Prevotella disiens

Liigid, mille puhul omandatud resistentsus võib olla probleem
Grampositiivsed aeroobid
Enterococcus faecium$†

Gramnegatiivsed aeroobid
Acinetobacter species
Burkholderia cepacia
Pseudomonas aeruginosa

Loomupärase resistentsusega liigid
Gramnegatiivsed aeroobid
Stenotrophomonas maltophilia
Legionella species

Teised mikroorganismid
Chlamydophia pneumoniae
Chlamydophila psittaci
Coxiella burnetii
Mycoplasma pneumoniae
$
  Loomupärase vahepealse tundlikkusega liigid
£
  Kõik metitsilliin-resistentsed stafülokokid on resistentsed meropeneemile
†
  Resistentsuse tase ≥50% vähemalt ühes EL riigis.

5.2 Farmakokineetilised omadused



Versioon 7
Ravimiametis kinnitatud 24.08.2011
Tervetel isikutel on keskmine eliminatsiooni poolväärtusaeg ligikaudu 1 tund, keskmine jaotusruumala
ligikaudu 0,25 l/kg (11-27 l) ning keskmine kliirens 287 ml/min 250 mg annuse juures, langedes
tasemele 205 ml/min 2 g annuse juures. 30-minuti jooksul infundeeritud 500, 1000 ja 2000 mg annuste
juures on keskmised Cmax väärtused vastavalt ligikaudu 23, 49 ja 115 μg/ml ning keskmised AUC
väärtused vastavalt 39,3, 62,3 ja 153 μg.h/ml. Pärast 5-minutilist infusiooni on 500 ja 1000 mg annuste
Cmax väärtused vastavalt 52 ja 112 μg/ml. Meropeneem ei kuhju normaalse neerufunktsiooniga isikutel
iga 8 tunni järel korduvate annuste manustamisel.

12 patsiendiga läbiviidud uuringus, milles 1000 mg meropeneemi manustati operatsioonijärgselt iga 8
tunni järel kõhuõõne infektsioonide tõttu, ilmnes, et Cmax ja poolväärtusaeg olid võrreldavad tervete
isikute vastavate väärtustega, kuid jaotusruumala oli suurem – 27 l.

Jaotus
Meropeneemi keskmine seonduvus plasmavalkudega on ligikaudu 2% ning ei sõltu kontentratsioonist.
Pärast kiiret manustamist (kuni 5 minutit) on farmakokineetika bieksponentsiaalne, kuid see väheneb
pärast 30-minutilist infusiooni. Meropeneem penetreerub hästi enamikesse kehavedelikesse ning
kudedesse, kaasa arvatud kopsudesse, bronhisekreeti, sappi, seljaajuvedelikku, günekoloogilistesse
kudedesse, nahka, sidekirmetesse, lihastesse ja peritoneaaleksudaati.

Ainevahetus
Meropeneem lõhustub beetalaktaamringi hüdrolüüsil, moodustades mikrobioloogiliselt inaktiivse
metaboliidi. In vitro on meropeneemi tundlikkus langenud inimese dehüdropeptidaas-I-ga (DHP-I) seotud
hüdrolüüsile võrreldes imipeneemiga, nõuet kaasmanustada DHP-I inhibiitorit ei ole.

Eliminatsioon
Meropeneem eemaldatakse peamiselt muutumatul kujul neerude kaudu; ligikaudu 70% (50-75%)
annusest eemaldatakse muutumatul kujul 12 tunni jooksul. Lisaks eritub 28% mikrobioloogiliselt
inaktiivse metaboliidina. Väljaheitega eritub ainult ligikaudu 2% annusest. Renaalse kliirensi ja
probenetsiidi toime mõõtmine näitab, et meropeneem läbib nii filtratsiooni kui tubulaarse sekretsiooni.

Neerupuudulikkus
Neerupuudulikkus põhjustab plasma AUC kõvera tõusu ja meropeneemi poolväärtusaja pikenemise.
Ilmnes AUC mõõdukas tõus neerupuudulikkusega patsientidel (CrCl 33-74 ml/min) 2,4-kordselt,
raske neerupuudulikkuse korral (CrCl 4-23 ml/min) 5-kordselt ja hemodialüüsi patsientidel (CrCl <2
ml/min) 10-kordselt võrreldes tervete isikutega (CrCl >80 ml/min). Mikrobioloogiliselt inaktiivse
avatud ringiga metaboliidi AUC kõver oli samuti märgatavalt tõusnud neerupuudulikkusega
patsientidel. Mõõduka ja raske neerupuudulikkusega patsientidel on soovitav annust kohandada (vt
lõik 4.2).

Meropeneem on hemodialüüsitav, kusjuures kliirens hemodialüüsil on ligikaudu 4 korda kõrgem kui
anuurilistel patsientidel.

Maksapuudulikkus
Alkohoolse tsirroosiga patsientide uuringus ei ilmnenud maksahaiguse mõju farmakokineetikale
meropeneemi korduvmanustamisel.

Täiskasvanud
Patsientidel läbiviidud farmakokineetilistes uuringutes ei ole ilmnenud olulisi farmakokineetilisi
erinevusi võrdse neerufunktsiooniga patsientide ja tervete isikute vahel. 79 kõhuõõne infektsiooni või
kopsupõletikuga patsiendi populatsioonimudeli analüüsil leiti tsentraalse ruumala sõltuvus kehakaalust
ja kliirensi sõltuvus kreatiniini kliirensist ja vanusest.

Lapsed
Infektsiooniga väikelastel ja lastel, kellel kasutati annuseid 10, 20 ja 40 mg/kg, ilmnesid
farmakokineetiliselt Cmax väärtused, mis võrdusid ligikaudu vastavate Cmax väärtustega 500, 1000 ja

Versioon 7
Ravimiametis kinnitatud 24.08.2011
2000 mg annuste kasutamisel täiskasvanutel. Sarnaselt täiskasvanutega ilmnes ühtlane
farmakokineetika annuste ja poolväärtusaegade osas, välja arvatud noorimas lasterühmas (<6-kuised,
poolväärtusaeg 1,6 tundi). Keskmised meropeneemi kliirensi väärtused olid 5,8 ml/min/kg (6-12-
aastased), 6,2 ml/min/kg (2-5-aastased), 5,3 ml/min/kg (6-23-kuised) ja 4,3 ml/min/kg (2-5-kuised).
Ligikaudu 60% annusest, mis eritub uriiniga 12 tunni jooksul, on meropeneemi kujul, 12% on
metaboliidi kujul. Meningiiti põdevatel lastel moodustavad meropeneemi kontsentratsioonid
seljaajuvedelikus ligikaudu 20% samaaegsest plasma tasemest, kuid esineda võib olulisi
isikutevahelisi erinevusi.

Meropeneemi farmakokineetika uuringutes vastsündinuil, kes vajavad infektsioonivastast ravi, ilmnes
kronoloogiliselt vanematel või pikema gestatsiooni pikkusega vastsündinutel parem kliirens, keskmine
poolväärtusaeg oli 2,9 tundi. Monte Carlo simulatsioonil, mis põhines populatsiooni PK mudelil, leiti,
et 95% enneaegsetest ning 91% ajaliselt sündinud vastsündinutest, kellele manustati annust 20 mg/kg
iga 8 tunni järel, tõusis 60% T>MIC P. aeruginosa korral.

Eakad
Tervetel eakatel isikutel (65-80 aastat) läbiviidud farmakokineetilistel uuringutel on leitud
plasmakliirensi langust, mis korreleerus vanusega seotud kreatiniini kliirensi languse ja mitterenaalse
kliirensi kergema langusega. Vanemaealistel patsientidel ei ole annuse kohandamine vajalik, välja
arvatud mõõduka ja raske neerupuudulikkuse korral (vt lõik 4.2).

5.3 Prekliinilised ohutusandmed

Loomkatsetes ilmneb, et meropeneem on hästi talutav neerude poolt. Neerude tubulaarsed kahjustused
olid hiirtel ja koertel histoloogiliselt jälgitavad alles 2000 mg/kg ja suuremate üksikannuste juures
ning ahvidel 7-päevases uuringus annuse juures 500 mg/kg.

Meropeneem on üldiselt hästi talutav kesknärvisüsteemi poolt. Mõju on jälgitav ägeda toksilisuse
uuringutes rottidel annuste juures, mis ületavad 1000 mg/kg.

Intravenoossel manustamisel on närilistel meropeneemi LD50 suurem kui 2000 mg/kg.

Kuuekuulistel korduvannuse uuringutel, kus kasutati annust 500 mg/kg, leiti ainult kergeid kõrvaltoimeid,
nagu erütrotsüütide mõõtmete vähenemine koertel.

Läbiviidud uuringutes puuduvad tõendid preparaadi mutageensuse kohta; viljakusega seotud toksilisuse ja
teratogeensuse kohta ei ole läbiviidud uuringutes ilmnenud tõendeid, kusjuures rottidel kasutati annuseid
kuni 750 mg/kg ja ahvidel kuni 360 mg/kg.

Ahvidel läbiviidud uuringu esialgsed andmed näitasid iseeneslike abortide sagenemist annuse juures 500
mg/kg.

Puuduvad tõendid, et noored isendid oleksid meropeneemi suhtes tundlikumad kui täiskasvanud loomad.
Loomkatsetes oli intravenoossse ravimvormi talutavus hea.

Meropeneemi ainus metaboliit on loomkatsetes sarnase toksilisusega.


6. FARMATSEUTILISED ANDMED

6.1 Abiainete loetelu

MERONEM, 500 mg: veevaba naatriumkarbonaat.



Versioon 7
Ravimiametis kinnitatud 24.08.2011
MERONEM, 1 g: veevaba naatriumkarbonaat.

6.2 Sobimatus

Seda ravimpreparaati ei tohi segada teiste ravimitega, välja arvatud nendega, mis on loetletud lõigus
6.3.

6.3 Kõlblikkusaeg

4 aastat.

Lahuse valmistamise järgselt:
Lahuse manustamine veenisisese boolusena
Boolussüstelahuse saamiseks lahustatakse Meronemi pulber süstevees kuni 50 mg/ml
lõppkontsentratsioonini.

Kasutusvalmis lahuse keemiline ja füüsikaline stabiilsus on tagatud kolm tundi kontrollitud
ruumitemperatuuril 15-25ºC.

Mikrobioloogilise saastatuse vältimiseks kasutada vahetult pärast süstelahuse valmistamist, välja arvatud
juhul, kui ravimi avamisel/lahustamisel on mikrobioloogilise saastumise risk välistatud.

Manustamise viibimisel vastutab säilitusaja ja -tingimuste eest kasutaja.

Lahuse manustamine veenisisese infusioonina
Infusioonilahuse valmistamiseks lahustatakse ühe Meronemi pulbrit sisaldava viaali sisu 0,9%-lises
naatriumkloriidi või 5%-lises glükoosi- (dekstroosi-) infusioonilahuses lõppkontsentratsioonini 1 kuni 20
mg/ml.

Kasutusvalmis lahuse keemiline ja füüsikaline stabiilsus on 0,9%-lise naatriumkloriidilahuse kasutamisel
tagatud kuus tundi kontrollitud ruumitemperatuuril 15-25ºC või 24 tundi temperatuuril 2-8ºC. Kui
kasutatakse külmkappi, tuleb valmistatud lahus manustada kahe tunni jooksul pärast külmkapist välja
tõstmist. Mikrobioloogilise saastatuse vältimiseks kasutada vahetult pärast süstelahuse valmistamist, välja
arvatud juhul, kui ravimi avamisel/lahustamisel on mikrobioloogilise saastumise risk välistatud.
Manustamise viibimisel vastutab säilitusaja ja -tingimuste eest kasutaja.

5%-lises glükoosi- (dekstroosi-) lahuses lahustatud Meronem tuleb manustada koheselt, s.t. ühe tunni
jooksul pärast lahuse valmistamist.

6.4 Säilitamise eritingimused

Hoida temperatuuril kuni 30°C.
Valmislahust mitte külmutada.

6.5 Pakendi iseloomustus ja sisu

MERONEM 500 mg
674 mg pulbrit 20 ml I tüüpi korgiga klaasviaalis (hall halobutiilne alumiiniumkattega kummikork)
MERONEM 1 g
1348 mg pulbrit 30 ml I tüüpi korgiga klaasviaalis (hall halobutiilne alumiiniumkattega kummikork)

Ravimpreparaat on saadaval pakendites, mis sisaldavad 1 või 10 viaali.
Kõik pakendi suurused ei pruugi olla müügil.



Versioon 7
Ravimiametis kinnitatud 24.08.2011
6.6 Kasutamis- ja käsitsemisjuhend

Süste
Veenisisese boolusena manustatava meropeneemi valmistamiseks kasutatakse steriilset süstevett.

Infusioon
Intravenoosse infusiooni valmistamiseks võib meropeneemi viaalid otseselt lahustada infusiooniks
mõeldud 0,9% naatriumkloriidi lahuses või 5% glükoosilahuses.

Iga viaal on ühekordseks kasutamiseks.

Lahuse valmistamisel ja manustamisel tuleb järgida standardseid aseptilisi protseduure.

Lahust enne kasutamist loksutada.

Kasutamata ravim või jäätmematerjal tuleb hävitada vastavalt kohalikele seadustele.


7. MÜÜGILOA HOIDJA

AstraZeneca UK Limited
2 Kingdom Street
London, W2 6BD
Ühendkuningriik


8. MÜÜGILOA NUMBER

MERONEM, infusioonilahuse ja süstelahuse pulber , 500 mg: 162597
MERONEM, infusioonilahuse ja süstelahuse pulber , 1 g: 162697


9. ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

MERONEM, infusioonilahuse ja süstelahuse pulber , 500 mg: 2002-02-08/09.03.2007
MERONEM, infusioonilahuse ja süstelahuse pulber , 1 g: 2002-02-08/09.03.2007


10. TEKSTI LÄBIVAATAMISE KUUPÄEV

Ravimiametis kinnitatud augustis 2011.




Versioon 7
Ravimiametis kinnitatud 24.08.2011