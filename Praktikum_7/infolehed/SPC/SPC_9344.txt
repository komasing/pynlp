RAVIMI OMADUSTE KOKKUVÕTE


1.    RAVIMPREPARAADI NIMETUS

IMOVAX POLIO, süstesuspensioon eeltäidetud süstlis.
Poliomüeliidi vaktsiin (inaktiveeritud)


2.    KVALITATIIVNE JA KVANTITATIIVNE KOOSTIS

Üks annus ( 0,5 ml) sisaldab:
Inaktiveeritud 1 tüübi polioviirust# (Mahoney)            40 DU *¹
Inaktiveeritud 2 tüübi polioviirust# (MEF-1)              8 DU *¹
Inaktiveeritud 3 tüübi polioviirust# (Saukett)            32 DU *¹

Vaktsiin vastab Euroopa Farmakopöa ja Maailma Tervishoiuorganisatsiooni soovitustele.
#
   kasvatatud VERO rakkudel
* antigeen D ühik
¹ või ekvivalentne antigeeni hulk, mis on määratud sobival immunokeemilisel meetodil.

Abiainete täielik loetelu vt lõik 6.1.


3.    RAVIMIVORM

Süstesuspensioon eeltäidetud süstlis.


4.    KLIINILISED ANDMED

4.1   Näidustused

Poliomüeliidi ennetamine (esmane vaktsineerimine ja revaktsineerimine) väikelastel, lastel ja
täiskasvanutel.
Vaktsiini kasutamisel tuleb lähtuda kohalikest vaktsinatsioonijuhistest.

4.2   Annustamine ja manustamisviis

Annustamine
Lapsed
Esmane vaktsineerimine:
Alates teisest elukuust manustatakse 3 järjestikust 0,5 ml annust ühe või kahe kuulise intervalliga.

Vastavalt Maailma Terviseorganisatsiooni immuniseerimise laiendatud programmi soovitustele võib
alates 6-ndast elunädalast IMOVAX POLIOt manustada vastavalt 6ndal, 10ndal ja 14ndal elunädalal..

Revaktsineerimine:
Lastel alates teisest eluaastast manustatakse neljas annus (esimene revaktsineerimine) üks aasta pärast
kolmandat annust.
Revaktsineerimine toimub lastel ja noorukitel iga 5 aasta järel.

Vastavalt Eestis kehtivale immuniseerimiskavale manustatakse esimesed kolm annust 3., 4,5. ja 6.
kuul. Revaktsineeritakse 2. ja 7. eluaastal.
Täiskasvanud
Esmane vaktsineerimine:
Vaktsineerimata täiskasvanutele tuleb manustada 2 järjestikust 0,5 ml annust ühe või eelistatult
kahekuulise intervalliga.

Revaktsineerimine:
Täiskasvanutele manustatakse kolmas annus (esimene revaktsineerimine) 8 kuni 12 kuud pärast teist
annust.
Revaktsineerimine toimub täiskasvanutel iga 10 aasta järel.

Manustamisviis
Eelistatav manustamisviis on intramuskulaarne, kuigi vaktsineerida võib ka naha alla.
Eelistatav intramuskulaarne süstekoht on reielihase keskmine lateraalne osa väikelastel ja deltalihas
lastel, noorukitel ja täiskasvanutel.

4.3   Vastunäidustused

Teadaolev ülitundlikkus vaktsiini mistahes komponendi, samasuguseid aineid sisaldava vaktsiini,
mõne vaktsiini abiaine, neomütsiini, streptomütsiini või polümüksiin B suhtes.
Kõik mööduvad vaktsineerimise vastunäidustused: palavik, äge haigus, mille korral tuleb
vaktsineerimine edasi lükata.

4.4   Hoiatused ja ettevaatusabinõud kasutamisel

Mitte manustada veresoonde: enne süstimist veendu, et nõel ei oleks veresoones.

Nagu kõigi süstitavate vaktsiinide puhul tuleb IMOVAX POLIO´t manustada ettevaatusega
trombotsütopeenia või veritsushäirega isikutele, kuna nendel isikutel võib ilmneda intramuskulaarse
manustamise järgselt veritsemine.
Nagu kõigi süstitavate vaktsiinide puhul, võivad tekkida (kuigi harva) anafülaktilised reaktsioonid. Sel
põhjusel peab käepärast olema vastav meditsiiniline ravi ja isik peab manustamise järgselt olema
järelvalve all.
Immuunsupressiivse ravi ning immuunpuudulikkuse korral võib immuunvastus olla nõrgem. Neil
juhtudel soovitatakse vaktsineerimine ravi lõpetamiseni edasi lükata või teha kindlaks, et isik on hästi
kaitstud. Krooniliste immuunpuudulikkuse seisundite (HIV-infektsioon) korral on soovitatav ikkagi
vaktsineerida, kuigi immuunvastus on piiratud.

IMOVAX POLIO võib olla näidustatud isikutele, kellel suukaudne vaktsineerimine on
vastunäidustatud ja isikute revaktsineerimisel, keda eelnevalt vaktsineeriti suukaudse vaktsiiniga.

Apnoe tekke võimalikku riski ja vajadust 48...72 h respiratoorseks järelvalveks tuleb kaaluda esmase
immuniseerimise seeria manustamisel väga enneaegsetele lastele (sündinud ≤ 28 rasedusnädalal) ja
eriti neile, kellel on anamneesis hingamisteede ebaküpsus. Kuna kasu vaktsineerimisest selles grupis
on kõrge, siis ei tohi vaktsineerimist ära jätta või seda edasi lükata.

4.5   Koostoimed teiste ravimitega ja muud koostoimed

Puuduvad dokumenteeritud tõendid, mis keelaksid IMOVAX POLIO manustamist ühekordse
vaktsineerimise sessiooni jooksul koos teiste tavapäraste vaktsiinidega. Juhul, kui vaktsiini
manustatakse samaaegselt koos teiste vaktsiinidega, tuleb kasutada erinevaid süstekohti ja süstlaid.

4.6   Rasedus ja imetamine

Kliinilised uuringud lubavad vastavalt vajadusele rasedaid vaktsineerida.
Imetamise ajal võib vaktsineerida.
4.7   Toime reaktsioonikiirusele

Ravimi toime kohta autojuhtimisele ja masinate käsitsemise võimele ei ole uuringuid läbi viidud.

4.8   Kõrvaltoimed

Andmed kliinilistest uuringutest
Paikset reaktogeensust hinnati kahes mitmekeskuselises randomiseeritud kliinilises uuringnus, mis
hõlmas kokku 395 patsienti. Sageli või väga sageli teatati paiksetest reaktsioonidest süstekohal:
punetus (0,7 % kuni 2,4 % isikutest igas uuringus), valu (0,7 % kuni 34 %) ja induratsioon (0,4 %).

Paiksete reaktsioonide esinemine ja raskus võivad olla mõjutatud manustamiskohast, viisist ja
eelnevate annuste arvust.

Mitmekeskuselises randomiseeritud III faasi uuringus, mis hõlmas 205 last, teatati palavikust >38.1ºC
(10% lastest pärast esimest annust, 18% pärast teist annust ja 7% pärast kolmandat annust.)

Turuletulekujärgsed andmed
Spontaansete teatiste andmed näitavad, et järgmisi kõrvaltoimeid esineb väga harva (<0.01%).
Esinemissagedust ei saa täpselt arvestada.
Kuna IMOVAX POLIO on kantud lapseea vaktsineerimisgraafikusse, siis manustatakse seda harva
üksinda.

Üldised häired ja paiksed reaktsioonid:
Paiksed reaktsioonid manustamiskohal, nagu turse, võivad ilmneda 48 tundi pärast vaktsineerimist ja
püsida ühe või kaks päeva.
Lümfadenopaatia.

Immuunsüsteemi häired:
I tüüpi ülitundlikkusreaktsioon vaktsiini mõne komponendi suhtes, nagu urtikaaria, angioödeem,
anafülaktiline reaktsioon või anafülaktiline šokk.

Lihas-skeleti ja sidekoe kahjustused:
Vaktsineerimisele järgneval päeval on teatatud müalgiast ja mõõdukast ning mööduvast artralgiast.

Närvisüsteemi häired:
Krambid (eraldi või kaasnevad palavikuga) vaktsineerimisele järgnevatel päevadel, peavalu,
mõõdukas ja mööduv paresteesia (põhiliselt alajäsemetes) vaktsineerimisele järgneval kahel nädalal.

Psühhiaatrilised häired:
Agitatsioon, unisus ja ärrituvus esimestel vaktsineerimisele järgnevatel tundidel või päevadel, nähud
kaovad kiiresti.

Naha ja nahaaluskoe kahjustused:
Lööve

Muud võimalikud kõrvaltoimed
Apnoe väga enneaegsetel lastel (≤ 28 rasedusnädalal) (vt lõik 4.4).

4.9   Üleannustamine

Ei ole asjakohane.
5.     FARMAKOLOOGILISED OMADUSED

5.1    Farmakodünaamilised omadused

Farmakoterapeutilne grupp: poliomüeliidi vaktsiin, ATC-kood. J07BF03
Vaktsiin on valmistatud Vero rakukultuuril kasvatatud 1, 2 ja 3 tüübi poliomüeliidiviirustest, mis on
puhastatud ja inaktiveeritud formaldehüüdiga.

Üks kuu pärast esmast vaktsineerimist (3 annust) oli seroloogilise kaitse määr 100% vaktsiinis
sisalduva 1 ja 3 tüübi polioviiruse vastu ja 99...100% 2 tüübi vastu.
Väikelastel viis revaktsinatsiooniannus (neljas annus) antikehade tiitri suurenemiseni seerumis, mis
tagas seroloogilise kaitse määra 97,5 % kuni 100 % vaktsiinis sisalduva kolme polioviiruse tüübi
vastu.
Neli kuni viis aastat pärast korduvat annust esines 94...99%-l isikutest kaitsev tiiter.
Pärast esmast vaktsineerimist annab revaktsineerimine täiskasvanutel sekundaarse immuunvastuse.
Enamus neist andmetest on saadud uuringutest, mis on tehtud poliomüeliidi vaktsiini sisaldavate
kombineeritud vaktsiinidega.
Immuunsus püsib vähemalt 5 aastat pärast neljandat annust.

5.2    Farmakokineetilised omadused

Ei ole asjakohane.

5.3    Prekliinilised ohutusandmed

Ei ole asjakohane.


6.     FARMATSEUTILISED ANDMED

6.1 Abiainete loetelu

2-fenoksüetanool, formaldehüüd, Hanks 199 sööde, soolhape või naatriumhüdroksiid pH
reguleerimiseks.
2-fenoksüetanool sisaldub 50% etanooli lahuses.
Hanks 199 sööde (ilma fenoolpunaseta) on kompleksmikstuur aminohapetest (sealhulgas
fenüülalaniin), mineraalsoolad, vitamiinid ja teised komponendid (nagu glükoos) varustatud
polüsorbaat 80 ja lahjendatud süstevees.

6.2 Sobimatus

Kokkusobivuse uuringute puudumise tõttu ei tohi vaktsiini segada teiste ravimitega.

6.3 Kõlblikkusaeg

3 aastat.

6.4 Säilitamise eritingimused

Hoida külmkapis 2ºC...8°C, valguse eest kaitstult.
Mitte lasta külmuda.

6.5 Pakendi iseloomustus ja sisu
0,5 ml süstesuspensiooni eeltäidetud süstlis (tüüp I klaas) kolbkorgiga (elastomeer) – karbis 1 või 20
tk.

0,5 ml süstesuspensiooni eeltäidetud süstlis (tüüp I klaas) kolbkorgiga (elastomeer), terava otsikuga
(elastomeer) ja 1 või 2 eraldi nõelaga – karbis 1 tk

6.6 Kasutamis- ja käsitsemisjuhend

Kontrolli, et lahus oleks selge ja värvitu. Ärge kasutage vaktsiini, kui lahus on hägune. Kinnitamata
nõelaga süstlite puhul tuleb nõel asetada kindlalt süstlile pöörates seda 90 º.


7   MÜÜGILOA HOIDJA

Sanofi Pasteur
2, Avenue Pont Pasteur
69007 Lyon
Prantsusmaa

8   MÜÜGILOA NUMBER

301700


9   ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

25.02.2000/28.02.2011


10 TEKSTI LÄBIVAATAMISE KUUPÄEV

Ravimiametis kinnitatud veebruaris 2011