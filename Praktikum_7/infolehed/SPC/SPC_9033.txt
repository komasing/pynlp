RAVIMI OMADUSTE KOKKUVÕTE


1. RAVIMPREPARAADI NIMETUS

Pentasa, 500 mg toimeainet prolongeeritult vabastavad tabletid


2. KVALITATIIVNE JA KVANTITATIIVNE KOOSTIS

Üks toimeainet prolongeeritult vabastav tablett sisaldab 500 mg mesalasiini.

INN. Mesalazinum

Abiainete täielik loetelu vt lõik 6.1.


3. RAVIMVORM

Toimeainet prolongeeritult vabastav tablett.


4.KLIINILISED ANDMED

4.1 Näidustused

Haavandilise koliidi ägenemine. Haavandilise koliidi säilitusravi. Crohni tõve ägenemine.

4.2 Annustamine ja manustamisviis

Täiskasvanud:

Haavandiline koliit.
Ägenemise ravi: täiskasvanutele 4 g ööpäevas, osadeks jagatuna (nt 1 g 4 korda ööpäevas).
Säilitusravi: täiskasvanutele 2 g ööpäevas ühekordse annusena.

Crohni tõbi.
Ägenemise ravi: täiskasvanutele 4 g ööpäevas, osadeks jagatuna (nt 1 g 4 korda ööpäevas).


Lapsed:

Ravimi kasutamise kohta lastel ( 6…18-aastased) on ainult piiratud koguses andmeid.

Alates 6-ndast eluaastast ja vanematele:

Ägenemise ravi: Annus tuleb määrata individuaalselt, ravi alustatakse 30...50 mg/kg ööpäevas,
osadeks jagatuna.
Maksimaalne annus: 75mg/kg ööpäevas, osadeks jagatuna. Maksimaalne koguannus ei tohiks ületada
4g ööpäevas ( maksimaalne täiskasvanute annus).

Säilitusravi: Annus tuleb määrata individuaalselt, ravi alustatakse 15...30mg/kg ööpäevas, osadeks
jagatuna. Koguannus ei tohiks ületada täiskasvanute soovitatavat annust.
Üldiselt võib manustada lastele kehakaaluga kuni 40 kg pool täiskavanu annusest, ning lastele
kehakaaluga üle 40 kg tavalise täiskasvanu annuse.


Pentasa tabletti ei tohi närida. Sissevõtmise lihtsustamiseks võib tablette poolitada, lahustada vee või
mahlaga vahetult enne sissevõtmist.

4.3 Vastunäidustused

Ülitundlikkus mesalasiini, ravimi teiste komponentide või salitsülaatide suhtes. Raske maksa- või
neerupuudulikkus.

4.4 Hoiatused ja ettevaatusabinõud kasutamisel

Ettevaatust sulfasalasiini suhtes esineva allergia korral (enamik patsiente, kellel esineb ülitundlikkus
või talumatus sulfasalasiini suhtes, saavad Pentasa’t kasutada). Siiski soovitatakse olla ettevaatlik
ravides sulfasalasiinile ülitundlikke patsiente (oht salitsülaatidele allergia tekkes).
Ettevaatust neeru- või maksafunktsiooni kahjustuse, allergia ja astma korral. Kui ravi ajal tekib
neerufunktsiooni häire, tuleb kahtlustada mesalasiini nefrotoksilist toimet. Teiste teadaolevalt
nefrotoksiliste ravimite, nt MSPVA-d ja asatiopriin, samaaegne kasutamine võib suurendada
neerufunktsiooni häirete tekke riski. Ravi ajal (eriti ravi algul) tuleb regulaarselt kontrollida
neerufunktsiooni (kreatiniinisisaldus seerumis). Harva võivad tekkida kardiaalsed häired (müo- ja
perikardiit) ning rasked vereloomehäired. Patsientidel, kes saavad mesalasiiniga samal ajal ravi
astiopriiniga või 6-merkaptopuriiniga, võib suureneda risk vere düskraasia tekkeks. Nende
kõrvaltoimete ilmnemisel tuleb mesalasiinravi lõpetada.

4.5 Koostoimed teiste ravimitega ja muud koostoimed

Koostoimeid teiste ravimitega ei ole esinenud.

4.6 Rasedus ja imetamine

Preparaati võib raseduse ja imetamise ajal kasutada juhul, kui ravist oodatav kasu emale ületab
võimaliku riski lapsele.
Mesalasiin läbib platsentaarbarjääri. Kliinilisi kogemusi on vähe. Loomkatsete tulemused ei ole
piisavad, et otsustada ravimi toime üle rasedusele, loote arengule, sünnitusele ja postnataalsele
arengule (vt lõik 5.3). Andmed teratogeense toime kohta on puudulikud. Pentasa’ga ravitud emade
vastsündinutel on teatatud vereloome häiretest (leukopeenia, trombotsütopeenia, aneemia).
Pentasa tablette tuleb raseduse ajal kasutada ettevaatlikult ja range arstliku järelevalve all.

Mesalasiin eritub rinnapiima. Kontsentratsioon rinnapiimas on palju väiksem kui veres, kuid
metaboliidi (atsetüülmesalasiin) kontsetratsioon on sarnane. Mesalasiini kasutamise kohta imetavatel
naistel on kogemused piiratud. Puuduvad kontrollitud uuringud Pentasa kasutamisest rinnaga toitmise
perioodil. Ülitundlikkusreaktsioonide (nt diarröa) teket ei saa imikutel välistada.

4.7 Toime reaktsioonikiirusele.

Ei ole asjakohane.

4.8 Kõrvaltoimed

Kliinilistes uuringutes olid kõige sagedasemateks kõrvaltoimeteks kõhulahtisus (3%), iiveldus (3%),
peavalu (3%), oksendamine (1%) ja nahalööbed (sh nõgestõbi, eksanteem) (1%). Harva võivad
tekkida ülitundlikkusreaktsioonid. Rektaalsel kasutamisel võivad tekkida sügelus, ebamugavustunne ja
roojapakitsus.
Kliinilistel uuringutel põhinevad andmed kõrvaltoimete esinemissageduse kohta:

                    Üldised häired ja          peavalu
 Sage (≥1/100
                    manustamiskoha
 kuni <1/10)
                    reaktsioonid:
                    Seedetrakti häired:        diarröa, kõhuvalu, iiveldus, oksendamine
                    Naha ja nahaaluskoe        lööve, sh urtikaaria, ekseem
                    kahjustused:
                    Vaskulaarsed häired:       müo*-ja perikardiit*
 Harv (≥1/10 000
 kuni <1/1000)
                    Seedetrakti häired:        amülaasi aktiivsuse suurenemine, pankreatiit*
 Väga harv          Naha ja nahaaluskoe        mööduv juuste väljalangemine
 (<1/10 000)        kahjustused:
                    Maksa ja sapiteede         maksaensüümide aktiivsuse suurenemine,
                    häired:                    hepatiit*
                    Neerude ja kuseteede       nefropaatia, (sh interstitsiaalne nefriit*,
                    häired:                    nefrootiline sündroom), uriini peetus
                    Respiratoorsed, rindkere   allergilised kopsureaktsioonid, pneumoniit
                    ja mediastiinumi häired:
                    Lihas-skeleti ja sidekoe   müalgia, artralgia
                    kahjustused:
                    Vere ja lümfisüsteemi      leukopeenia, trombotsütopeenia, aneemia
                    häired:
                    Närvisüsteemi häred:       perifeerne neuropaatia


* Mesalasiinist põhjustatud müo- ja perikardiidi, pankreatiidi, nefriidi ja hepatiidi tekkemehhanism ei
ole teada, kuid see on tõenäoliselt allergilise päritoluga.

Mõned eelnimetatud kõrvaltoimetest võivad olla põletikulise soolehaiguse sümptomiteks.

4.9 Üleannustamine

Loomkatsetes ühekordne suukaudne mesalasiini annus kuni 5 g/kg sigadel või intravenoosne
mesalasiini annus 920 mg/kg rottidel surma ei põhjustanud.
Mürgistusjuhte inimestel ei ole teada.
Võimaliku üleannustamise korral tuleb haige hospitaliseerida, ravi on sümptomaatiline ning on vajalik
neerufunktsiooni jälgimine.


5.FARMAKOLOOGILISED OMADUSED

5.1 Farmakodünaamilised omadused

Farmakoterapeutiline grupp: soolepõletike vastane aine,
ATC-kood: A07EC02

Mesalasiin on haavandilise koliidi ja Crohni tõve ravis kasutatava sulfasalasiini aktiivne koostisosa.
Kliiniliste andmete põhjal on mesalasiini ravitoime aluseks nii suukaudse kui rektaalse manustamise
korral peamiselt lokaalne toime soole seina põletikulistele kudedele. Kõigi patsientide puhul on
põletikulise soolehaiguse esinemisel täheldatud suurenenud leukotsüütide arvu, patoloogilist
tsütokiinide produktsiooni, arahhidoonhappe metaboliitide, eriti leukotrieen B4 tõusnud produktsiooni
ja vabade radikaalide tekkimist põletikulise soole kudedes. Mesalasiinil on nii in vitro kui in vivo
farmakoloogiline toime inhibeerida leukotsüütide kemotaksist, langetada tsütokiinide ja leukotrieenide
produktsiooni ning kaitsta soolt vabade radikaalide toime eest.

5.2 Farmakokineetilised omadused

Mesalasiini terapeutiline toime sõltub peamiselt lokaalsest kontaktist haigestunud piirkonna soole
limaskestaga.
Toimeainet prolongeeritult vabastav tablett koosneb mikrograanulitest. Pentasa toimeainet
prolongeeritult vabastavast tabletist vabaneb toimeaine kogu seedetrakti ulatuses. Sõltumata
söögiaegadest on pärast manustamist mikrograanulid duodeenumis. Peensoolt läbimise aeg on tervetel
isikutel keskmiselt 3…4 tundi.
Biotransformatsioon.
Mesalasiin metaboliseeritakse N-atsetüül-mesalasiiniks nii mittesüsteemselt soole limaskesta poolt kui
süsteemselt maksas. Osa atsetüleerimisest viiakse läbi ka soole mikrofloora poolt. Atsetüülmesalasiini
peetakse nii kliiniliselt kui toksikoloogiliselt inaktiivseks.
Imendumine.
30...50% suukaudsest annusest imendub peamiselt peensoolest. 15 minutit pärast manustamist on
võimalik avastada mesalasiini sisaldust plasmas. Maksimaalne plasmakontsentratsioon saabub 1...4
tunni pärast. Mesalasiini kontsentratsioon plasmas langeb astmeliselt ja püsib 12 tundi.
Atsetüülmesalasiini kontsentratsiooni kõver on samalaadne, kuid kontsentratsioon on üldiselt suurem
ja eliminatsioon on aeglasem. Mesalasiini läbimine ja vabanemine ei sõltu toiduaegadest, kuid
süsteemne imendumine võib olla redutseeritud.
Jaotuvus.
Mesalasiin ja atsetüülmesalasiin ei läbi hematoentsefaalbarjääri. Plasmavalkudega seondub ligikaudu
50% mesalasiinist ja 80% atsetüülmesalasiinist.
Eritumine.
Plasma poolväärtusaeg on mesalasiinil 40 minutit ja atsetüülmesalasiinil 70 minutit.
Püsikontsentratsioon saabub pärast 5-päevast ravi. Mõlemad ained erituvad uriini ja väljaheitega.
Uriiniga eritub peamiselt atsetüülmesalasiin.
Maksa ja neerufunktsiooni häiretega patsientidel võib vähenenud eritumine ja tõusnud süsteemsed
kontsentratsioonid suurendada nefrotoksiliste kõrvaltoimete riski.

5.3 Prekliinilised ohutusandmed

Lõplikku toksilist efekti neerudele on demonstreeritud kõikide testitud loomaliikide puhul. Toksilised
annused, mida on kasutatud inimestel, olid 5…10-kordsed terapeutilised annused.
Seedetraktiga seotud toksilisi toimeid ei esinenud, maksa ja hematopoeetilise süsteemi toksilisust esines
loomadel.
Mutageensust ei esinenud in vitro ja in vivo uuringutes. Katsed rottidel tõestasid, et annuse
suurenemisega suureneb ka tuumorite tekke tõenäosus.


6. FARMATSEUTILISED ANDMED

6.1 Abiainete loetelu

Povidoon, etüültselluloos, magneesiumstearaat, talk, mikrokristalne tselluloos.

6.2 Sobimatus

Ei ole kohaldatav.

6.3 Kõlblikkusaeg
3 aastat.

6.4 Säilitamise eritingimused

Hoida temperatuuril kuni 25°C. Hoida originaalpakendis valguse eest kaitstult.

6.5 Pakendi iseloomustus ja sisu

Topelt alumiiniumfooliumist blister.
Pakendis 100 tabletti.

6.6 Erihoiatused ravimi hävitamiseks

Kasutamata ravim või jäätmematerjal tuleb hävitada vastavalt kohalikele seadustele.


7. MÜÜGILOA HOIDJA

Ferring Lääkkeet Oy
Piispansilta 11 A,
PB 23
02241 Espoo
Soome


8. MÜÜGILOA NUMBER

145496

9. ESMASE MÜÜGILOA VÄLJASTAMISE / MÜÜGILOA UUENDAMISE KUUPÄEV

30. august 1996/26. okoober 2007


10.TEKSTI LÄBIVAATAMISE KUUPÄEV

Ravimiametis kinnitatud aprillis 2010