1.    RAVIMPREPARAADI NIMETUS

Calciumfolinat „Ebewe“ 10 mg/ml süste- või infusioonilahus


2.    KVALITATIIVNE JA KVANTITATIIVNE KOOSTIS

1 ml lahust sisaldab 12,71 mg kaltsiumfolinaat x 5H2O, mis vastab 10 mg kaltsiumfolinaadile.

INN: calcii folinas

Abiainete täielik loetelu vt lõik 6.1.


3.    RAVIMVORM

Süste- või infusioonilahus.
Läbipaistev, värvitu või kahvatukollane lahus.


4.    KLIINILISED ANDMED

4.1   Näidustused

Kaltsiumfolinaat on näidustatud:
-     metotreksaadi toksilisuse vähendamiseks ja vastumõjuks („kaltsiumfolinaat-kaitse“)
      tsütotoksilise ravi ja üleannustamise korral täiskasvanutel ja lastel
-     tsütotoksilises ravis kombinatsioonis 5-fluorouratsiiliga
-     antidoodina foolhappe antagonistidele.

4.2   Annustamine ja manustamisviis

Intravenoosne või intramuskulaarne. Kaltsiumisisalduse tõttu ei tohi kaltsiumfolinaati süstida veeni
rohkem kui 160 mg minutis.

Intravenoosseks infusiooniks võib kaltsiumfolinaati lahjendada 0,9% naatriumkloriidi lahuse või 5%
glükoosilahusega (vt lõigud 6.3 ja 6.6).

Kaltsiumfolinaat-kaitse metotreksaadiga ravi korral
Kaltsiumfolinaadi kasutamisel päästva ravimina oleneb annustamisskeem suuresti metotreksaadi
manustamisviisist ja annustamisest kõrges või mõõdukas annuses, mistõttu metotreksaadi raviskeem
määrab kaltsiumfolinaadi kui päästva ravimi annustamisskeemi. Seepärast on kaltsiumfolinaadi
annustamise ja manustamisviisi määratlemisel kõige parem lähtuda metotreksaadi puhul kasutatavast
keskmise või suure annusega raviskeemist.

Järgnevad juhised võivad olla näidiseks raviskeemidele täiskasvanutel, eakatel ja lastel.

Malabsorptsiooni sündroomiga või muude seedetrakti häiretega patsientidel, kellel imendumine
soolestikust ei ole tagatud, peab kaltsiumfolinaati manustama kaitsva ravimina parenteraalselt.
Kaltsiumfolinaadi enteraalse imendumise küllastuvuse tõttu tuleb annuseid üle 25...50 mg manustada
parenteraalselt.

Kaltsiumfolinaati on vaja kasutada kaitsva ravimina metotreksaadi manustamisel annustes üle
500 mg/m² kehapinna kohta ning seda tuleb kaaluda ka annuste puhul 100...500 mg/m² kehapinna
kohta.
Kaltsiumfolinaadi annused ja ravi kestus selle kasutamisel kaitsva ravimina sõltuvad eeskätt
metotreksaatravi liigist ja annustest, toksilisussümptomite tekkimisest ja metotreksaadi individuaalsest
eritumisest patsiendil. Kaltsiumfolinaadi algannuseks on reeglina 15 mg (6...12 mg/m²), mis
manustatakse 12...24 tundi (hiljemalt 24 tundi) pärast metotreksaadi infusiooni algust. Sama annust
manustatakse 72 tunni jooksul iga 6 tunni järel. Pärast mitme parenteraalse annuse manustamist võib
üle minna suukaudsele ravile.

48 tundi pärast metotreksaadi infusiooni algust peab mõõtma metotreksaadi jääknivood. Kui
metotreksaadi jääknivoo on <0,5 µmol/l, ei ole edasine manustamine vajalik.

Kui metotreksaadi jääknivoo on >0,5 µmol/l, peab intensiivistama kaitsvat ravi ja kohandama
kaltsiumfolinaadi annuseid alljärgneva tabeli põhjal:

     Metotreksaadi jääknivoo 48 tundi pärast         Kaltsiumfolinaati tuleb manustada täiendavalt iga
      metotreksaadi infusiooni alustamist            6 tunni järel 48 tunni jooksul kuni metotreksaadi
                                                          tase on alla 0,05 μmol/l (kriitiline tase).
                                                                          15 mg/m2
                   ≥0,5 μmol/l
                                                                         100 mg/m2
                   ≥1,0 μmol/l
                                                                         200 mg/m2
                   ≥2,0 μmol/l

Lisaks kaltsiumfolinaadi manustamisele tuleb tagada meetmed metotreksaadi koheseks eritumiseks
(forsseeritud diurees ja uriini leelistamine), mis on osa kaitsvast ravist kaltsiumfolinaadiga.
Neerufunktsiooni jälgimiseks tuleb kord päevas määrata kreatiniini sisaldust seerumis.

Tsütotoksiline ravi kombinatsioonis 5-fluorouratsiiliga
Kasutatakse erinevaid raviskeeme ja annuseid; ühegi annustamise optimaalsust ei ole tõestatud.
Järgmisi näitena esitatavaid raviskeeme on kasutatud kaugelearenenud metastaatilise kolorektaalse
vähi ravis täiskasvanutel ja eakatel. Nende kombinatsioonide kasutamise kohta lastel puuduvad
andmed.

Kaks korda kuus raviskeem: kaltsiumfolinaati manustatakse 200 mg/m2 2-tunnise intravenoosse
infusioonina. Sellele järgnevad 5-FU boolusannus 400 mg/m2 ja 22-tunnine 5-FU infusioon
(600 mg/m2) kahel järjestikusel päeval, iga 2 nädala järel 1. ja 2. päeval.

Nädalane raviskeem: kaltsiumfolinaati manustatakse 20 mg/m2 boolusena veeni või 200...500 mg/m2
2-tunnise intravenoosse infusioonina. Kaltsiumfolinaadi manustamise keskel või lõpus süstitakse
5-fluorouratsiili 500 mg/m2 boolusena veeni.

Üks kord kuus raviskeem: kaltsiumfolinaati manustakse 20 mg/m2 boolusena veeni või
200...500 mg/m2 2-tunnise intravenoosse infusioonina, mille järel süstitakse koheselt 5-fluorouratsiili
425 või 370 mg/m2 boolusena veeni 5. järjestikusel päeval.

Kombinatsioonravi korral 5-fluorouratsiiliga võivad vajalikuks osutuda 5-fluorouratsiili annuste ja
ravivaba intervalli muutmine; see oleneb patsiendi seisundist, kliinilisest ravivastusest ja annust
limiteerivast toksilisusest – vt 5-fluorouratsiili ravimi omaduste kokkuvõtet. Kaltsiumfolinaadi annust
ei ole vaja vähendada.

Korduvate ravitsüklite arvu üle otsustab arst.

Antidoodina foolhappe antagonistidele trimetreksaat, trimetoprim ja pürimetamiin

Trimetreksaadi toksilisus
-     Vältimine: ravi ajal trimetreksaadiga tuleb kaltsiumfolinaati manustada iga päev ja kuni
      72 tundi pärast trimetreksaadi viimast annust. Kaltsiumfolinaati võib manustada kas
      intravenoosselt annuses 20 mg/m2 5...10 minuti jooksul iga 6 tunni järel koguannuseni
      80 mg/m2 või suukaudselt nelja annusena 20 mg/m2 võrdsete intervallide järel. Kaltsiumi ja
      kaltsiumfolinaadi päevased annused tuleb kohandada vastavalt trimetreksaadi hematoloogilisele
      toksilisusele.
      Üleannustamine (võib tekkida trimetreksaadi annuste korral üle 90 mg/m2, kui samaaegselt ei
-
      manustata kaltsiumfolinaati): pärast trimetreksaadi manustamise lõpetamist manustatakse
      kaltsiumfolinaati veeni annuses 40 mg/m2 iga 6 tunni järel 3 päeva.

Trimetoprimi toksilisus
-     Pärast trimetoprimi manustamise lõpetamist manustatakse kaltsiumfolinaati annuses
      3...10 mg/päevas kuni verenäitajate normaliseerumiseni.

Pürimetamiini toksilisus
-    Pürimetamiini suurte annuste korral või pikaajalise ravi korral väikeste annustega tuleb
     kaltsiumfolinaati manustada samaaegselt annuses 5...50 mg/päevas, olenevalt perifeerse vere
     näitajatest.

4.3   Vastunäidustused

-      Teadaolev ülitundlikkus kaltsiumfolinaadi või mistahes abiaine suhtes.
-      Pernitsioosne aneemia jt vitamiin B12 defitsiidiga seotud aneemiad.
Kaltsiumfolinaadi kasutamisest raseduse ja imetamise ajal koos metotreksaadi või 5-fluorouratsiiliga
vt lõik 4.6 ning metotreksaadi ja 5-fluorouratsiili ravimi omaduste kokkuvõtteid.

4.4   Hoiatused ja ettevaatusabinõud kasutamisel

Kaltsiumfolinaati võib manustada ainult süstina lihasesse või veeni; seda ei tohi manustada
intratekaalselt. Foliinhappe intratekaalne manustamine pärast metotreksaadi intratekaalset
üleannustamist on lõppenud surmaga.

Kaltsiumfolinaati võib kasutada koos metotreksaadi või 5-fluorouratsiiliga ainult kasvajavastases
keemiaravis kogenud eriarsti otsese kontrolli all.

Ravi kaltsiumfolinaadiga võib varjata pernitsioosset aneemiat ja teisi vitamiin B12 defitsiidist tingitud
aneemiaid.

Paljud tsütotoksilised ravimid, DNA sünteesi otsesed või kaudsed inhibiitorid (hüdroksükarbamiid,
tsütarabiin, merkaptopuriin, tioguaniin), põhjustavad makrotsütoosi. Seda makrotsütoosi ei tohi
foliinhappega ravida.

Epilepsia raviks fenobarbitaali, fenütoiini, primidooni ja suktsinimiide saavatel patsientidel on risk
krampide esinemissageduse suurenemiseks, sest krambivastaste ravimite kontsentratsioonid
vereplasmas langevad. Kaltsiumfolinaadi manustamise ajal ja pärast ravi on vajalik kliiniline
jälgimine, võimalusel krambivastase ravimi kontsentratsiooni jälgimine vereplasmas ja vajadusel
annuse kohandamine (vt ka lõik 4.5).

Kaltsiumfolinaat ja 5-fluorouratsiil
Kaltsiumfolinaat võib suurendada 5-fluorouratsiili toksilisuse riski, seda eriti eakatel ja halvas
üldseisundis patsientidel. Kõige sagedamini tekivad leukopeenia, mukosiit ja/või kõhulahtisus, mis
võivad piirata annust. Kui kaltsiumfolinaati manustatakse kombinatsioonis 5-fluorouratsiiliga, tuleb 5-
fluorouratsiili annust toksilisusjuhtude tõttu rohkem vähendada, võrreldes ainult 5-fluorouratsiili
manustamisega.
5-fluorouratsiili ja kaltsiumfolinaadi kombineeritud kasutamist ei tohi alustada ega jätkata patsientidel,
kellel on seedetrakti toksilisuse sümptomid (olenemata raskusastmest); seda tohib teha alles siis, kui
need sümptomid on täielikult kadunud.

Kõhulahtisus võib olla seedetrakti toksilisuse näitajaks, mistõttu tuleb kõhulahtisusega patsiente
hoolikalt jälgida kuni sümptomite täieliku kadumiseni, sest kliiniline seisund võib järsult halveneda ja
lõppeda surmaga. Kõhulahtisuse ja stomatiidi tekkimisel on soovitatav vähendada 5-fluorouratsiili
annust kuni sümptomite täieliku kadumiseni. Toksilisuse oht on suurem eakatel ja haiguse tõttu halvas
üldseisundis patsientidel. Seetõttu on nende patsientide puhul vajalik eriline ettevaatus.

5-fluorouratsiili algannust on soovitatav vähendada eakatel patsientidel ja nendel, kes on eelnevalt
saanud kiiritusravi.

5-fluorouratsiili ja kaltsiumfolinaadiga kombineeritud ravi saavatel patsientidel tuleb kontrollida
kaltsiumisisaldust. Kui kaltsiumisisaldus on madal, tuleb täiendavalt manustada kaltsiumi.

Kaltsiumfolinaat ja metotreksaat
Metotreksaadi toksilisuse vähendamise kohta vt metotreksaadi ravimi omaduste kokkuvõtet.

Kaltsiumfolinaadil puudub toime metotreksaadi mitte-hematoloogilise toksilisuse, nt nefrotoksilisuse
suhtes, mis on tingitud metotreksaadi ja/või tema metaoboliitide pretsipitatsioonist neerudes.
Patsientidel, kellel metotreksaadi varajane eliminatsioon pikeneb, on tõenäoline pöörduva
neerupuudulikkuse ja metotreksaadiga seotud teiste toksilisuste teke (vt metotreksaadi ravimi
omaduste kokkuvõtet). Eelnev või metotreksaadist tingitud neerupuudulikkus võib olla seotud
metotreksaadi eritumise pikenemisega ja see võib nõuda kaltsiumfolinaadi suuremaid annuseid ja
pikemaajalist kasutamist.

Kaltsiumfolinaadi ülisuuri annuseid tuleb vältida, sest see võib vähendada metotreksaadi
kasvajavastast toimet, eriti kesknärvisüsteemi kasvajate korral, kus kaltsiumfolinaat kumuleerub pärast
korduvaid annuseid.

Vähenenud transport läbi membraani põhjustab resistentsust metotreksaadi suhtes ja see kehtib ka
foliinhappe kaitsva toime vähenemise kohta, sest mõlemad ravimid kasutavad sama
transpordisüsteemi.

Folinaadi antagonisti (metotreksaadi) üleannustamist tuleb ravida intensiivavi korras. Mida pikem on
aeg metotreksaadi manustamise ja kaltsiumfolinaadi manustamise vahel, seda väiksem on
kaltsiumfolinaadi efektiivsus toksilise toime vähendamisel.

Laboratoorsete analüüside muutuste või kliinilise toksilisuse ilmnemisel tuleb alati arvestada
võimalusega, et patsient kasutab teisi ravimeid, mis omavad koostoimeid metotreksaadiga (nt
metotreksaadi eliminatsiooni või seondumist seerumi albumiinidega mõjutavad ravimid).

4.5   Koostoimed teiste ravimitega ja muud koostoimed

Kaltsiumfolinaadi manustamisel koos foolhappe antagonistidega (nt kotrimoksasool, pürimetamiin)
väheneb nende toime või neutraliseerub täielikult.

Kaltsiumfolinaat võib vähendada järgmiste epilepsiavastaste ravimite toimet: fenobarbitaal,
primidoon, fenütoiin, suktsinimiidid. Krambid võivad sageneda, sest krambivastaste ravimite tase
vereplasmas langeb tulenevalt metabolismi lisandumisest maksas folaatide mõjul (vt lõigud 4.4 ja 4.8).

5-fluorouratsiiliga koosmanustamisel tugevneb tsütostaatikumi toime ja suureneb toksilisus (vt lõigud
4.4, 4.5 ja 4.8).

4.6   Rasedus ja imetamine

Rasedus
Kaltsiumfolinaadi kasutamise kohta rasedatel ei ole piisavalt andmeid. Loomkatsete tulemused ei ole
piisavad, et otsustada ravimi toime üle rasedusele, embrüo/loote arengule, sünnitusele ja postnataalsele
arengule. Puuduvad viited selle kohta, et kaltsiumfolinaat võiks raseduse ajal põhjustada kahjulikke
toimeid. Raseduse ajal tohib metotreksaati manustada ainult kindla näidustuse korral, kui ravist emale
oodatav kasu ületab võimaliku ohu lootele. Kui raseduse või imetamise ajal siiski viiakse läbi ravi
metotreksaadi või teiste folinaadi antagonistidega, ei ole kaltsiumfolinaadi manustamise osas
piiranguid, sest kaltsiumfolinaat vähendab nende ravimite toksilisust või toimet.

5-fluorouratsiil on üldjuhul vastunäidustatud raseduse ajal ja vastunäidustatud imetamise ajal; see
kehtib ka kaltsiumfolinaadi ja 5-fluorouratsiili kombineeritud manustamise kohta.

Vt ka metotreksaadi, teiste folaadi antagonistide ja 5-fluorouratsiili ravimi omaduste kokkuvõtteid.

Imetamine
Ei ole teada, kas kaltsiumfolinaat eritub inimese rinnapiima. Kui ravi on näidustatud, siis
kaltsiumfolinaati võib rinnaga toitmise ajal kasutada.

4.7   Toime reaktsioonikiirusele

Calciumfolinat „Ebewe“ ei oma toimet autojuhtimise ja masinate käsitsemise võimele.

4.8   Kõrvaltoimed

-     Väga sage (≥ 1/10)
-     Sage (≥ 1/10 kuni < 1/10)
-     Aeg-ajalt (≥ 1/1000 kuni <1/100)
-     Harv (≥ 1/10000 kuni < 1/1000)
-     Väga harv (< 1/10000), teadmata (ei saa hinnata olemasolevate andmete alusel)

Igas esinemissageduse grupis on kõrvaltoimed toodud tõsiduse vähenemise järjekorras.

Mõlemad ravinäidustused

Närvisüsteemi häired
Harv: epilepsiahoogude sagenemine (vt lõik 4.5).

Seedetrakti häired
Harv: seedetrakti häired pärast suuri annuseid.

Üldised häired ja manustamiskoha reaktsioonid
Aeg-ajalt: kaltsiumfolinaadi süstimise järgselt on täheldatud palavikku.

Immuunsüsteemi häired
Väga harv: allergilised reaktsioonid, sh anafülaktoidsed reaktsioonid ja urtikaaria.

Psühhiaatrilised häired
Harv: insomnia, agiteeritus ja depressioon pärast suuri annuseid.

Kombinatsioonravi 5-fluorouratsiiliga

Üldjuhul sõltub ohutusprofiil 5-fluorouratsiili raviskeemist ja toksilisusest:

-     Igakuine raviskeem

Seedetrakti häired
Väga sage: oksendamine ja iiveldus.

Üldised häired ja manustamiskoha reaktsioonid
Väga sage: (raskekujuline) limaskesta toksilisus.

5-fluorouratsiili teised toksilisused (nt neurotoksilisus) ei süvene.
-     Nädalane raviskeem

Seedetrakti häired
Väga sage: kõhulahtisus kõrgema astme toksilisusega ja dehüdratsioon, mis vajab haiglaravi ning võib
lõppeda surmaga.

4.9   Üleannustamine

Soovitatud annustest märkimisväärselt suuremaid annuseid saanud patsientidel ei tekkinud
komplikatsioone. Siiski võib kaltsiumfolinaadi ülisuur kogus nullida foolhappe antagonistide
kemoterapeutilise toime.

5-fluorouratsiili ja kaltsiumfolinaadi kombinatsiooni üleannustamise korral tuleb järgida 5-FU
üleannustamise ravijuhiseid.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: detoksifitseerivad ained tsütostaatiliseks raviks; ATC-kood: V03AF03

Kaltsiumfolinaat on 5-formüül tetrahüdrofoolhappe kaltsiumisool, foliinhappe aktiivne metaboliit ja
tsütotoksilise ravi korral essentsiaalne koensüüm nukeliinhapete sünteesis.

Kaltsiumfolinaati kasutatakse sageli folaadi antagonistide (nt metotreksaadi) toksilisuse ja toime
vähendamiseks. Kaltsiumfolinaat ja folaadi antagonistid transporditakse rakku sama mehhanismi teel,
seega nad võistlevad rakku transportimisel. Kaltsiumfolinaat pärsib metotreksaadi tsellulaarset
assimilatsiooni ja kiirendab tsellulaarset eliminatsiooni. See kaitseb rakke folaadi antagonisti toime
eest, taastades vähenenud folaadikoguse rakus. Kaltsiumfolinaat toimib kui H4-folaadi pre-
redutseeritud allikas ja võib seega läbida folaadi antagonisti blokaadi ja toimida erinevatele
koensüümidele foolhappena.

Kaltsiumfolinaati kasutatakse sageli ka fluoropüridiini (5-FU) biokeemiliseks moduleerimiseks, et
suurendada selle tsütotoksilist aktiivsust. 5-FU pärsib tümidülaadi süntetaasi (TS), mis on pürimidiini
biosünteesi võtmeensüüm. Suurendades intratsellulaarset folaadi hulka, võimendab kaltsiumfolinaat
TS inhibeerimist, stabiliseerides sellega5-FU-TS kompleksi ja suurendab toimet.

Intravenoosselt manustatud kaltsiumfolinaati kasutatakse ka folaadivaeguse vältimiseks ja raviks, kui
seda ei saa vältida või ravida suukaudse foolhappega. See võib vajalikuks osutuda täieliku
parenteraalse toitmise või raskekujulise malabsorbtsioonisündroomi sündroomi korral.
Kaltsiumfolinaat on näidustatud ka foolhappevaegusest tingitud megaloblastilise aneemia raviks, kui
suukaudne ravi ei ole võimalik.

5.2   Farmakokineetilised omadused

Imendumine
Pärast vesilahuse lihasesse manustamist on süsteemne saadavus võrreldav intravenoossel
manustamisel saavutatavaga. Maksimaalne kontsentratsioon seerumis (Cmax) on siiski madalam.

Metabolism
Kaltsiumfolinaat on ratsemaat, kus L-vorm (L-formüül-tetrahüdrofolaat, L-5-formüül-THF) on
aktiivne enantiomeer.
Foliinhappe peamine metaboliit on 5-metüül-tetrahüdrofoolhape (5-metüül-THF), mis tekib peamiselt
maksas ja soole limaskestas.
Jaotumine
Foliinhappe jaotusruumala ei ole teada.
Algaine (D/L-formüül-tetrahüdrofoolhape, foliinhape) maksimaalne seerumitase saavutatakse
intravenoossel manustamisel 10 minuti pärast.
L-5-formüül-THF ja 5-metüül-THF AUC olid 25 mg annuse manustamise järgselt vastavalt
28,4±3,5 mg.min/l ja 129±11 mg.min/l. Inaktiivne D-isomeeri kontsentratsioon on kõrgem kui L-
5-formüül-tetrahüdrofolaadil.

Eliminatsioon
Aktiivse L-vormi eliminatsiooni poolväärtusaeg on 32...35 minutit ja inaktiivsel D-vormil vastavalt
352...485 minutit.
Aktiivsete metaboliitide kogupoolväärtusaeg on umbes 6 tundi (pärast veeni ja lihasesse manustamist).

Eritumine
80%...90% eritub uriiniga (inaktiivsed metaboliidid - 5- ja 10-formüül-tetrahüdrofolaadid), 5%...8%
roojaga.

5.3    Prekliinilised ohutusandmed

Lisaks ravimi omaduste kokkuvõtte teistes lõikudes mainitule ei ole täiendavaid prekliinilisi andmeid,
mis oleksid olulised kliinilise ohutuse seisukohalt.


6.     FARMATSEUTILISED ANDMED

6.1    Abiainete loetelu

Naatriumkloriid, süstevesi, naatriumhüdroksiid, lahjendatud vesinikkloriidhape

6.2    Sobimatus

Sobimatust on kirjeldatud kaltsiumfolinaadi süstitava ravimvormi ja droperiooli, foskarneti ja
metotreksaadi süstitavate ravimvormide vahel.

Droperidool
1,25 mg/0,5 ml droperidooli segamisel 5 mg/0,5 ml kaltsiumfolinaadiga samas süstlas tekib koheselt
pretsipitaat, mis on püsiv 5 minutit temperatuuril 25 °C koos järgneva tsentrifuugimisega 8 minutit.
2,5 mg/0,5 ml droperidooli ja 10 mg/0,5 ml kaltsiumfolinaadi järjestikusel süstimisel kaheharulisse
(Y-) infusioonisüsteemi ilma selle vahepealse läbiloputuseta tekkis koheselt pretsipitaat.

Foskarnet
24 mg/ml foskarnetti koos 20 mg/ml kaltsiumfolinaadiga moodustab häguse kollase lahuse.

5-fluorouratsiil
1000 mg Calciumfolinat „Ebewe“-t (100 ml kaltsiumfolinaati 10 mg/ml) koos 5000 mg 5-Fluorouracil
„Ebewe“ (100 mg 50 mg/ml) ja 40 ml füsioloogilise lahusega on infusioonipumbas (nt „Easy pump“
tüüpi) stabiilne toatemperatuuril kuni 48 tundi. Teiste segude kohta puuduvad andmed. Seetõttu ei tohi
Calciumfolinat „Ebewe“ süstelahust segada teiste ravimitega, sh oksaliplatiini või irinotekaaniga.

Seda ravimpreparaati ei tohi segada teiste ravimitega, välja arvatud nendega, mis on loetletud lõigus
6.6.

6.3    Kõlblikkusaeg

2 aastat.
Süstelahuse lahjendamisel 0,9% naatriumkloriidi lahuse või 5% glükoosilahusega on keemiline ja
füüsikaline stabiilsus tõestatud 24 tunni jooksul, kui temperatuur on kuni 25 °C. Mikrobioloogilisest
aspektist tuleb lahust kasutada kohe. Kui lahust ei kasutata kohe, vastutab kasutaja säilitamisaja ja
-tingimuste eest, mis ei tohi ületada 24 tundi temperatuuril 2°C...8°C, välja arvatud juhul, kui
lahjendamine on toimunud kontrollitud ja valideeritud aseptilistes tingimustes.

6.4   Säilitamise eritingimused

Hoida külmkapis (2°C...8°C).
Hoida originaalpakendis valguse eest kaitstult.

Lahjendatud ravimpreparaadi säilitamistingimusi vt lõik 6.3.

6.5   Pakendi iseloomustus ja sisu

Hüdrolüütilisest klaasist (tüüp I) merevaigukollast värvi viaalid/ampullid, mis on pakendatud
pappkarpi.
Viaalidel on kummist sulgur alumiiniumpealdisega ja ärarebitava kaanega.
Üks ampull (3 ml) sisaldab 30 mg kaltsiumfolinaati.
Üks ampull (5 ml) sisaldab 50 mg kaltsiumfolinaati.
Üks ampull (10 ml) sisaldab 100 mg kaltsiumfolinaati.
Üks viaal (10 ml) sisaldab 100 mg kaltsiumfolinaati.
Üks viaal (20 ml) sisaldab 200 mg kaltsiumfolinaati.
Üks viaal (30 ml) sisaldab 300 mg kaltsiumfolinaati.
Üks viaal (35 ml) sisaldab 350 mg kaltsiumfolinaati.
Üks viaal (40 ml) sisaldab 400 mg kaltsiumfolinaati.
Üks viaal (60 ml) sisaldab 600 mg kaltsiumfolinaati.
Üks viaal (80 ml) sisaldab 800 mg kaltsiumfolinaati.


Kõik pakendisuurused ei pruugi olla müügil.

6.6   Erihoiatused ravimi hävitamiseks ja käsitlemiseks.

Enne manustamist tuleb kaltsiumfolinaadi süstelahust visuaalselt kontrollida. Süstelahus peab olema
selge ja kollaka värvusega. Kui lahus on hägune või sisaldab osakesi, ei tohi seda kasutada.
Kaltsiumfolinaadi süstelahus on mõeldud ainult ühekordseks kasutamiseks. Kasutamata ravim või
jäätmematerjal tuleb hävitada vastavalt kohalikele seadustele.


7.    MÜÜGILOA HOIDJA

EBEWE Pharma Ges.m.bH Nfg. KG
A-4866 Unterach
Austria


8.    MÜÜGILOA NUMBER

251899


9.    MÜÜGILOA VÄLJASTAMISE KUUPÄEV/UUENDAMISE KUUPÄEV

9.04.1999/3.12.2009
10.   TEKSTI KAASAJASTAMISE KUUPÄEV

Ravimiametis kinnitatud septembris 2010