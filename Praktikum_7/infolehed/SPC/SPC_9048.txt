RAVIMI OMADUSTE KOKKUVÕTE

1.       RAVIMPREPARAADI NIMETUS

Magnevist 0,5 mmol/ml süstelahus


2.       KVALITATIIVNE JA KVANTITATIIVNE KOOSTIS

Iga ml sisaldab toimeainena 0,5 mmol dimeglumiingadopentetaati (vastab 469,01 mg
dimeglumiingadopentetaadile).

INN. Acidum gadopenteticum, dimegluminum

Abiainete täielik loetelu vt lõik 6.1.


3.       RAVIMVORM

Süstelahus.
Selge, värvitu või kahvatukollane lahus.

Alljärgnevalt on loetletud Magnevist’i füüsikalis-keemilised omadused:

Osmolaalsus (Osm/kg H2O)
37°C juures                                1,96
Viskoossus (mPa·s)
20°C juures                                4,9
37°C juures                                2,9
pH-väärtus                                 7,0 – 7,9

4.       KLIINILISED ANDMED

4.1      Näidustused

Ravim on mõeldud ainult diagnostiliseks kasutamiseks.

Kraniaalne, spinaalne ja kogu keha magnetresonantsuuring.

4.2      Annustamine ja manustamisviis

4.2.1    Manustamisviis

Ravim on mõeldud ainult intravenoosseks manustamiseks.

Tuleb jälgida harilikke magnetresonantsuuringu ohutusreegleid, nt välistada kardiostimulaatorid,
ferromagnetilised implantaadid.

Lisajuhendeid vt lõik 6.6.

4.2.2    Annustamine

•       Kraniaalne ja spinaalne MRI

Eriti tuumorite demonstreerimiseks ning meningioomi, (n. acusticus’e ) neurinoomi, invasiivsete
tuumorite (nt glioomi) ja metastaaside kahtluse edasiseks diferentsiaaldiagnostiliseks selgitamiseks;
väikeste ja/või isointensiivsete tuumorite nähtavale toomiseks; kahtlusel patoloogia taastumisele pärast
kirurgilist või kiiritusravi; haruldaste neoplasmade nagu hemangioblastoomid, ependümoomid ja
väikesed hüpofüüsi adenoomid, eristavaks tõestamiseks; ajuvälise lähtega metastaatiliste tuumorite
edasiseks täpsustamiseks.
Spinaalse MRI puhul lisaks: intra- ja ekstramedullaarsete tuumorite eristamiseks; massiivsete tuumori
alade näitamine teatud uurises; intramedullaarse tuumori leviku määramine.

Täiskasvanud

Üldiselt on heaks kontrasteerimiseks ja kliinilise küsimuse lahendamiseks küllaldane manustada
0,2 ml Magnevist’i kehakaalu kilogrammi kohta (vastab 0,1 mmol dimeglumiingadopentetaadile
kehakaalu kg kohta).

Kui vaatamata normaalsele kontrasteeritud MRI pildile jääb püsima tugev kliiniline kahtlus kahjustuse
suhtes tuleks lisaks süstida 0,2 ml või täiskasvanutele isegi 0,4 ml Magnevist’i kehakaalu kg kohta
30 minuti jooksul, vahetult enne MRI-uuringut, see võib tõsta uuringu diagnostilist väärtust.

Kasvaja retsidiivi või metastaasi väljalülitamiseks täiskasvanutel annab 0,6 ml Magnevist’i kasutamine
kehakaalu kilogrammi kohta tihti suurema diagnostilise tulemuslikkuse.

Maksimaalne üksikannus: 0,6 ml Magnevist’i kehakaalu kilogrammi kohta.

•     Kogu keha MRI

Kaasa arvatud näokolju, kaelapiirkond, rindkereõõs kaasaarvatud süda ja kõhupiirkond, naise
rinnanääre, vaagen, aktiivne ja passiivne lihas-skeleti süsteem ning veresoonestik üle kogu keha.
Magnevist võimaldab diagnostilist informatsiooni, eriti:
- kasvajate, põletike ja veresoonte kahjustuste näitamiseks või väljalülitamiseks;
- nende patoloogiate leviku ja piirjoonte määramiseks;
- kahjustuste seesmise struktuuri eristamiseks;
- vereringe seisundi hindamiseks normaalsetes ja haiguslikult muutunud kudedes;
- ravijärgseks kasvaja- ja armkoe eristamiseks;
- taastunud diskiprolapsi äratundmiseks pärast kirurgilist sekkumist;
- neerufunktsiooni poolkvantitatiivseks hindamiseks koos anatoomilise organdiagnoosiga.

Täiskasvanud

Üldiselt on heaks kontrasteerimiseks ja kliinilise küsimuse lahendamiseks küllaldane manustada
0,2 ml Magnevist’i kehakaalu kilogrammi kohta.

Erijuhtudel, nt halva vaskularisatsiooni ja/või väikese ekstratsellulaarse ruumiga lesioonide korral,
võib küllaldase kontrastsuse saavutamiseks osutuda vajalikuks manustada 0,4 ml Magnevist’i/kg
kehakaalu kohta, seda eriti suhteliselt kergelt T1-tasakaalustatud skaneerimismooduste kasutamisel.

Kasvaja retsidiivi või metastaasi väljalülitamiseks täiskasvanutel võib suurema diagnostilise
tulemuslikkuse saavutamiseks kasutada annust 0,6 ml Magnevist’i kehakaalu kilogrammi kohta.

Veresoonte visualiseerimiseks, sõltuvalt uuritavast piirkonnast ja uuringu metoodikast, võib
täiskasvanutel osutuda vajalikuks manustada kuni 0,6 ml kehakaalu kg kohta.

Maksimaalne üksikannus: 0,6 ml Magnevist’i kehakaalu kilogrammi kohta.

Patsientide erirühmad

•   Neerufunktsiooni kahjustus
Magnevist on vastunäidustatud raske neerukahjustusega patsientidel (GFR < 30 ml/min/1,73m2) ja
maksasiirdamise perioperatiivsel perioodil (vt lõik 4.3). Magnevist’i võib kasutada pärast hoolikat
riski/kasu hindamist mõõduka neerukahjustusega patsientidel (GFR 30...59 ml/min/1,73m2) annuses,
mis ei ületa 0,2 ml/kg kehakaalu kohta (vt lõik 4.4). Skaneerimisel ei tohi kasutada üle ühe annuse.
Kuna puudub informatsioon korduva annustamise kohta, siis ei tohi Magnevist’i manustamist korrata
varem kui 7 päeva möödumisel.

•      Kuni 4-nädalased vastsündinud ja kuni 2-aastased väikelapsed

Magnevist’i ei tohi kasutada alla 4 nädala vanustel vastsündinutel (vt lõik 4.3). Seoses väljaarenemata
neerufunktsiooniga tohib alla 1 aasta vanustel lastel kasutada Magnevist’i ainult pärast hoolikat kasu-
riski suhte hindamist ja kuni 0,4 ml/kg kehakaalu kohta. Skaneerimisel ei tohi kasutada üle ühe
annuse. Kuna puudub informatsioon korduva annustamise kohta, siis ei tohi Magnevist’i manustamist
korrata varem kui 7 päeva möödumisel.

Annustamine lastel kõigi näidustuste puhul: 0,2 ml Magnevist’i kehakaalu kilogrammi kohta.
Maksimaalne üksikannus lastel: 0,4 ml Magnevist’i kehakaalu kilogrammi kohta.

Alla 2-aastastel lastel on kogu keha MRI-s kasutamise kogemus piiratud.

Alla 2-aastastele lastele tuleb vigastuste vältimiseks manustada vajalik annus käsitsi, mitte
autoinjektori abil.

•      Eakad patsiendid (65-aastased ja vanemad)

Annuse kohandamine ei ole vajalik. Eakate patsientide korral tuleb olla ettevaatlik (vt lõik 4.4).

•      Maksafunktsiooni kahjustus

Kuna gadopentetaat eemaldatakse kehast üksnes muutumatul kujul neerude kaudu, ei ole mõõduka
maksakahjustusega patsientidel annuse kohandamine vajalik. Raske maksakahjustusega patsientide
kohta andmed puuduvad (vt ka lõik 5.2).


4.3.     Vastunäidustused

Magnevist on vastunäidustatud raske neerukahjustusega (GFR < 30 ml/min/1,73 m2), maksasiirdamise
perioperatiivses perioodis patsientidel ja alla 4-nädala vanustel vastsündinutel (vt lõik 4.4).

4.4.     Hoiatused ja ettevaatusabinõud kasutamisel

•      Ülitundlikkus

Patsientidel, kes on teadaolevalt ülitundlikud Magnevist’i suhtes, tuleb eriti hoolikalt hinnata riski-
kasu vahekorda.

Magnevist’i nagu ka teisi intravenoosseid kontrastaineid, võib seostada anafülaktiliste/ülitundlikkus-
või teiste idiosünkraatiliste reaktsioonidega, mida iseloomustavad kardiovaskulaarsed, respiratoorsed
või kutaansed manifestatsioonid, ning mis ulatuvad raskete reaktsioonideni, k.a šokk.

Ülitundlikkusreaktsioonide tekkimise risk on suurem järgmistel juhtudel:
    - eelnev reaktsioon kontrastainetele;
    - bronhiaalastma esinemine anamneesis;
    - allergilised reaktsioonid anamneesis.
Allergilise eelsoodumusega patsientidel (eriti, kui neil on varem esinenud ülal loetletud seisundeid)
võib Magnevist’i kasutada ainult pärast eriti hoolikat kasu/riski suhte hindamist.

Enamus neist reaktsioonidest ilmneb vähemalt poole tunni jooksul pärast manustamist.
Seetõttu on soovitatav patsienti uuringujärgselt jälgida.

Allergilise eelsoodumusega patsientidel võib kaaluda premedikatsiooni antihistamiinidega ja/või
glükokortikoididega.

Võimaliku ülitundlikkusreaktsiooni puhuks on tarvilik vajalike ravimite olemasolu ning valmisolek
esmaabimeetmete rakendamiseks.

Harva on täheldatud hilisreaktsioone, mis on tekkinud tunde või päevi pärast manustamist (vt lõik
4.8).

Ülitundlikkusreaktsioone kogevad patsiendid, kes võtavad beetablokaatoreid, võivad olla resistentsed
ravile beeta-agonistidega.

Kardiovaskulaarset haigust põdevad patsiendid on vastuvõtlikumad tõsiste, isegi surmaga lõppevate,
raskete ülitundlikkusreaktsioonide tekke suhtes.

•   Neerufunktsiooni kahjustus

Enne Magnevist’i manustamist tuleb kõiki patsiente uurida neerufunktsiooni häirete suhtes
laboratoorsete analüüside põhjal.

Teatatud on süsteemse nefrogeense fibroosi (NSF) juhtudest, mida seostatakse Magnevist’i ja mõne
teise gadoliiniumi sisaldava kontrastaine kasutamisega ägeda või kroonilise raske neerukahjustusega
(GFR < 30 ml/min/1,73 m2) patsientidel. Perioperatiivses maksasiirdamise perioodis patsientidel on
kõrge risk ägeda neerukahjustuse tekkeks. Seetõttu ei tohi Magnevist’i kasutada raske
neerukahjustusega patsientidel, maksasiirdamise perioperatiivses perioodis patsientidel ja
vastsündinutel (vt lõik 4.3).

NSF’i tekkerisk mõõduka neerukahjustusega (GFR 30...59 ml/min/1.73 m2) patsientidel ei ole teada,
mistõttu tohib seda ravimit nendel patsientidel kasutada ainult pärast hoolikat riski/kasu suhte
hindamist.

Hemodialüüsi tegemine veidi aega pärast Magnevist’i manustamist võib olla kasulik Magnevist’i
organismist eemaldamiseks. Puuduvad tõendid toetamaks hemodialüüsi NSF’i vältimiseks või raviks
patsientidel, kellele parajasti ei teostata hemodialüüsi.

•   Krambid

Patsientidel, kellel esinevad intrakraniaalsed lesioonid või kellel esineb kalduvus lihaskrampidele,
võib olla suurem oht krampide tekkeks. Teated sellistest reaktsioonidest seoses Magnevist’i
manustamisega on harvad.
Patsientide puhul, kellel on eelsoodumus krampide tekkeks, tuleb tarvitusele võtta ettevaatusabinõud,
st pidev jälgimine, tekkida võivate krambihoogude pareerimiseks mõeldud vahendite ja ravimite
eelnev valmis seadmine.

•   Eakad patsiendid
Eakatel inimestel võib gadopentetaadi renaalne kliirens olla kahjustunud. Seetõttu on eriti oluline 65-
aastaste ja vanemate patsientide uurimine neerufunktsiooni häirete suhtes.

•      Vastsündinud ja väikelapsed

Magnevist’i ei tohi kasutada alla 4 nädala vanustel vastsündinutel (vt lõik 4.3). Seoses väljaarenemata
neerufunktsiooniga tohib alla 1 aasta vanustel lastel kasutada Magnevist’i ainult pärast hoolikat
kaalutlemist.

4.5         Koostoimed teiste ravimitega ja muud koostoimed

Uuringuid koostoimete kohta teiste ravimitega ei ole läbi viidud.

•      Interferents diagnostiliste testidega

Kompleksomeetriliste meetoditega määratud raua väärtused seerumis võivad anda liiga madala vale
tulemuse kuni 24 tundi pärast Magnevist’i manustamist, vaba DTPA leidumise tõttu Magnevist’i
lahuses.

4.6.       Rasedus ja imetamine

•      Rasedus

Dimeglumiingadopentetaadi kasutamise kohta rasedatel andmed puuduvad. Loomkatsed on näidanud
kahjulikku toimet reproduktiivsusele pärast suurte annuste korduvat manustamist (vt lõik 5.3).
Magnevist’i ei tohi kasutada raseduse ajal väljaarvatud juhtudel, kui naise kliiniline seisund vajab
dimeglumiingadopentetaadi kasutamist.

•      Imetamine

Puuduvad andmed dimeglumiingadopentetaadi eritumisest rinnapiima. Olemasolevad andmed
loomadel on näidanud, et dimeglumiingadopentetaat eritub rinnapiima. Riski rinnapiimatoidul olevale
lapsele ei saa välistada. Rinnaga toitmine tuleb lõpetada pärast Magnevist’i manustamist vähemalt 24
tunniks.

4.7        Toime reaktsioonikiirusele

Ei ole teada.

4.8        Kõrvaltoimed

Magnevist’i ohutusprofiil põhineb turuletuleku järgsetel andmetel ja enam kui 11 000 patsiendiga läbi
viidud kliiniliste uuringute tulemustel.

Kõige sagedasemad kõrvaltoimed (≥0,4%) kliinilistes uuringutes Magnevist’i kasutanud patsientidel
olid:
      erinevad süstekoha reaktsioonid;
-
      peavalu;
-
      iiveldus.
-

Enamus kliinilistes uuringutes esinenud kõrvaltoimetest olid kerge kuni keskmise raskusastmega.

Kõige tõsisemad kõrvaltoimed Magnevist’i kasutavatel patsientidel on:
      süsteemne nefrogeenne fibroos;
-
      anafülaktoidsed reaktsioonid / anafülaktoidne šokk.
-
Harva on esinenud hilinenud ülitundlikkus / anafülaktoidseid reaktsioone (tekivad tunde kuni päevi
pärast manustamist) (vt lõik 4.4).

Allolevas tabelis on loetletud Magnevist’i kasutamisel esinenud kõrvaltoimed. Need on
klassifitseeritud MedDRA (versioon 12.1) organsüsteemi klasside järgi. Kindla kõrvaltoime, selle
sünonüümi või seonduvate seisundite kirjeldamisel on kasutatud kõige sobivamat MedDRA terminit.
Kliinilistes uuringutes esinenud kõrvaltoimed on klassifitseeritud esinemissageduste järgi, mis on
toodud järgmiselt: aeg-ajalt (≥1/1000 ja <1/100), harv (≥1/10 000 ja <1/1000). Turuletuleku järgselt
teatatud kõrvaltoimed, mille esinemissagedust ei saa hinnata, on loetletud tulbas “Teadmata”.

Tabel 1. Kliinilistes uuringutes või turuletuleku järgselt Magnevist’i kasutamisel teatatud
kõrvaltoimed
Organsüsteemi klass        Aeg-ajalt               Harv                    Teadmata
(MedDRA)
                                                                           Rauasisalduse tõus
Vere ja lümfisüsteemi
                                                                           seerumis*
häired
                                                   Ülitundlikkus /
Immuunsüsteemi
                                                   anafülaktoidne
häired
                                                   reaktsioon (nt
                                                   anafülaktoidne šokk*,
                                                   anafülaktoidne
                                                   reaktsioon§*,
                                                   ülitundlikkus-
                                                   reaktsioonid§*, šokk§*,
                                                   hüpotensioon§*,
                                                   konjunktiviit, teadvuse
                                                   kaotus§*, pitsitustunne
                                                   kurgus*, aevastamine,
                                                   urtikaaria, pruuritus,
                                                   lööve, erüteem,
                                                   düspnoe*,
                                                   hingamisseiskus§*,
                                                   bronhospasm§*, vilistav
                                                   hingamine,
                                                   larüngospasm§*,
                                                   kõriturse§*,
                                                   neeluturse§*,
                                                   tsüanoos§*, riniit§,
                                                   angioödeem§*, näo
                                                   turse*, reflektoorne
                                                   tahhükardia§)
                                                   Desorientatsioon        Agitatsioon,
Psühhiaatrilised häired
                                                                           segasusseisund

                          Peapööritustunne,        Krambid*,                 Kooma*, somnolentsus*,
Närvisüsteemi häired
                          peavalu,                 paresteesia,              kõnehäired,
                          düsgeusia                põletustunne,             parosmia
                                                   värinad
                                                                             Nägemishäired, silmavalu,
Silma kahjustused
                                                                             lakrimatsioon
                                                                             Kuulmiskahjustus,
Kõrva ja labürindi
                                                                             kõrvavalu
kahjustused
                                                   Tahhükardia*,             Südameseiskus*, südame
Südame häired
                                                   arütmia                   löögisageduse
                                                                             aeglustumine /
                                                                             bradükardia*
Organsüsteemi klass        Aeg-ajalt                   Harv                    Teadmata
(MedDRA)
                                                       Tromboflebiit,          Sünkoop*,
Vaskulaarsed häired
                                                       punetus,                vasovagaalne reaktsioon,
                                                       vasodilatatsioon        vererõhu tõus
                                                       Kurguärritus,           Respiratoorne distress,
Respiratoorsed,
                                                       farüngo-larüngeaalne    hingamissageduse tõus või
rindkere ja
                                                       valu / neeluärritus,    hingamissageduse langus,
mediastiinumi häired
                                                       köha                    kopsuturse*
                           Oksendamine,                Kõhuvalu,               Salivatsioon
Seedetrakti häired
                           iiveldus                    ebamugavustunne
                                                       kõhus,
                                                       kõhulahtisus,
                                                       hambavalu,
                                                       suukuivus,
                                                       suu pehme koe valu ja
                                                       paresteesia
                                                                               Vere bilirubiini taseme
Maksa ja sapiteede
                                                                               tõus,
häired
                                                                               maksaensüümide
                                                                               aktiivsuse tõus
                                                                               Süsteemne nefrogeenne
Naha ja nahaaluskoe
                                                                               fibroos (NSF)*
kahjustused
                                                       Jäsemete valu           Seljavalu,
Lihas-skeleti ja sidekoe
                                                                               artralgia
kahjustused
                                                                               Äge neerupuudulikkus*,**,
Neerude ja kuseteede
                                                                               seerumi kreatiniini
häired
                                                                               sisalduse tõus**,
                                                                               kusepidamatus,
                                                                               kusepakitsus

                           Valu,                       Valu rinnus,            Külmavärinad,
Üldised häired ja
                           kuumatunne,                 palavik,                higistamine,
manustamiskoha
                           külmatunne,                 perifeerne ödeem,       kehatemperatuuri tõus või
reaktsioonid
                           süstekoha reaktsioonid      halb enesetunne,        langus
                           (nt süstekohal esinev:      väsimus,
                           külmatunne,                 janu,
                           paresteesia, paistetus,     asteenia
                           soojatunne, valu, turse,
                           ärritus, hemorraagia,
                           erüteem,
                           ebamugavustunne,
                           nekroos§,
                           tromboflebiit§, flebiit§,
                           põletik§,
                           ekstravasatsioon§)

* teatatud on eluohtlikest ja/või surmaga lõppenud juhtudest
** eelneva neerukahjustusega patsientidel
§
  neid reaktsioone on esinenud ainult turuletuleku järgsel perioodil (esinemissagedus teadmata)

Seoses Magnevist’i kasutamisega on teatatud süsteemse nefrogeense fibroosi (NSF) juhtudest (vt lõik
4.4).
Dialüüsi vajavatel neerupuudulikkusega patsientidel, kellele manustati Magnevist’i, on sageli esinenud
hilinenud ja mööduvaid põletikulisi reaktsioone nagu palavik, külmavärinad ning C-reaktiivse valgu
sisalduse tõus. Nendel patsientidel viidi MRI uuring Magnevist’iga läbi päev enne hemodialüüsi.


4.9       Üleannustamine

Tahtmatu üleannustamise järgseid intoksikatsiooninähte pole kliinilise kasutamise käigus täheldatud
ning puuduvad teated nende esinemise kohta.

Neerupuudulikkusega patsientidel tuleb tahtmatu üleannustamise puhul jälgida neerufunktsiooni.

Magnevist’i saab eemaldada hemodialüüsi teel. Siiski puuduvad tõendid selle kohta, et hemodialüüs
sobib süsteemse nefrogeense fibroosi (NSF) ärahoidmiseks.


5.        FARMAKOLOOGILISED OMADUSED

5.1.      Farmakodünaamilised omadused

Farmakoterapeutiline grupp: paramagnetilised kontrastained, ATC kood: V08CA01

Magnevist on paramagnetiline kontrastaine magnetresonantstomograafiaks.
Kui magnetresonantstomograafias (MRT) kasutada T1 kaalutud sekventse, lüheneb paramagnetiliste
gadopentetaadi poolt ergastatud vee prootonite relaksatsiooniaeg (T1) ning saadava signaali
intensiivsus tõuseb, parandades seeläbi uuritavate kudede kontrastsust.

Gadopentetaat on kõrge paramagnetilisusega ühend, mis viib olulisele relaksatsiooniaja lühenemisele
isegi madalates kontsentratsioonides. Paramagnetiline efektiivsus 37°C juures 1,5T tugevusega
magnetväljas e relakseerumisvõime r1 (väljendub mõjus vee prootonite T1 relaksatsiooniajale plasmas)
ja relakseerumisvõime r2 (väljendub mõjus T2 relaksatsiooniajale) on vastavalt umbes 4,1 ± 0,2
l/(mmol sek) ja 4,6 ± 0,8 l/(mmol sek). Relakseerumisvõimed on vaid nõrgas sõltuvuses magnetvälja
tugevusest.

Dietüleen-triamiin-pentaatseethape (DTPA) moodustab kompleksi paramagnetilise gadoliiniumi
iooniga, millel on kõrge in vivo ja in vitro stabiilsus (termodünaamilise stabiilsuse konstant log
KGdL=22 - 23). Dimeglumiingadopentetaat on hea vesilahustuvusega, hüdrofiilne ühend
jaotuskoefitsendiga ca 0,0001 n-butanooli ja puhvri vahel pH 7,6 juures. Toimeaine ei näita kliiniliselt
olulistes annustes märkimisväärset inhibeerivat toimet ensüümidele nt atsetüülkoliinesteraasile või
lüsosüümile.

Magnevist ei aktiveeri komplemendisüsteemi ja seega on tal arvatavasti väga madal anafülaktoidseid
reaktsioone vallandav potentsiaal.

Suurematel kontsentratsioonidel ja pikendatud inkubatsiooniaja korral omab
dimeglumiingadopentetaat vähest in-vitro toimet erütrotsüütide morfoloogiale. Magnevist’i
intravenoosne manustamine inimesele võib viia nõrga pöörduva intravaskulaarse hemolüüsini, mis
võib seletada kerget seerumi bilirubiini ja rauasisalduse tõusu, mida on täheldatud pärast süstet paari
tunni jooksul.


5.2       Farmakokineetilised omadused

Gadopentetaat käitub organismis sarnaselt teistele kõrge hüdrofiilsusega bioloogiliselt inertsetele
ainetele (nt mannitool või inuliin).

•      Imendumine ja jaotumine
Pärast Magnevist’i intravenoosset manustamist langeb plasmakontsentratsioon bieksponentsiaalselt ja
kiiresti poolväärtusajaga ligikaudu 90 minutit.
Gadopentetaat jaotub kiiresti rakuvälises ruumis.

Gadopentetaadi jaotusruumala on ligikaudu 0,26 l/kg. Märkimisväärset seondumist plasmavalkudega
ei toimu.

Rottidel ja koertel läbiviidud uuringutes leiti seitse päeva pärast radioaktiivselt markeeritud
gadopentetaadi intravenoosset manustamist loomade neerudest suhteliselt suures kontsentratsioonis
lagunemata gadoliiniumi kompleksi – kuni 0,15% manustatud annusest.
Teistes kehaosades oli kontsentratsioon väiksem kui 1% manustatud annusest.

Gadopentetaat ei läbi tervet hematoentsefaal- ega hematotestikulaarbarjääri. Väike toimeaine hulk, mis
läbib platsentaarbarjääri, eemaldatakse loote poolt.

Imetavatel naistel (vanuses 23…38 aastat) imendub rinnapiima vähem kui 0,04% manustatud
gadopentetaadi annusest. Rottidel oli pärast suukaudset manustamist toimeaine imendumine
seedetraktist väike – ligikaudu 4%.

•   Metabolism

Gadopentetaat ei metaboliseeru.

•   Eritumine

Gadopentetaat eritub muutumatul kujul neerude kaudu glomerulaarfiltratsiooni teel. Ekstrarenaalselt
erituva osa kogus on väiksem kui 1% manustatud annusest.

Keskmiselt 83% annusest eritus 6 tunni jooksul pärast süstet. Ligikaudu 91% annusest eritus uriiniga
esimese 24 tunni jooksul. Gadopentetaadi renaalne kliirens oli ligikaudu 120 ml/min/1,73m2 ning on
seega võrreldav ainetega, mis väljutatakse ainult glomerulaarfiltratsiooni teel (nt inuliin või Cr-
EDTA).

Lineaarsus/mitte-lineaarsus
Gadopentetaadi farmakokineetika on annustes kuni 0,25 mmol/kehakaalu kg kohta (0,5 ml/kg)
lineaarne - farmakokineetilised parameetrid muutuvad proportsionaalselt annusega (nt maksimaalne
kontsentratsioon, AUC) või on annusest sõltuvad (nt jaotusruumala püsiva plasmakontsentratsiooni
juures, poolväärtusaeg).

•   Patsientide erirühmad

I faasi uuring võrdles omavahel mõõduka maksafunktsiooni kahjustusega patsiente, terveid patsiente,
terveid mitte-eakaid mehi ja naisi ja terveid eakaid patsiente, Magnevist’i manustamisel
0,3 mmol/kehakaalu kg kohta.
II faasi uuring võrdles omavahel erineva neerukahjustuse astmega ja terveid patsiente Magnevist’i
manustamisel 0,1 mmol/kehakaalu kg kohta.

Eakad (üle 65-aastased) patsiendid
Sõltuvalt vanuse tõustes tekkivatest neerufunktsiooni füsioloogilistest muutustest oli tervetel üle 65-
aastastel meestel AUC 4,7 mmol·h/l ja poolväärtusaeg 2,2 h võrrelduna vastavalt 3,3 mmol·h/l ja
1,8 h-ga tervete 18-57 aastaste meestega.
Kogukliirens vähenes 117 ml/min-st (mitte-eakatel) 89 ml/min-ni (eakatel).

Sugu
Gadopentetaadi farmakokineetika oli mitte-eakatel (18…57 aastased) naistel ja meestel sarnane.
Maksafunktsiooni kahjustus
Kuna gadopentetaat väljutatakse peaaegu täielikult neerude kaudu, ei olnud erinevusi gadopentetaadi
farmakokineetikas maksakahjustusega (Child-Pugh klass B) ja tervete patsientide vahel.
Raske maksakahjustusega (Child-Pugh klass C) patsientide kohta andmed puuduvad.

Neerufunktsiooni kahjustus
Neerufunktsiooni kahjustuse korral pikeneb vähenenud glomerulaarfiltratsiooni tõttu gadopentetaadi
seerumi poolväärtusaeg. Ühekordse intravenoosse annuse manustamise järel 10-le neerufunktsiooni
kahjustusega patsiendile (4 kerge neerufunktsiooni kahjustusega patsienti [kreatiniini kliirensiga
≥ 60 kuni < 90 ml/min] ja 6 mõõduka neerufunktsiooni kahjustusega patsienti [kreatiniini kliirensiga
≥ 30 kuni < 60 ml/min] olid keskmised poolväärtusajad kerge ja mõõduka neerukahjustusega
patsientidel vastavalt 2,6±1,2 h ja 4,2±2,0 h võrrelduna 1,6±0,13 h-ga tervetel patsientidel. Raske
neerufunktsiooni kahjustusega (kreatiniini kliirens < 30 ml/min) patsientidel, kellele ei teostata
hemodialüüsi suurenes keskmine poolväärtusaeg 10,8±6,9 h-ni.

Gadopentetaat väljutatakse täielikult neerude kaudu kerge kuni mõõduka neerufunktsiooni
kahjustusega patsientidel (kreatiniini kliirens > 30 ml/min) kahe ööpäeva jooksul. Raske
neerufunktsiooni kahjustusega patsientidel eritus uriiniga kahe ööpäeva jooksul 73,3±16,1%
manustatud annusest.

Neerufunktsiooni kahjustusega patsientidel võib gadopentetaati eemaldada hemodialüüsi teel.
Kliinilises uuringus manustati neerufunktsiooni kahjustusega patsientidele dimeglumiingadopentetaati
0,1 mmol/kehakaalu kg kohta. Kolmel järjestikusel päeval tehti patsientidele iga päev 3-tunnine
dialüüsi protseduur. Iga protseduuri käigus vähenes gadopentetaadi plasmakontsentratsioon 70%
võrra. Pärast viimast hemodialüüsi protseduuri oli plasmakontsentratsioon vähem kui 5%
algväärtusest.

Lapsed
2-kuu kuni 2-aastaste lastega läbiviidud kliinilises uuringus oli gadopentetaadi farmakokineetika lastel
(kehakaalule kohandatud kliirens, jaotusruumala ja poolväärtusaeg) sarnane täiskasvanute
farmakokineetikaga.

5.3      Prekliinilised ohutusandmed

Farmakoloogilise ohutuse, süsteemse toksilisuse, genotoksilisuse, kartsinogeensuse ja
kontaktsensibiliseeriva potentsiaali mittekliinilised uuringud ei ole näidanud kahjulikku toimet
inimesele.

•     Süsteemne toksilisus

Eksperimentaalsetes süsteemse taluvuse uuringutes pärast korduvat igapäevast intravenoosset
manustamist ei esinenud leide, mis tõstataksid vastunäidustusi Magnevist’i ühekordsele diagnostilisele
manustamisele inimestel.

Ägeda toksilisuse uuringute tulemuste järgi on ägeda intoksikatsiooni risk täiskasvanutel Magnevist’i
kasutamise puhul väga ebatõenäoline.

•     Genotoksilisus, tumorigeensus

Gadopentetaadi genotoksilisuse uuringud (geen-, kromosoom- ja genoommutatsiooni testid) in vivo ja
in vitro ei näidanud mutageenset potentsiaali.

Magnevist’i tumorigeensusuuring rottidega ei näidanud toimeainega seotud tuumorite teket.
Arvestades selle faktiga, genotoksilisuse puudumisega, ning lähtudes farmakokineetikast ja toksilisuse
puudumisest kiirelt kasvavate kudede suhtes ning asjaolust, et Magnevist’i manustatakse vaid
ühekordsetes doosides võib öelda, et Magnevist’i kasutamisel puudub nähtav tumorigeenne risk
inimesele.
•      Reproduktsioonitoksilisus

Reproduktsioonitoksilisuse uuringutes põhjustas korduv intravenoosne manustamine annuses
0,75 mmol/kehakaalu kg kohta küülikutel ja 1,25 mmol/kg kohta rottidel loote kasvu pidurdumist. See
on 2..2,4 korda (kehapindala kohta) või 7,5…12,5 korda (kehakaalu kohta) suurem annus tavalisest
inimesele manustatavast ühekordsest diagnostilisest annusest.

Magnevist ei olnud embrüotoksiline, kui seda manustati korduvalt organogeneesi ajal küülikutele
(annuses 0,25 mmol/kg) ja rottidele (annuses 0,75 mmol/kg). See on 2,5..7,5 korda (kehakaalu kohta)
suurem annus tavalisest inimesele manustatavast ühekordsest diagnostilisest annusest.

Magnevist ei olnud teratogeenne, isegi kui seda manustati korduvalt organogeneesi ajal maksimaalses
annnuses küülikutele (3 mmol/kg) ja rottidele (4,5 mmol/kg). See on 9,7 või 7,3 korda (kehapindala
kohta) või 30…45 korda (kehakaalu kohta) suurem annus tavalisest inimesele manustatavast
ühekordsest diagnostilisest annusest.

Magnevist’i intravenoosne manustamine 16…18 päeva jooksul põhjustas isastel rottidel annuses
5 mmol/kg spermatogeensete rakkude atroofiat/degeneratsiooni. See on 8 korda (kehapindala kohta)
või 50 korda (kehakaalu kohta) suurem annus tavalisest inimesele manustatavast ühekordsest
diagnostilisest annusest. Korduv annuse 2,5 mmol/kg manustamine 4 nädala jooksul ei mõjutanud
rottide ja koerte spermatogeneesi.

•      Lokaalne taluvus ja kontaktsensibiliseeriv potentsiaal

Eksperimentaalsed lokaalse taluvuse uuringud Magnevist’iga pärast ühekordset ja korduvat
intravenoosset manustamist ja ühekordset intraarteriaalset manustamist ei põhjustanud paikseid
kõrvaltoimeid.
Eksperimentaalsed lokaalse taluvuse uuringud pärast ühekordset paravenoosset, subkutaanset ja
intramuskulaarset manustamist näitasid, et juhusliku paravenoosse manustamise korral võib süstekohal
esineda kergeid lokaalseid talumatusereaktsioone.

Kontaktsensibiliseeriva toime uuringud ei näidanud Magnevist’i sensibiliseerivat potentsiaali.


6.         FARMATSEUTILISED ANDMED

6.1        Abiainete loetelu

meglumiin
penteethape
süstevesi

6.2.       Sobimatus

Sobivusuuringute puudumisel ei tohi seda ravimpreparaati teiste ravimitega segada.

6.3        Kõlblikkusaeg

5 aastat.

Kõlblikkusaeg pärast pakendi esmast avamist:
Pärast viaali avamist või süstli kasutamiseks ettevalmistamist on Magnevisti kasutamisaegsed
keemilised ja füüsikalised omadused tõestatud 24 tunni jooksul hoituna temperatuuril kuni 30°C.
Mikrobioloogilisest seisukohast lähtudes võib lahust pärast mahuti avamist hoida 24 tundi
temperatuuril kuni 30 °C. Teistsugune säilitamisaeg ja -tingimused on kasutaja vastutusel.
6.4     Säilitamise eritingimused

Magnevist on valgustundlik.
Valguse eest kaitsmiseks hoida sisepakend välispakendis.

6.5     Pakendi iseloomustus ja sisu

Viaalid 5 ml, 10 ml, 15 ml, 20 ml;
süstlid 5 ml, 10 ml, 15 ml, 20 ml.
Pakendis on üks või 10 nimetatud mahuga viaali või süstlit.

Kõik pakendi suurused ei pruugi olla müügil.

Materjalid

Süsteviaal:
klaas tüüp I, värvitu
stopper: klorobutüül-kumm (tüüp I)
piirdega kork: alumiinium (seest ja väljast kaetud lakikihiga), värvitud plastikkate (polüpropüleen)

Süstlid:
klaastrummel: klaas tüüp I, värvitu
kolvi stopper: klorobutüülkumm (tüüp I)
otsa kork: klorobutüülkumm (tüüp I)
Luer lock–adapter: polüsulfoon

6.6     Erihoiatused ravimi hävitamiseks ja käsitlemiseks

Käsitlemise ajal ei ole valguse eest kaitsmine vajalik. Lisainfot vt lõigust 6.4.

Kasutamata ravim või jäätmematerjal tuleb hävitada vastavalt kohalikele seadustele.

Viaalidelt/süstlitelt eemaldatav teabesedel tuleb kleepida patsiendi haigusloole, registreerimaks millist
gadoliiniumi sisaldavat kontrastainet kasutati. Samuti tuleb üles märkida kasutatud annus.

Kontroll

Enne kasutamist tuleb lahust visuaalselt kontrollida.
Magnevist’i ei tohi kasutada tõsise värvimuutuse, sademe esinemise või defektse mahuti puhul.

Viaalid
Magnevist’i võib süstlasse tõmmata alles vahetult enne kasutamist.
Kummikorki tohib läbistada vaid ühe korra.

Süstlid
Süstel võetakse pakendist ja valmistatakse süsteks ette vahetult enne uuringut.
Süstli kork tuleb eemaldada alles vahetult enne manustamist.

Kontrastaine lahus, mida ei kasutatud ära ühe uuringu jooksul, tuleb hävitada.

Alla 2-aastastele lastele tuleb vigastuste vältimiseks manustada vajalik annus käsitsi, mitte
autoinjektori abil.

Avatud pakendis kasutamata jäänud Magnevist’i lahus tuleb uuringupäeva lõpus ära visata (hiljemalt
24 tunni pärast).
Lisainfot vt lõigust 6.3.

7.       MÜÜGILOA HOIDJA

Bayer Pharma AG
D-13342 Berlin
Saksamaa


8.       MÜÜGILOA NUMBER

138496


9.       ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

07.12.2001/13.12.2011


10.      TEKSTI LÄBIVAATAMISE KUUPÄEV

Ravimiametis kinnitatud jaanuaris 2012