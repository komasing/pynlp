RAVIMI OMADUSTE KOKKUVÕTE


1.      RAVIMPREPARAADI NIMETUS

Sodium chloride Fresenius 0,9%, infusioonilahus


2.      KVALITATIIVNE JA KVANTITATIIVNE KOOSTIS

1000 ml lahust sisaldab 9 g (0,9%) naatriumkloriidi.
INN. Natrii chloridum

Abiainete täielik loetelu vt lõik 6.1.


3.      RAVIMVORM

Infusioonilahus.

Lahuse pH on 4,5...7,0. Lahuse osmolaarsus on ligikaudu 290 mosm/kg. 1000 ml lahust sisaldab 154
mmol Na+ ja 154 mmol Cl-.


4.      KLIINILISED ANDMED

4.1     Näidustused

Hüpovoleemia,      hüponatreemia,        hüpokloreemia.      Elektrolüütide   kontsentraatide   ja   ravimite
kandjalahus.

4.2     Annustamine ja manustamisviis

0,9% naatriumkloriidilahust võib süstida veeni, lihasesse ja naha alla.

Annus määratakse individuaalselt, sõltuvalt patsiendi vanusest, kehakaalust, kliinilisest seisundist,
dehüdratsiooni astmest ning vee ja elektrolüütide ning happe-alustasakaalust.
Täiskasvanutele manustatakse intravenoosselt tavaliselt 1000 ml ööpäevas. Maksimaalne
infusioonikiirus täiskasvanutel ei tohi ületada 500 ml/tunnis.
Kui lahust kasutatakse hüpovoleemilise šoki, hüpokloreemilise alkaloosi või hüponatreemia raviks,
võivad annused eeltoodut ületada.

4.3     Vastunäidustused

Hüpertooniline dehüdratsioon,            hüperhüdratsioon,     metaboolne     või   respiratoorne    alkaloos,
hüpernatreemia, hüperkloreemia.

4.4     Hoiatused ja ettevaatusabinõud kasutamisel

Ettevaatlikult tuleb kasutada südamehaiguste ja neerufunktsiooni häiretega patsientidel.

Ettevaatus on vajalik ka glükokortikosteroid- või kortikotropiinravi korral ning lahuse manustamisel
eakale patsiendile.

Üleannustamise korral on võimalik hüpervoleemia, elektrolüütide ja happe-alustasakaalu häirete
tekkimine.
4.5       Koostoimed teiste ravimitega ja muud koostoimed

Ei ole täheldatud.

4.6       Rasedus ja imetamine

Ei mõjuta.

4.7       Toime reaktsioonikiirusele

Ei mõjuta.

4.8       Kõrvaltoimed

Madala kvaliteediga infusioonisüsteemide kasutamisel või infusioonitehnika reeglite rikkumisel
võivad patsiendil tekkida palavik, põletik süstekohal, veenitromboos või flebiit, mis levib süstekohast
kaugemale. Suuremate koguste manustamine võib viia hüpernatreemia ja hüperkloreemiani.

4.9       Üleannustamine

Preparaadi kasutamisel soovitatud kogustes ei ole üleannustamise nähte esinenud.
Üleannustamine võib viia hüpernatreemia, hüperkloreemia, liigse hüdratsiooni,                  seerumi
hüperosmolaarsuse ja metaboolse atsidoosini.

Ravi

Infusiooni kohene peatamine, diureetikumide manustamine koos seerumi elektrolüütide pideva
jälgimisega, elektrolüütide ja happe-aluse tasakaalu korrigeerimine.


5.        FARMAKOLOOGILISED OMADUSED

5.1       Farmakodünaamilised omadused

Farmakoterapeutiline grupp: elektrolüütide lahused, ATC-kood: B05XA03.

Naatriumioon on organismi peamine rakuväline katioon, mis reguleerib vee jaotumust organismis, vee
ja elektrolüütide tasakaalu ja kehavedelike osmootset rõhku. Koos kloriid- ning
vesinikkarbonaatioonidega osaleb naatriumioon organismi happe-alustasakaalu säilitamisel.
Kloriidioon on organismi peamine rakuvälise vedeliku anioon, mille sisalduse muutumise korral
nihkub ka happe-alustasakaal.

5.2       Farmakokineetilised omadused

Elektrolüüdid ja vesi jaotuvad organismis kontsentratsioonigradiendi alusel.
Ioonide tasakaal sõltub üksikute ioonide eritumisest neerude kaudu, eriti aga mineralokortikoidide
toimest.
Vee homöostaasi reguleerib antidiureetiline hormoon.

5.3       Prekliinilised ohutusandmed

Ei ole.


6.        FARMATSEUTILISED ANDMED

6.1       Abiainete loetelu
Süstevesi
Vesinikkloriidhape
Naatriumhüdroksiid.

6.2      Sobimatus

Sobimatuse ilminguid ei ole täheldatud.

6.3      Kõlblikkusaeg

Lahus klaaspudelis, polüetüleenpudelis, polüpropüleenkotis, EuroCap korgiga polüetüleenpudelis: 3
aastat.
50 ml või 100 ml lahust polüolefiinkotis Freeflex: 2 aastat.
250 ml, 500 ml või 1000 ml lahust polüolefiinkotis Freeflex: 3 aastat.

6.4      Säilitamise eritingimused

Hoida temperatuuril kuni 25°C. Avatud pakend on aseptilistes tingimustes säilitatuna kasutamiskõlblik
12 tundi.

6.5      Pakendi iseloomustus ja sisu

100 ml lahust klaaspudelis; 250 ml või 500 ml polüetüleenpudelis; 100 ml, 250 ml, 500 ml või 1000
ml EuroCap korgiga polüetüleenpudelis (karbis on 1 x 100 ml, 40 x 100 ml, 1 x 250 ml, 20 x 250 ml,
1 x 500 ml, 20 x 500 ml, 1 x 1000 ml või 10 x 1000 ml); 1000 ml polüpropüleenkotis ning 50 ml, 100
ml, 250 ml, 500 ml või 1000 ml polüolefiinkotis Freeflex (karbis on 1 x 50 ml, 60 x 50 ml, 1 x 100 ml,
50 x 100 ml, 1 x 250 ml, 30 x 250 ml, 1 x 500 ml, 20 x 500 ml, 1 x 1000 ml või 10 x 1000 ml); 50 ml,
100 ml, 250 ml, 500 ml või 1000 ml nõelavaba süsteemiga polüolefiinkotis Freeflex.

Kõik pakendi suurused ei pruugi olla müügil.

6.6      Erihoiatused ravimi hävitamiseks ja käsitsemiseks

Intravenoosseks manustamiseks.       Avatud    pakend     on   aseptilistes   tingimustes   säilitatuna
kasutamiskõlblik 12 tundi.


7.       MÜÜGILOA HOIDJA

Fresenius Kabi Polska Sp.zo.o.
ul. Hrubieszowska 2
01-209 Warszawa
Poola


8.       MÜÜGILOA NUMBER

148296


9.       ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

25.10.1996/9.03.2007


10.      TEKSTI LÄBIVAATAMISE KUUPÄEV
Ravimiametis kinnitatud jaanuaris 2012.