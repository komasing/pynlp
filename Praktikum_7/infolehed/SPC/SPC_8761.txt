RAVIMI OMADUSTE KOKKUVÕTE


1.       RAVIMPREPARAADI NIMETUS

COLDREX, tabletid   KVALITATIIVNE JA KVANTITATIIVNE KOOSTIS

Üks tablett sisaldab toimeainetena:
Paratsetamool                   500 mg
Kofeiin                         25 mg
Fenüülefriinvesinikkloriid      5 mg
Terpiinhüdraat                  20 mg
Askorbiinhape                   30 mg

INN. Paracetamolum, Coffeinum, Phenylephrinum, Terpini hydras, Acidum ascorbicum
Abiainete täielik loetelu vt lõik 6.1.


3.       RAVIMVORM

Tablett.
Kapslikujuline, üks tabletti pool valge, teine oranž , oranžile poolele sissepressitud kiri “Coldrex”


4.       KLIINILISED ANDMED

4.1 Näidustused

Palaviku, nõrga valu, köha ja nohu sümptomaatiline ravi.

4.2 Annustamine ja manustamisviis

Suukaudseks manustamiseks.

Täiskasvanud ja üle 12-aastased lapsed:
1…2 tabletti iga 4…6 tunni järel.
Maksimaalne ööpäevane annus: 8 tabletti (4000 mg paratsetamooli/240 mg askorpiinhapet/ 200 mg
kofeiini/ 160 mg terpiinhüdraati/ 40mg fenüülefriinvesinikkloriidi) 24 tunni jooksul.
Minimaalne annustamisvahemik: 4 tundi.
Maksimaalne pideva kasutamise kestus ilma meditsiinilise nõustamiseta: 7 päeva.

6...12-aastased lapsed:
½ …1 tablett iga 4…6 tunni järel.
Maksimaalne ööpäevane annus: 4 tabletti (2000 mg paratsetamooli/120 mg askorpiinhapet/100 mg
kofeiini/80 mg terpiinhüdraati/20 mg fenüülefriinvesinikkloriidi) 24 tunni jooksul.
Minimaalne annustamisvahemik: 4 tundi.
Maksimaalne pideva kasutamise kestus ilma meditsiinilise nõustamiseta: 3 päeva.

Alla 6 aastased lapsed:
Mitte manustada alla 6-aastastele lastele.

Mitte ületada ettenähtud annust.

Ei tohi kasutada koos muude paratsetamooli sisaldavate ravimitega, dekongestantide ega
külmetuseravimitega.

4.3 Vastunäidustused

See ravim on vastunäidustatud patsientidele:
- kellel on anamneesis varasem ülitundlikkus paratsetamooli, askorbiinhappe, kofeiini, fenüülefriini,
terpiinhüdraadi või ravimi mõne teise abiaine suhtes;
- kes võtavad või on viimase kahe nädala jooksul võtnud monoamiini oksüdaasi (MAO) inhibiitoreid;
- kellel on raske maksa- või neerupuudulikkus
- kellel on hüpertensioon
- kellel on hüpertüreoidism
- kellel on diabeet
- kellel on südamepuudulikkus
- kellel on vereloomehäire
- kellel esineb glükoos-6-fosfaatdehüdrogenaasi puudulikkus

4.4 Hoiatused ja ettevaatusabinõud kasutamisel

Enne selle ravimi võtmist peavad arstiga nõu pidama patsiendid, kellel esinevad järgmised seisundid:
       • kinnisenurga glaukoom,
       • feokromotsütoom,
       • eesnäärme suurenemine,
       • oklusiivne veresoonte haigus (nt Raynaud’ sündroom)

Kasutada ettevaatlikult beetablokaatoreid või muid hüpertensioonivastaseid ravimeid võtvatel patsientidel.
Kasutada ettevaatlikult tritsüklilisi antidepressante võtvatel patsientidel.

Seda ravimit ei tohi kasutada patsiendid, kes võtavad muid sümpatomimeetikume (nagu dekongestandid,
söögiisu vähendajad ja amfetamiinilaadsed psühhostimulandid).

Selle ravimi võtmisel tuleb vältida liigset kofeiini tarbimist (nt kohvi, tee ja mõned purgijoogid).

Sümptomite püsimisel pidage nõu arstiga.

Vältida tuleks teiste nn külmetusravimite või ninahingamist kergendavate ning paratsetamooli sisaldavate
ravimite samaaegset kasutamist.

Sisaldab värvainet päikeseloojangu kollane (E110), mis võib põhjustada allergilisi reaktsioone.

4.5 Koostoime teiste ravimitega ja muud koostoimed

      Monoamiini oksüdaasi inhibiitorid:              vastunäidustatud kombinatsioon:
                                                      sümpatomimeetiliste amiinide vahel, nagu
                                                      fenüülefriin ja monoamiini oksüdaasi
                                                      inhibiitorid, võib avalduda hüpertensiivne
                                                      koostoime.
      Sümpatomimeetilised amiinid:                    võivad koos fenüülefriiniga suurendada
                                                      kardiovaskulaarsete kõrvaltoimete riski.
      Beetablokaatorid ja muud                        fenüülefriin võib vähendada
      hüpertensioonivastased ravimid:                 beetablokaatorite ja hüpertensioonivastaste
                                                      ravimite toimet. Hüpertensiooni ja muude
                                                      kardiovaskulaarsete kõrvaltoimete risk võib
                                                      suureneda.
      Tritsüklilised antidepressandid (nt             võivad koos fenüülefriiniga suurendada
      amitriptüliin):                                 kardiovaskulaarsete kõrvaltoimete riski.
      Digoksiin ja südameglükosiidid:                 võivad koos fenüülefriiniga suurendada
                                                      ebaregulaarse südametöö või südameinfarkti
                                                      riski.
      Varfariin ja teised kumariinid:                 paratsetamooli pikaajaline regulaarne
                                                      igapäevane kasutamine võib suurendada
                                                      varfariini ja teiste kumariinide
                                                      antikoagulatiivset toimet, millega kaasneb
                                                      suurenenud veritsusoht; üksikutel annustel
                                                      puudub oluline mõju.
      Metoklopramiid ja domperidoon:                  võivad paratsetamooli imendumist
                                                      kiirendada
      Kolestüramiin:                                  võib paratsetamooli imendumist aeglustada.

4.6 Rasedus ja imetamine

Seda ravimit ei soovitata kasutada raseduse ajal kofeiinitarbimisega seotud iseenesliku abordi võimaliku
suurenenud riski tõttu.

Fenüülefriini ohutus rasedusele ei ole lõplikult tõestatud. Ravimit tuleb raseduse ajal kasutada vaid
kindlatel näidustustel.

Seda ravimit ei tohi kasutada imetamise ajal arstiga nõu pidamata.

Paratsetamool eritub rinnapiima kogustes, millel ei ole kliinilist tähtsust. Rinnapiimas võib kofeiinil olla
potentsiaalselt stimuleeriv toime rinnapiima saavatele imikutele, kuid olulist toksilisust ei ole
täheldatud.Terapeutilistes annustes võib fenüülefriini rinnaga toitmise ajal kasutada.

4.7 Toime reaktsioonikiirusele

Patsientidel soovitatakse hoiduda autojuhtimisest või masinate käsitsemisest, kui neil kõrvaltoimetena
esinevad uimasus või pearinglus.

4.8 Kõrvaltoimed

Paratsetamool
Varasemates kliinilistes uuringutes täheldatud kõrvaltoimed olid harvad ja registreeritud väiksel arvul
patsientidel.
Allolevas tabelis on MedDRA organsüsteemi klasside kaupa ära toodud turuletuleku järgse ulatusliku
kasutamise vältel registreeritud kõrvaltoimed, mida on täheldatud ravimi terapeutiliste / ametlikult
heakskiidetud annuste kasutamisel ja mis arvatakse olevat ravimiga seotud.
Et need teatised kõrvaltoimete kohta pärinevad teadmata suurusega populatsioonis vabatahtlikult
teavitatud kõrvaltoimete andmetel, siis ei ole võimalik kindlaks määrata ka nende täpset esinemissagedust,
aga suure tõenäosusega on need kõik väga harvad (< 1/10 000).
 Organsüsteem                    Kõrvaltoime

Vere ja lümfisüsteemi häired     Trombotsütopeenia


Immuunsüsteemi häired            Anafülaksia

                                 Naha ülitundlikkusreaktsioonid, sealhulgas nahalööbed,
                                 angioödeem ja Stevensi-Johnsoni sündroom
Respiratoorsed, rindkere ja      Bronhospasm atsetüülsalitsüülhappe ja teiste MSPVA-de suhtes
mediastiinumi häired             tundlikel patsientidel.


Maksa ja sapiteede häired        Maksa düsfunktsioon


Kofeiin
Allolevas tabelis on ära toodud kofeiini turuletuleku järel registreeritud kõrvaltoimed.
Nende kõrvaltoimete esinemissagedus ei ole teada.
Närvisüsteemi häired             Närvilisus
                                 Uimasus

Kui koos paratsetamooli-kofeiini soovitatavate annustega tarvitatakse veel kofeiini sisaldavaid jooke, siis
võib sellest tulenev suurem kofeiiniannus suurendada kofeiini võimalike kõrvaltoimete tekkevõimalust,
nagu unetus, rahutus, ärevus, ärrituvus, peavalud, seedetrakti häired ja palpitatsioonid.
Fenüülefriinvesinikkloriid
Fenüülefriiniga läbi viidud kliinilistes uuringutes on täheldatud järgmisi kõrvaltoimeid, mida võib ühtlasi
lugeda ka kõige sagedamini esinevateks kõrvaltoimeteks. Need kõrvaltoimed on allolevas tabelis ära
toodud MedDRA organsüsteemi klasside kaupa.
 Organsüsteem                          Kõrvaltoime

Psühhiaatrilised häired              Närvilisus

Närvisüsteemi häired                 Peavalu, uimasus, unetus

Südame häired                        Vererõhu kõrgenemine

Seedetrakti häired                   Iiveldus, oksendamine

Allpool on ära toodud turuletuleku järel registreeritud kõrvaltoimed. Nende kõrvaltoimete täpne
esinemissagedus ei ole teada, aga suure tõenäosusega on tegemist harvaesinevate kõrvaltoimetega
(< 1/1000).
 Silma kahjustused                   Müdriaas, äge silmasisese rõhu tõus, tavaliselt kitsa nurga
                                     glaukoomiga patsientidel (vt lõik 4.4)
Südame häired                        Tahhükardia, palpitatsioonid

___________________________________________________________________
Naha ja nahaaluskoe kahjustused Allergilised reaktsioonid (näiteks lööve, nõgestõbi,
                                allergiline dermatiit)


Neerude ja kuseteede häired          Düsuuria, uriinipeetus. See tekib kõige sagedamini ureetra
                                     alguskoha obstruktsiooniga patsientidel, näiteks
                                     eesnäärme hüpertroofia korral.


4.9 Üleannustamine

Paratsetamooli üleannustamine võib põhjustada maksapuudulikkust.
Üleannustamise korral tuleb kohe rakendada meditsiinilist ravi, isegi kui üleannustamise sümptomeid ei
esine.
Vajalik võib olla N-atsetüültsüsteiini või metioniini manustamine.
Kofeiini üleannustamine võib põhjustada ülakõhu valu, oksendamist, diureesi, tahhükardiat või
südamearütmiat, KNS-i stimulatsiooni (unetus, rahutus, erutus, ärevus, närvilisus, treemor ja krambid).
Tuleb märkida, et kui kofeiini üleannustamise kliiniliselt olulised sümptomid esineksid selle ravimiga,
oleks tarbitud kogus seotud paratsetamooliga seotud tõsise maksatoksilisusega.
Spetsiifiline antidoot puudub, kuid kasutada võib toetavaid meetmeid.
Fenüülefriini üleannustamine põhjustab tõenäoliselt sarnaseid toimeid, mis on loetletud kõrvaltoimete all.
Lisasümptomite hulka võivad kuuluda ärritatavus, rahutus, hüpertensioon ja võib-olla ka reflektoorne
bradükardia. Rasketel juhtudel võivad esineda segasus, hallutsinatsioonid, krambid ja arütmiad.
Ravi peab vastama kliinilistele sümptomitele. Vajalik võib olla raske hüpertensiooni ravi
alfablokaatoritega, nagu fentolamiin.
Suured askorbiinhappe annused (> 3000 mg) võivad põhjustada mööduvat osmootset kõhulahtisust ja
gastrointestinaalseid toimeid, nagu iiveldus ja ebamugavustunne kõhus.
Üleannustamise sümptomid sisalduvad paratsetamooli üleannustamise põhjustatud raskes
maksatoksilisuses.
Üleannustamine võib põhjustada gastrointestinaalseid toimeid, nagu iiveldus, oksendamine ja kõhuvalu.


5.      FARMAKOLOOGILISED OMADUSED

5.1 Farmakodünaamilised omadused

Farmakoterapeutiline grupp: teised analgeetikumid ja antipüreetkumid.

ATC kood: N02BE86

Paratsetamool - valuvaigisti ja palaviku alandaja, mille toime baseerub prostaglandiinide sünteesi
pärssimisel.

Kofeiin – kesknärvisüsteemi stimuleeriv toime.

Askorbiinhape (vitamiin C) –vitamiin, mis on lisatud kompenseerimaks ägeda viirusinfektsiooni esimeses
staadiumis esinevat vitamiin C kaotust.
Fenüülefriinvesinikkloriid – sümpatomimeetiline aine, millel on otsene toime adrenergilistele, peamiselt
ninalimaskestade turset põhjustavatele alfaadrenergilistele retseptoritele.

Terpiinhüdraat – bronhide sekretsiooni suurendav toime, on kasutusel ekspektorandina.

Toimeained teadaolevalt ei oma sedatiivset toimet.

5.2 Farmakokineetilised omadused

Paratsetamool: imendub seedetraktist kiiresti, maksimaalne kontsentratsioon vereplasmas saabub 30
minuti kuni 2 tunni jooksul pärast manustamist.
Metaboliseeritakse maksas, eritub neerude kaudu peamiselt glükuroniidide ja sulfaatide konjugaatidena.
Vähem kui 5% eritub uriiniga muutumatult.
Kofeiin: imendub kiiresti suukaudsel manustamisel, maksimaalne kontsentratsioon plasmas saabub 1 tunni
jooksul pärast manustamist ja poolväärtusaeg on umbes 3,5 tundi. 65...80% manustatud kofeiinist eraldub
uriiniga 1-metüüluurea happe 1-metüülksantiinina.
Askorbiinhape: imendub seedetraktist hästi ja jaotub laildaselt organismi kudedes.
25% seondub plasmavalkudega. Organismile mittevajalik askorbiinhappe ülejääk eritub metaboliitidena
uriiniga.
Fenüülefriinvesinikkloriid: imendub seedetraktist halvasti ning metaboliseeritakse monoamiini oksüdaasi
poolt sooltes ja maksas. Fenüülefriin eritub peamiselt sulfaatide konjugaadina.
Terpiinhüdraat: terpiinhüdraadi kohta asjakohased farmakokineetilised andmed puuduvad.

5.3 Prekliinilised ohutusandmed

Puuduvad teised olulised prekliinilised andmed, mida pole ravimi omaduste kokkuvõtte teistes osades
nimetatud ja millega peaks ravimi määramisel arvestama.


6.      FARMATSEUTILISED ANDMED

6.1 Abiainete loetelu

Maisitärklis, prezhelatiniseeritud tärklis, talk, steariinhape, polüvidoon, kaaliumsorbaat,
naatriumlaurüülsulfaat, värvaine päikeseloojangu kollane (E110).

6.2 Sobimatus

Ei ole teada.

6.3 Kõlblikkusaeg

4 aastat.

6.4 Säilitamise eritingimused

Hoida temperatuuril kuni 25°C.

6.5 Pakendi iseloomustus ja sisu

PVC fooliumist rebimisjoonetaga blisterpakend.
Pakendis 12 või 24 tabletti.

6.6 Kasutamis- ja käsitsemisjuhend

Ei ole.


7.        MÜÜGILOA HOIDJA

GlaxoSmithKline Consumer Healthcare
GlaxoSmithKline Export Ltd
Brentford TW8 9GS
Ühendkuningriik. MÜÜGILOA NUMBER

135696


9.        ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

04.06. /15.06.2007


10.       TEKSTI LÄBIVAATAMISE KUUPÄEV

Ravimiametis kinnitatud augustis 2010