RAVIMI OMADUSTE KOKKUVÕTE


1.               RAVIMPREPARAADI NIMETUS

Allergodil 0,1%, ninasprei


2.      KVALITATIIVNE JA KVANTITATIIVNE KOOSTIS

Ninasprei sisaldab toimeainena 0,1 % aselastiinvesinikkloriidi. 1 annus (0,14 ml) sisaldab 0,14 mg
aselastiinvesinikkloriidi.
INN. Azelastinum

Abiainete täielik loetelu vt lõik 6.1


3.      RAVIMVORM

Ninasprei.
Selge, läbipaistev, puhverdatud ja isotooniline vesilahus.


4.      KLIINILISED ANDMED

4.1      Näidustused

Allergilise riniidi sümptomaatiline ravi.

4.2      Annustamine ja manustamisviis

Täiskasvanud ja üle 6-aastased lapsed:
Manustada mõlemasse ninasõõrmesse 1 annus (0,14 ml lahusele vastab 0,14 mg aselastiinvesinikkloriidi)
kaks korda ööpäevas (vastab ööpäevasele annusele 0,56 mg aselastiinvesinikkloriidile).

Eakad patsiendid:
Kliinilistel ja turuletulekujärgsetel ohutusuuringutel ei täheldatud aselastiini ninasprei kasutamisel eakatel
patsientidel kõrvaltoimete esinemise sageduse suurenemist. Kuna aselastiini manustatakse lokaalselt
väikeste annustena, ei ole annuse muutmine vajalik.

Pikaajaline ravi:
ALLRGODIL ninasprei sobib pikaajaliseks kasutamiseks. Kasutamise kestuse piiranguid ei ole.

4.3      Vastunäidustused

Ülitundlikkus aselastiini ninasprei komponentide suhtes.

4.4      Hoiatused ja ettevaatusabinõud kasutamisel

Vt lõike 4.5, 4.6 ja 4.7.

4.5      Koostoimed teiste ravimitega ja muud koostoimed
Spetsiifilised uuringud koostoimete uurimiseks teiste ravimitega puuduvad. Uuritud on suurte annuste
suukaudset manustamist. Pärast aselastiini ninasprei lokaalset manustamist leidus toimeainet süsteemses
vereringes nanogrammides, mistõttu ei avalda aselastiini ninasprei suurte annuste manustamisel
kahjulikku toimet.

4.6     Rasedus ja imetamine

Täpsemad andmed ALLERGODIL ninasprei kasutamise kohta raseduse ja imetamise ajal puuduvad.
Toksilisuse uuringutel loomade reproduktiivsusele suurte annuste suukaudsel manustamisel (1875-kordne
inimese intranasaalne annus) täheldati loote surma, kasvupidurdust ja skeleti arenguhälvete juhtude
sagenemist. Uuringust lähtuvalt tuleks aselastiini ninaspreid raseduse ajal kasutada ettevaatusega.
Pole teada, kas aselastiinvesinikkloriid eritub rinnapiima, mistõttu tuleks aselastiini ettevaatusega
manustada imetavale emale.

4.7     Toime reaktsioonikiirusele

Üksikjuhtudel võib kõrvaltoimetena esineda väsimust, roidumust, kurnatust, peapööritust või nõrkust
(võib olla ka haigusest tingitud) aselastiini ninasprei kasutamise ajal. Sellistel juhtudel võib halveneda
autojuhtimise ja masinate käsitsemise võime. Alkoholi mõjul eelmainitud toimed tugevnevad.

4.8     Kõrvaltoimed

Kõrvaltoimed esitatuna organsüsteemide kaupa:

                                                                     Ülitundlikkus
Immuunsüsteemi häired                  Väga harv
                                       (<1/10 000)                   Anafülaktiline reaktsioon

                                                                     maitsetundlikkuse häired
Närvisüsteemi häired                  Sage
                                      (>1/100, <1/10)
                                                                     Peapööritus*
                                      Väga harv
                                      (<1/10 000)
                                                                     Nasaalne        düskomfort
Respiratoorsed,    rindkere        ja Aeg-ajalt
                                      (>1/1000, <1/100)              (kipitus, kihelus)
mediastiinumi häired
                                                                     Aevastamine
                                                                     Ninaverejooks
                                                                     Iiveldus
Seedetrakti häired                     Harv
                                       (>1/10 000, <1/1000)          Mõru maitse (ja sellest
                                                                     tingitud iiveldus)
                                                                     Väsimus*         (roidumus,
Üldised häired                         Väga harv
                                       (<1/10 000)                   kurnatus)
                                                                     Nõrkus*
                                                                     Nahalööve
Naha ja nahaaluskoe kahjustused        Väga harv
                                       (<1/10 000)                   Kihelus
                                                                     Urtikaaria
* Vt. lõik 4.7

4.9     Üleannustamine

Manustamisel ninna ei ole üleannustamist täheldatud. Loomkatsete tulemused näitavad, et juhusliku
suukaudse üleannustamise korral võivad tekkida kesknärvisüsteemi sümptomid (sh uimasus, segasus,
kooma, tahhükardia ja hüpotensioon).
Kõrvaltoimete ravi on sümptomaatiline.
Antidooti ei ole teada.
5.      FARMAKOLOOGILISED OMADUSED

5.1     Farmakodünaamilised omadused

Farmakoterapeutiline grupp: Antiallergilised ained, välja arvatud kortikosteroidid; ATC-kood. R01AC03

Aselastiin, ftalasinooni derivaat, on pika toimeajaga allergiavastane ühend, millel on selektiivsed H1-
histaminoretseptoreid blokeerivad omadused.
Prekliinilised in vivo ja in vitro katsed on näidanud, et aselastiin pärsib allergiliste reaktsioonide varajases
või hilises faasis osalevate mediaatorite (leukotrieenid, histamiin, PAF ja serotoniin) sünteesi või
vabanemist.

5.2     Farmakokineetilised omadused

Üldised omadused.
Pärast suukaudset manustamist imendub aselastiin kiiresti. Biosaadavus on 81%. Toit ei mõjuta
imendumist. Jaotusruumala on suur, mis näitab aselastiini imendumist eelkõige perifeersetesse kudedesse.
Valkudega seondumise aste on suhteliselt madal (80...90%).
Poolväärtusaeg vereplasmas pärast aselastiini ühekordse annuse manustamist on ligikaudu 20 tundi;
terapeutiliselt aktiivsel metaboliidil N-desmetüülaselastiinil 40 tundi. Eritumine toimub peamiselt
väljaheitega. Pikaajaline eritumine väljaheitega viitab sellele, et esineb mõningane enterohepaatiline
tsirkulatsioon.
Pärast aselastiinvesinikkloriidi päevase annuse 0,56 mg (vastab ühele annusele mõlemasse
ninasõõrmesse 2 korda päevas) korduvat manustamist ninna on aselastiini maksimaalne
tasakaalukontsentratsioon vereplasmas tervetel inimestel umbes 0,27 ng/ml. Aktiivse metaboliidi N-
desmetüülaselastiini kontsentratsioon on kvantitatiivse määramise piiril või alla seda (0,12 ng/ml).

Omadused patsientidel.
Korduv manustamine ninna allergilise riniidiga patsientidel põhjustas aselastiini suurema
kontsentratsiooni vereplasmas võrreldes tervete inimestega, mis viitab süsteemse imendumise suuremale
ulatusele (arvatavasti põletikulise ninalimaskesta parema läbitavuse tõttu). Pärast aselastiinvesinikkloriidi
päevase annuse 0,56 mg (1 annus mõlemasse ninasõõrmesse 2 korda päevas) oli tasakaalukontsentratsioon
vereplasmas 2 tundi pärast manustamist umbes 0,65 ng/ml. Pärast kahekordse aselastiinvesinikkloriidi
päevase annuse 1,12 mg (2 annust mõlemasse ninasõõrmesse 2 korda päevas) manustamist oli
tasakaalukontsentratsioon vereplasmas 1,09 ng/ml, mis näitab annuse sõltuvust manustamiskordadest.
Vaatamata suhteliselt suurenenud imendumisele patsientidel, leiti süsteemne kontsentratsioon pärast
manustamist ninna olevat umbes 8 korda väiksem võrreldes aselastiinvesinikkloriidi päevase annuse
4,4 mg suu kaudu manustamisega, mis on terapeutiline suukaudne annus allergilise riniidi raviks.

5.3     Prekliinilised ohutusandmed

Merisigadel ei põhjustanud aselastiinvesinikkloriid sensibiliseerumist. In vivo ja in vitro katsetes ei
täheldatud aselastiinil genotoksilist toimet, ega rottidel ja hiirtel kartsinogeenset toimet. Aselastiini
suukaudne manustamine isas- ja emasrottidele rohkem kui 3 mg/kg/ööpäevas põhjustas annusest sõltuvat
viljakuse vähenemist. Vaatamata sellele ei leitud isas- ja emasrottidel läbiviidud toksilisuse uuringutel
aselastiinist põhjustatud muutusi reproduktiivorganites.
Rottidel, hiirtel ja küülikutel põhjustasid aselastiini suured annused embrüotoksilist ja teratogeenset toimet
(näiteks alates annusest 68,6 mg/kg/ööpäevas tekkisid skeleti väärarengud nii hiirtel kui rottidel).


6.      FARMATSEUTILISED ANDMED
6.1      Abiained

Hüpromelloos, dinaatriumedetaatdihüdraat, veevaba sidrunhape, kahealuseline
naatriumfosfaatdodekahüdraat, naatriumkloriid, destilleeritud vesi.

6.2      Sobimatus

Pole teada.

6.3      Kõlblikkusaeg

3 aastat.
Avatud pudel on pärast avamist kõlblik kuni 6 kuud.

6.4      Säilitamise eritingimused

Hoida temperatuuril kuni 25 °C. Mitte hoida külmkapis.

6.5      Pakendi iseloomustus ja sisu

Pakend (sisepakend):
10 ml kollakasoranž pudel (10 ml mahuga) otsa keeratava pihusti otsikuga (PE/PP).

6.6      Kasutamis- ja käsitsemisjuhend

Pihustamisel hoida pead püstiasendis!
Keeratava pihustiga pudel
1. Keerata kork pealt ja avada pudel.
2. Keerata pihusti pudelisuule.
3. Eemaldada kaitsekork.
4. Enne esimest kasutamist vajutada pumpa mitu korda kuni ravimijuga väljub. Aselastiini ninasprei on
kasutamiseks valmis.

Mitteemaldatava pihustiga pudel
1. Eemaldada kaitsekork.
2. Enne esimest kasutamist vajutada pumpa 2…3 korda, kuni ravimijuga väljub.
3. Hoida pead püstiasendis ja manustada üks annus mõlemasse ninasõõrmesse.
4. Pärast kasutamist puhastada pihusti kael ja sulgeda kaitsekorgiga.


7.       MÜÜGILOA HOIDJA

MEDA Pharma GmbH & Co.KG
Benzstrasse 1
61352 Bad Homburg
Saksamaa


8.       MÜÜGILOA NUMBER

182097
9.     ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

12. detsember 1997/ 8. veebruar 2008.


10.    TEKSTI LÄBIVAATAMISE KUUPÄEV

Ravimiametis kinnitatud mais 2011