RAVIMI OMADUSTE KOKKUVÕTE

1. RAVIMPREPARAADI NIMETUS

AVAXIM 160 U, süstesuspensioon eeltäidetud süstelis (inaktiveeritud, adsorbeeritud)


2. KVALITATIIVNE JA KVANTITATIIVNE KOOSTIS

Inaktiveeritud ja adsorbeeritud hepatiit A vaktsiin
Üks annus ( 0,5 ml) sisaldab: Hepatiit A viirust*, GMB tüvi (inaktiveeritud**) 160 AU (antigeenühikut)***
* kasvatatud MRC5 rakkudel
**adsorbeeritud alumiiniumhüdroksiidil (kogus vastab 0,3mg alumiiniumile)
*** antigeeni kogus väljendatud tootja (in-house) referentsi abil

Abiainete täielik loetelu vt lõik 6.1


3. RAVIMIVORM

Süstesuspensioon eeltäidetud süstlas.


4. KLIINILISED ANDMED

4.1 Näidustused

Hepatiit A vastane aktiivne immuniseerimine noorukitel alates 16ndast eluaastast ja täiskasvanutel.
Avaxim’i manustamisel tuleb lähtuda kehtivatest immuniseerimise juhistest.

Märkus. Vaktsiin ei anna kaitset infektsioonide vastu, mis on põhjustatud hepatiit B, hepatiit C või hepatiit E
viiruse poolt või mõne teise tuntud hepatotroopse patogeeni poolt.
Hepatiit A viiruse ülekanne toimub hairikult nakatunud vee või toiduainetega. Nakatunud isikute kontaktsed
saavad nakkuse fekaal-oraalsel teel.
Tõestatud on ka ülekandumise võimalus vere kaudu või seksuaalkontaktidega (oraal-anaalsete
vahekordadega).

4.2 Annustamine ja manustamisviis

Annustamine:
Soovitatav annus alates 16ndast eluaastast on 0,5 ml. Esmane kaitse saavutatakse pärast ühte annust. Hepatiit
A viiruse põhjustatud infektsioonide eest pikaajalise kaitse saavutamiseks noorukitel alates 16ndast eluaastast
ja täiskasvanutel tuleb täiendav annus süstida soovitatavalt 6…12 kuu möödumisel esmasest manustamisest.
Täiendava annuse võib anda kuni 36 möödumisel esmasest manustamisest (vt lõik 5.1).
Kättesaadavad andmed viitavad sellele, et HAV antikehad püsivad kaitsval tasemel vähemalt 10 aastat pärast
teise annuse manustamist.
Seda vaktsiini võib kasutada ka täiendava doosina vähemalt 16 aasta vanustel patsientidel, kellele on
manustatud esmaselt kombineeritult kõhutüüfuse (Vi puhastatud polüsahhariid) ja Hepatiit A (inaktiveeritud)
vaktsiin 6...36 kuud varasemalt.

Manustamisviis:
Kuna AVAXIM 160 U on adsorbeeritud vaktsiin, on seda soovitatav manustada intramuskulaarselt, et
vähendada lokaalsete reaktsioonide tekkeriski. Soovitatav süstekoht deltalihase piirkond.
Erandjuhtudel, kui patsientidel esineb trombotsütopeenia või hemorraagiaoht, võib vaktsiini manustada
naha alla.
Vaktsiini ei tohi manustada tuharasse, selle piirkonna anatoomilise variaabelsuse (rasvkoe hulga)tõttu, samuti
ei tohi süstida nahasiseselt, sest need meetodid võivad põhjustada nõrgema immuunvastuse.
Vaktsiini ei tohi manustada intravaskulaarselt. Enne süstimist tuleb veenduda, et nõel ei ole veresoones.
Vaktsiini ei tohi segada ühes süstlas teiste vaktsiinidega.

4.3 Vastunäidustused

Palaviku, ägeda või kroonilise haiguse korral tuleb vaktsineerimine edasi lükata.
Ülitundlikkus vaktsiini mõne koostisaine suhtes või ülitundlikkusreaktsioon antud vaktsiini eelmise
manustamise järgselt.

4.4 Hoiatused ja ettevaatusabinõud kasutamisel

Erihoiatused.
Vaktsiini ei tohi manustada intravaskulaarselt. Enne süstimist tuleb veenduda, et nõel ei ole veresoones. Nii
nagu kõigi vaktsineerimiste korral, peab adrenaliin olema käepärast võimaliku anafülaktilise seisundi
puhuks.
Vaktsiini ei tohi süstida tuharasse, kuna tuharapiirkonna rasvkoesisaldus varieerub, samuti ka mitte
nahasisesi, sest need meetodid võivad põhjustada nõrgema immuunvastuse.
Immuunvastus võib olla nõrgem immuunsupressiivse ravi või immuunpuuduliku seisundi korral. Sellistel
juhtudel on soovitatav oodata immuunsupressiivse ravi lõppemiseni või määrata antikehade vastus selleks, et
olla kindel vaktsiineerimise kaitsetoimes. Sellegipoolest soovitatakse vaktsineerida krooniliste
immuunpuudulike seisunditega, nagu näiteks HIV patsiente, isegi kui kaasuv patoloogia võimaldab üksnes
piiratud antikehade vastuse teket.
Haiguse inkubatsiooniperioodi tõttu on võimalik, et infektsioon eksisteerib, kuid ei ole vaktsineerimise ajal
veel kliiniliselt väljendunud. Sellistel juhtudel võib vaktsineerimine mitte mõjutada hepatiit A tekkimist.

Ettevaatusabinõud kasutamisel.
Kuna antud vaktsiiniga ei ole teostatud uuringuid isikutel, kes põevad maksahaigusi, tuleb hoolikalt kaaluda
nende isikute vaktsineerimist.
Erandjuhtudel võib trombotsütopeenilistel või verejooksuohuga haigetel vaktsiini manustada nahaalusi.
Kuna vaktsiin sisaldab neomütsiini jälgi, tuleb selle suhtes ülitundlike isikute vaktsineerimisega olla
ettevaatlik.

4.5 Koostoimed teiste ravimitega ja muud koostoimed

Koos vaktsiiniga võib manustada immunoglobuliine, kasutades erinevaid süstekohti. Seroprotektsiooni tase
sellest ei muutu, kuid antikehade tiiter, võrrelduna ainult vaktsiini manustamisega, võib olla madalam.
Kuna vaktsiin on inaktiveeritud, ei põhjusta tema manustamine koos teise/teiste inaktiveeritud vaktsiini(de)ga
üldreeglina mingeid koostoimeid.
Käesolevat vaktsiini võib manustada samaaegselt, kuid erinevatesse süstekohtadesse kõhutüüfuse
polüsahhariidvaktsiiniga (Typhim Vi) või rekombinantse hepatiit B vaktsiiniga, mis on valmistatud viiruse
geeni kloonimisel ja ekspressioonil Saccharomyces cerevisiae pärmiseentel, ilma et see modifitseeriks
immuunvastust antigeenide suhtes.
Käesolevat vaktsiini võib manustada samaaegselt, kuid erinevatesse süstekohtadesse, kollapalaviku
stabiliseeritud elusvaktsiiniga.
Käesolevat vaktsiini võib kasutada isikute revaktsineerimiseks, keda on eelnevalt vaktsineeritud mõne
teise inaktiveeritud hepatiit A vaktsiiniga.

4.6 Rasedus ja imetamine

Käesoleva vaktsiini toimet embrüofetaalsele arengule ei ole hinnatud. Kuid sarnaselt teistele inaktiveeritud
viirusvaktsiinidele, ei ole põhjust eeldada sekundaarseid toimeid embrüole või lootele. Sellegipoolest ei ole
soovitatav antud vaktsiini kasutada rasedatel. Kaaluda tuleb vaktsineerimisest oodatava kasu ja võimaliku
riski suhet.
Vaktsiini kasutamist imetamise ajal ei ole uuritud, seetõttu ei ole selle kasutamine imetamise ajal
soovitatav.

4.7 Toime reaktsioonikiirusele

Ei ole asjakohane.

4.8 Kõrvaltoimed

Kliiniliste uuringute käigus kirjeldatud kõrvaltoimed olid üldiselt kerged, lühiajalised ja ilma ravita
mööduvad. Paiksed reaktsioonid süstekohas: kõige sagedasem oli lokaalne valulikkus, millele vahel kaasnes
erüteem. Väga harva kirjeldati sõlmekese teket süstekohas. Süsteemsed reaktsioonid: sageli tekivad kerge
palavik, asteenia, peavalu, lihasvalu või liigesvalu ja seedetrakti häired. Revaktsineerimisannuse järel
kirjeldati vähem kõrvalnähte kui esmase annuse järgselt.
Isikutel, kes olid seropositiivsed hepatiit A viiruse suhtes, oli vaktsiini taluvus sama hea, kui
seronegatiivsetel isikutel.

4.9 Üleannustamine

Ei ole asjakohane.


5. FARMAKOLOOGILISED OMADUSED

5.1 Farmakodünaamilised omadused

Hepatiit A vastane inaktiveeritud ja adsorbeeritud vaktsiin
Farmakoterapeutiline grupp: viirusvaktsiinid, ATC-kood: J07BC02

Vaktsiin on valmistatud hepatiit A koekultuuril kasvatatud, puhastatud ja järgnevalt formaldehüüdiga
inaktiveeritud viirusest. Ta põhjustab hepatiit A vastase immuunsuse, indutseerides antikehade tiitri, mis on
kõrgem kui passiivsel immunoglobuliini manustamise järgsel immuniseerimisel saavutatavad tiitrid.
Immuunsus ilmneb varsti pärast esimest süstet, 14 päeva pärast on kaitstud enam kui 90%
immunokompetentsetest isikutest (tiiter üle 20 mIU/ml).
Üks kuu pärast esimest süsti on 100% isikutest kaitstud. Immuunsus püsib vähemalt 36 kuud ja taastugevneb
pärast revaktsinatsiooni.

5.2 Farmakokineetilised omadused

Puuduvad.

5.3 Prekliinilised ohutusandmed

Puuduvad.


6. FARMATSEUTILISED ANDMED

6.1 Abiainete loetelu

Alumiiniumhüdroksiid 0,3 mg, 2-fenoksüetanool 2,5 µl, formaldehüüd 12,5 µg, Hanksi sööde 199* kuni 0,5
ml, vesinikkloriidhape või naatriumhüdroksiid pH reguleerimiseks.

* Hanksi sööde 199 on aminohapete, mineraalsoolade, vitamiinide ja teiste ainete kompleksne segu, mis on
lahustatud süsteveega ja mille pH on reguleeritud vesinikloriidhappe või naatriumhüdroksiidiga.
6.2 Sobimatus

Kokkusobivuse uuringute puudumise tõttu ei tohi AVAXIM 160 U segada teiste ravimitega.

6.3 Kõlblikkusaeg

3 aastat.

6.4 Säilitamise eritingimused

Hoida külmkapis 2ºC...8°C. Mitte lasta külmuda.

6.5 Pakendi iseloomustus ja sisu

0,5 ml suspensiooni eeltäidetud klaassüstlas (I tüüpi klaas), mis on varustatud
klorobromobutüülist või klorobutüülist kolviga ja külgekinnitatud nõelaga - pakendis 1 tk.

0,5 ml suspensiooni eeltäidetud klaassüstlas (I tüüpi klaas), mis on varustatud
klorobromobutüülist või klorobutüülist kolviga, otsakorgiga (klorobromobutüülist), ilma nõelata -
pakendis 1 tk.

0,5 ml suspensiooni eeltäidetud klaassüstlas (I tüüpi klaas), mis on varustatud
klorobromobutüülist või klorobutüülist kolviga, otsakorgiga (klorobromobutüülist), lisaks üks või
kaks külgekinnitamata nõela - pakendis 1 tk.



6.6 Kasutamis- ja käsitsemisjuhend

Enne süstimist loksutada kuni homogeense suspensiooni moodustumiseni.


7. MÜÜGILOA HOIDJA

Sanofi Pasteur S.A.
2, Avenue Pont Pasteur
69007 Lyon
Prantsusmaa


8. MÜÜGILOA NUMBER

160097


9. ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

28.02.1997/22.08.2008


10. TEKSTI LÄBIVAATAMISE KUUPÄEV

Ravimiametis kinnitatud novembris 2011.