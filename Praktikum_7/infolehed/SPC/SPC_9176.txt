RAVIMI OMADUSTE KOKKUVÕTE


1.    RAVIMPREPARAADI NIMETUS

EFFERALGAN C, 330 mg/200 mg kihisevad tabletid


2.    KVALITATIIVNE JA KVANTITATIIVNE KOOSTIS

Kihisev tablett sisaldab 330 mg paratsetamooli ja 200 mg askorbiinhapet.
INN. Paracetamolum, acidum ascorbicum

Abiained
      üks kihisev tablett sisaldab 330 mg naatriumi.
      sorbitool.

Abiainete täielik loetelu vt lõik 6.1.


3.    RAVIMVORM

Kihisev tablett.
Tabletil on poolitusjoon.


4.    KLIINILISED ANDMED

4.1   Näidustused

Palavik ja nõrk valu.

4.2   Annustamine ja manustamisviis

Suukaudseks kasutamiseks. Kihisev tablett tuleb täielikult lahustada klaasitäies vees ja koheselt juua.
Ravimi regulaarne manustamine hoiab ära valu ja palaviku taseme kõikumise.

Antud ravimvorm sobib kasutamiseks täiskasvanutele ja üle 25 kg kaaluvatele lastele (ligikaudu
8-aastased või vanemad).

Täiskasvanud
Täiskasvanutel ja üle 50 kg kaaluvatel lastel (umbes 15-aastased või vanemad) on sobivaks
üksikannuseks 1...2 kihisevat tabletti, mida võib vajadusel korrata vähemalt 4-tunnise intervalli
möödudes, kusjuures ööpäevane annus ei tohi ületada 9 kihisevat tabletti (3 g paratsetamooli).

Lapsed
Lapse annuse määramisel tuleb arvestada tema kehakaaluga ja vastavalt sellele valida sobiv
ravimvorm. Juhendis on antud lapse kehakaalule ligilähedaselt vastav vanus. Paratsetamooli suurim
soovitatav ööpäevane annus on 60 mg/kg, mis jagatakse 4...6 manustamiskorraks, s.t. 15 mg/kg
6-tunnise või 10 mg/kg 4-tunnise intervalli korral. Lastel peab nii päeval kui öösel
manustamiskordade vahele jääma regulaarne intervall, mis on eelistatult 6 tundi ja mitte lühem kui
4 tundi.

25...30 kg kaaluvatel lastel (umbes 8...10-aastastel) on sobivaks üksikannuseks üks kihisev tablett,
mida võib vajadusel korrata 6-tunnise intervalli järel, kusjuures ööpäevane annus ei tohi ületada
4 kihisevat tabletti.
30...35 kg kaaluvatel lastel (umbes 10...12-aastastel) on sobivaks üksikannuseks 1...2 kihisevat tabletti,
mida võib vajadusel korrata 6-tunnise intervalli järel, kusjuures ööpäevane annus ei tohi ületada
5 kihisevat tabletti.

35...50 kg kaaluvatel lastel (umbes 12...15-aastastel) on sobivaks üksikannuseks 1...2 kihisevat tabletti,
mida võib vajadusel korrata 6-tunnise intervalli järel, kusjuures ööpäevane annus ei tohi ületada
6 kihisevat tabletti.

Neerupuudulikkus
Raske neerupuudulikkuse korral (kreatiniini kliirens alla 30 ml/min) peab manustamiskordade vahele
jääma vähemalt 6 tundi.

4.3   Vastunäidustused

      Ülitundlikkus paratsetamooli, askorbiinhappe või ravimi ükskõik millise abiaine suhtes.
      Neerukivitõbi kui C-vitamiini annus ületab 1 g ööpäevas.

4.4   Hoiatused ja ettevaatusabinõud kasutamisel

Üleannustamise vältimiseks tuleb kontrollida, et teised manustatavad ravimid ei sisaldaks
paratsetamooli.
Üleannustamise oht on suurem alkoholist põhjustatud mittetsirrootilise maksakahjustusega
patsientidel.

Atsetüülsalitsüülhappe või teiste mittesteroidsete analgeetikumide samaaegne kasutamine ei ole
põhjendatud.

Ettevaatus on vajalik maksapuudulikkuse (sh Gilberti sündroom - perekondlik hüperbilirubineemia),
neerupuudulikkuse, glükoos-6-fosfaatdehüdrogenaasi puudulikkuse, hemolüütilise aneemia korral.

Ravim sisaldab 330 mg (14,3 mmol) naatriumi. Sellega tuleb arvestada kontrollitud
naatriumisisaldusega dieedil olevatel patsientide puhul.

Ravim sisaldab sorbitooli. Päriliku fruktoositalumatusega patsiendid ei tohi seda ravimit kasutada.

4.5   Koostoimed teiste ravimitega ja muud koostoimed

Samaaegne kasutamine ravimitega, mis põhjustavad maksaensüümide induktsiooni, nagu nt teatud
uinutid ja antiepileptikumid (muuhulgas fenobarbitaal, fenütoiin, karbamasepiin), samuti isoniasiid,
rifampitsiin, võib põhjustada maksakahjustust muidu kahjutute paratsetamooliannuste juures.

Paratsetamooli ja klooramfenikooli samaaegsel manustamisel võib klooramfenikooli eritumine
oluliselt aeglustuda ning selle toksilisus suureneda.

Paratsetamooli ja zidovudiini (AZT) samaaegne kasutamine suurendab neutropeenia tekke ohtu.
Seetõttu tuleks paratsetamooli kasutada samaaegselt sidovudiiniga vaid arsti nõuandel.

Pikaaegne regulaarne paratsetamooli kasutamine koos suukaudsete antikoagulantidega (varfariin) võib
muuta INR väärtust ja suurendada veritsusohtu.

Paratsetamooli imendumist vähendab kolestüramiin ja suurendavad metoklopramiid ning
domperidoon.

Alkohol võib põhjustada maksakahjustust muidu kahjutute paratsetamooli annuste juures.

Koostoimed laboratoorsetes uuringutes:
Paratsetamooli manustamine võib häirida veres kusihappe määramist fosfovolframhappe meetodil ja
glükoosi määramist glükoosoksüdaas-peroksüdaasi meetodil.

4.6   Rasedus ja imetamine

Rasedus
Loomkatseid teratogeense toime selgitamiseks ei ole teostatud.
Hästi läbiviidud epidemioloogilised uuringud ei näidanud paratsetamoolil kahjulikke toimeid
rasedusele või loote/vastsündinu tervisele. Efferalgan C'd võib raseduse ajal kasutada.

Imetamine
Terapeutilistes annustes võib seda ravimit imetamise ajal manustada.

4.7   Toime reaktsioonikiirusele

Pole asjakohane.

4.8   Kõrvaltoimed

Paratsetamool
Allpool loetletud kõrvaltoimeid on täheldatud turuletulekujärgselt, nende esinemissagedus ei ole
teada:

      Organsüsteem                             Kõrvaltoime
                                               trombotsütopeenia, leukopeenia,
      Vere ja lümfisüsteemi häired
                                               neutropeenia
      Seedetrakti häired                       kõhulahtisus, kõhuvalu
      Maksa ja sapiteede häired                maksaensüümide aktiivsuse tõus
                                               anafülaktiline šokk, Quincke ödeem,
      Immuunsüsteemi häired
                                               ülitundlikkusreaktsioonid,
                                               INR väärtuse suurenemine või
      Uuringud
                                               vähenemine
      Naha ja nahaaluskoe kahjustused          urtikaaria, erüteem, nahalööbed
      Vaskulaarsed häired                      hüpotensioon (anafülaksia sümptomina)

Väga harva registreeritud ülitundlikkusreaktsioonid on ulatunud tavalisest nahalööbest, erüteemist või
urtikaariast Quincke ödeemi või anafülaktilise šokini, ning on nõudnud ravi lõpetamist.

C-vitamiin
C-vitamiin annuses üle 1 g soodustab oksalaat- ja uraatneerukivide moodustumist ning võib G6PD
puudulikkusega seotud kroonilise hemolüüsiga patsientidel soodustada hemolüüsi.

4.9   Üleannustamine

Paratsetamool
Vanemaealistel patsientidel ja eriti väikelastel on mürgistuse tekkimise oht (sageli on esinenud nii
terapeutilist üleannustamist kui ka juhuslikku mürgistust), mis võib osutuda letaalseks.

Sümptomid: iiveldus, oksendamine, isutus, kahvatus ja kõhuvalu ilmnevad üldiselt 24 tunni jooksul.

Paratsetamooli üleannustamine üksikannusena üle 10 g täiskasvanule ja 150 mg/kg lapsele põhjustab
tsütolüüsi maksas, mis tõenäoliselt kutsub esile ulatusliku ja pöördumatu nekroosi, mille tulemuseks
on hepatotsellulaarne puudulikkus, metaboolne atsidoos ja entsefalopaatia, mis võib põhjustada
koomat ja surma.


12...48 tundi pärast ravimi sissevõtmist on täheldatud maksatransaminaaside, laktaatdehüdrogenaasi ja
bilirubiini tõusu koos protrombiini aja lühenemisega.

Esmaabi võtted:
     Kiire hospitaliseerimine.
     Maoloputus sissevõetud ravimi kiireks eliminatsiooniks.
     Vereanalüüs paratsetamooli plasmasisalduse määramiseks.
     Tavalise üleannustamise ravi hulka kuulub võimalikult varajane antidoodi N-atsetüültsüsteiini
     intravenoosne või suukaudne manustamine, võimalusel kümne tunni jooksul pärast
     manustamist.
     Sümptomaatiline ravi.

C-vitamiin
Ülemäärane askorbiinhape, kui manustada 200 mg suurem päevaannus, eritub organismist uriiniga
muutumatul kujul. Askorbiinhape on eemaldatav hemodialüüsiga. Patsientidel G6PD defitsiidiga on
suured askorbiinhappe annused põhjustanud hemolüüsi.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: teised analgeetikumid ja antipüreetikumid.
ATC-kood: N02BE91.

Paratsetamoolil on valuvaigistav, palavikku alandav ja väga nõrk põletikuvastane toime.

5.2   Farmakokineetilised omadused

Paratsetamool

Imendumine
Pärast suu kaudu manustamist imendub paratsetamool kiiresti ja täielikult. Maksimaalne
plasmakontsentratsioon saabub 20...30 minutit pärast kihiseva tableti manustamist.

Jaotumine
Paratsetamool jaotub kiiresti kõigis kudedes. Veres, süljes ja plasmas on kontsentratsioonid
võrreldavad. Seondumine plasmavalkudega on vähene.

Metabolism
Metaboliseeritakse peamiselt maksas. Kaks peamist metaboolset rada on konjugeerimine
glükuroniidide ja sulfaatidega. Viimati mainitud rada küllastub kiiresti, kui ravimit on manustatud
terapeutilistest annustest suuremates kogustes. Väike osa metaboliseeritakse tsütokroom P 450
vahendusel, mille tulemusena moodustub vaheühend (N-atsetüülbensokinoonimiin), mis tavalise
annustamise korral kiiresti kahjutustatakse redutseerimisel glutatiooniga ning konjugeerituna tsüsteiini
ja merkaptopuriinhappega elimineeritakse uriiniga.. Ulatusliku mürgistuse korral suureneb selle
toksilise metaboliidi kogus.

Eliminatsioon
Elimineeritakse peamiselt uriiniga. 90% manustatud annusest elimineeritakse 24 tunni jooksul neerude
kaudu peamiselt konjugeeritud glükuroniidina (60...80%) ja konjugeeritud sulfaadina (20...30%).
Vähem kui 5% eritub muutumatul kujul. Eliminatsiooni poolväärtusaeg suukaudse manustamise korral
on ligikaudu 2 tundi.

Erinevad patsientide rühmad
Vanemaealised patsiendid: konjugeerimisvõime ei ole muutunud.
Maksapuudulikkus: hiljutised uuringud osutavad, et paratsetamooli metabolism ei ole muutunud.
C-vitamiin

Askorbiinhape imendub seedetraktist muutumatult ja kiiresti ning jaotub laialdaselt organismi
kudedes. Askorbiinhape oksüdeerub pöörduvalt dehüdroaskorbiinhapeks, osa metaboliseerub ka
askorbaat-2-sulfaadiks, mis on inaktiivne ja oksalaadiks, mis eritub uriiniga. Organismi vajadusi
ületav liigne askorbiinhape eritub kiiresti muutumatul kujul uriiniga.

5.3    Prekliinilised ohutusandmed

Pole asjakohane.


6.     FARMATSEUTILISED ANDMED

6.1    Abiainete loetelu

Kaaliumvesinikkarbonaat,
veevaba sidrunhape,
naatriumvesinikkarbonaat,
sorbitool,
naatriumdokusaat,
povidoon,
naatriumbensoaat.

6.2    Sobimatus

Ei ole kohaldatav.

6.3    Kõlblikkusaeg

3 aastat.

6.4    Säilitamise eritingimused

Hoida temperatuuril kuni 25°C. Hoida silinder tihedalt suletuna. Hoida niiskuse eest kaitstult.

6.5    Pakendi iseloomustus ja sisu

Polüpropüleensilinder polüetüleenkorgiga, milles on niiskust siduv aine.
Pakendis on 20 kihisevat tabletti.

6.6    Erinõuded hävitamiseks

Erinõuded puuduvad.


7.     MÜÜGILOA HOIDJA

Bristol-Myers Squibb Gyógyszerkereskedelmi Kft.
Lövőház u. 39
1024, Budapest
Ungari


8.     MÜÜGILOA NUMBER
149296


9.    ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

25. oktoober 1996 / 12.02.2007


10.   TEKSTI LÄBIVAATAMISE KUUPÄEV


Ravimiametis kinnitatud oktoobris 2011