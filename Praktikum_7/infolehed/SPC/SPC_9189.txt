RAVIMI OMADUSTE KOKKUVÕTE


1.    RAVIMPREPARAADI NIMETUS

DAKTARIN, 20 mg/g suukaudne geel


2.    KVALITATIIVNE JA KVANTITATIIVNE KOOSTIS

1 g geeli sisaldab 20 mg mikonasooli.

INN. Miconazolum

Abiainete täielik loetelu vt lõik 6.1.


3.    RAVIMVORM

Suukaudne geel

Valge, homogeenne geel.


4.    KLIINILISED ANDMED

4.1   Näidustused

Suu, neelu ja seedetrakti kandidoos.

4.2   Annustamine ja manustamisviis

Lisatud mõõtlusikas on ekvivalentne 124 mg/5ml.

Suu-neelukandidoos

Väikelapsed (6-24 kuu vanused): 1,25 ml (1/4 mõõtlusikatäit) geeli 4 korda ööpäevas. Annuse peab jagama
väiksemateks osadeks ja geeli peab manustama nakatunud piirkonnale. Vt lõik 4.4.

Täiskasvanud ja üle 2-aastased lapsed: 2,5 ml (1/2 mõõtlusikatäit) geeli 4 korda ööpäevas.
Geeli ei tohi kohe alla neelata, seda tuleb võimalikult kaua suus hoida.

Pärast haigusnähtude kadumist peab ravi kestma veel vähemalt ühe nädala.

Suukandidoosi korral tuleb proteesid ööseks ära võtta ja harjata neid geeliga.

Seedetrakti kandidoos

Geeli võivad kasutada patsiendid, kellel on raskusi tablettide neelamisega (üle 6-kuulised väikelapsed, lapsed ja
täiskasvanud). Annus on 20 mg/kg/päevas jagatuna neljaks võrdseks annuseks. Päevane annus ei tohi olla
suurem kui 250 mg (10 ml suukaudset geeli) neli korda päevas.

Pärast haigusnähtude kadumist peab ravi kestma veel vähemalt ühe nädala.
4.3   Vastunäidustused

DAKTARIN suukaudne geel on vastunäidustatud järgmistel juhtudel:

-     -      Ülitundlikkus mikonasooli või ravimi ükskõik millise abiaine suhtes.
-     -      Alla 6 kuu vanused lapsed või need, kelle neelamisfunktsioon ei ole piisavalt arenenud.
-     -      Maksafunktsiooni häired.
-     -      Samaaegne järgmiste ravimite kasutamine, mida metaboliseeritakse CYP3A4 kaudu (vt lõik 4.5)
      -            -       ravimid, mis pikendavad QT-intervalli (astemisool, bepridiil, tsisapriid, dofetiliid,
             halofantriin, misolastiin, pimosiid, kinidiin, sertindool ja terfenadiin);
      -            -       tungaltera-alkaloidid;
      -            -       HMG-CoA reduktaasi inhibiitorid (simvastatiin, lovastatiin);
      -            -       triasolaam ja suukaudne midasolaam.

4.4   Hoiatused ja ettevaatusabinõud kasutamisel

Kui on vajalik DAKTARIN suugeeli ja antikoagulantide üheaegne manustamine, tuleb antikoagulantide toimet
hoolikalt jälgida ja annuseid vajadusel muuta.

Mikonasooli ja fenütoiini üheaegsel kasutamisel on soovitatav määrata nende sisaldust plasmas.

Diabeediravimite (sulfonüüluurea) ja mikonasooli koostoimel võib tekkida hüpoglükeemia ning sel juhul on
vaja rakendada vajalikke meetmeid (vt lõik 4.5).

Geeli manustamisel väikelastele peab olema ettevaatlik, et laps ei tõmbaks geeli kurku. Geeli ei tohi manustada
sügavale kurku ja iga annus peab olema jagatud väiksemateks annusteks. Last tuleb jälgida võimaliku
lämbumise suhtes.

4.5   Koostoimed teiste ravimitega ja muud koostoimed

Mikonasool võib inhibeerida CYP3A4 ja CYP2C9 kaudu metaboliseeruvate ravimite metabolismi. See võib
põhjustada nende ravimite toime tugevnemist ja/või pikenemist (ka kõrvaltoimete teket).

Suukaudse mikonasooliga üheaegselt ei tohi kasutada järgmisi ravimeid, mis metaboliseeritakse CYP3A kaudu
(vt lõik 4.3)
-      -      ravimid, mis pikendavad QT-intervalli (astemisool, bepridiil, tsisapriid, dofetiliid, halofantriin,
       misolastiin, pimosiid, kinidiin, sertindool ja terfenadiin);
-      -      tungalteraalkaloidid;
-      -      HMG-CoA reduktaasi inhibiitorid (simvastatiin, lovastatiin);
-      -      triasolaam ja suukaudne midasolaam.

Järgnevate ravimite koostoimet suukaudse mikonasooliga tuleb jälgida, sest võib tekkida ravimi toime
tugevnemine ja/või pikenemine (ka kõrvaltoimete teke). Vajadusel vähendada annust ja jälgida ravimi taset
plasmas:

-     -      CYP2C9 poolt metaboliseeritavad ravimid (vt. lõik 4.4):
      -          -     suukaudsed antikoagulandid (varfariin);
      -          -     suukaudsed diabeediravimid (sulfonüüluurea);
      -          -     fenütoiin.

-     -      CYP3A4 poolt metaboliseeritavad ravimid
      -          -    HIV proteaasi inhibiitorid (sakvinaviir);
      -          -    teatud kasvajatevastased ravimid (vinka-alkaloidid, busulfaan ja dotsetakseel);
      -          -    kaltsiumikanalite blokaatorid (dihüdropüridiinid ja verapamiil);
      -          -    teatud immunosupressiivsed ravimid (tsüklosporiin, takrolimus, sirolimus);
      -            -     teised: alfentaniil, alprasolaam, brotisolaam, buspiroon, karbamasepiin, silostasool,
            disopüramiid, ebastiin, metüülprednisoloon, midasolaam IV, reboksetiin, rifabutiin, sildenafiil ja
            trimetreksaat.

4.6   Fertiilsus, rasedus ja imetamine

Kuigi loomkatsetes ei ole täheldatud mikonasooli embrüotoksilist ega teratogeenset toimet, peab DAKTARIN
suugeeli kasutamist raseduse ajal võimalusel vältida ning alati kaaluma ravist oodatavat kasu ja võimalikku ohtu
lootele.

Puuduvad andmed mikonasooli rinnapiima eritumise kohta, seetõttu peab olema ettevaatlik ravimi DAKTARIN
määramisel imetavatele naistele.

4.7   Toime reaktsioonikiirusele

DAKTARIN ei mõjuta autojuhtimise ja liikuvate mehhanismidega töötamise võimet.

4.8   Kõrvaltoimed

DAKTARIN suukaudse geeli ohutust hinnati 111 oraalse kandidoosi või oraalse mükoosiga patsiendil, kes
osalesid 5 kliinilises uuringus. Neist 111 patsiendist 88 olid oraalse kandidoosi või oraalse mükoosiga
täiskasvanud, kes osalesid ühes randomiseeritud aktiivse kontrolliga topeltpimedas kliinilises uuringus ja kolmes
avatud kliinilises uuringus. Ülejäänud 23 patsienti olid oraalse kandidoosiga lapspatsiendid, kes osalesid ühes
pediaatriliste patsientide (vanuses ≤1 kuu kuni 10,7 aastat) randomiseeritud aktiivse kontrolliga avatud
kliinilises uuringus. Need patsiendid manustasid vähemalt ühe annuse DAKTARIN suukaudset geeli.

Nimetatud 5 kliinilise uuringu (täiskasvanud ja lapsed) ohutuse koondandmete põhjal olid kõige sagedamini
teatatud kõrvaltoimeteks (esinemissagedus ≥1%) iiveldus (6,3%), ravimi imelik maitse (3,6%), oksendamine
(3,6%), ebamugavustunne suus (2,7%), regurgitatsioon (1,8%) ja suukuivus (1,8%). 0,9% patsientidest teatati
düsgeusiast.

Tabelis 1 on esitatud kõik tuvastatud kõrvaltoimed, kaasa arvatud need, millest on teatatud turuletulekujärgse
kogemuse jooksul.

Esinemissageduste liigitamisel lähtuti järgmisest kokkuleppest: väga sage (≥1/10); sage (≥1/100 kuni <1/10);
aeg-ajalt (≥1/1000 kuni <1/100); harv (≥1/10 000 kuni <1/1000); väga harv (<1/10 000); teadmata (ei saa
hinnata olemasolevate kliiniliste uuringute andmete alusel).

Täiskasvanud patsiendid
4 täiskasvanutel teostatud kliinilise uuringu ohutuse koondandmete alusel teatati sageli järgmistest
kõrvaltoimetest: iiveldus (4,5%), ravimi imelik maitse (4,5%), ebamugavustunne suus (3,4%), suukuivus
(2,3%), düsgeusia (1,1%) ja oksendamine (1,1%).

Lapspatsiendid
1 pediaatrilises kliinilises uuringus oli iivelduse (13,0%) ja oksendamise (13,0%) esinemissagedus väga sage
ning regurgitatsiooni esinemissagedus (8,7%) oli sage. Nagu turustusjärgse kogemuse jooksul on kindlaks
tehtud, võib imikutel ja väikelastel esineda lämbumist (vt lõik 4.3 „Vastunäidustused“ ja lõik 4.4 „Hoiatused ja
ettevaatusabinõud kasutamisel“). Teiste kõrvaltoimete esinemissagedus, tüüp ja raskus on eeldatavasti
samasugused kui täiskasvanutel.

Tabel 1: Ravimi kõrvaltoimed DAKTARIN suukaudse geeli või tablettidega ravitud patsientidel
Organsüsteemi klass                                Ravimi kõrvaltoimed
                                               Esinemissageduse kategooria
                                  Sage                   Aeg-ajalt                Teadmata
                           (≥1/100 kuni <1/10)     (≥1/1000 kuni <1/100)
                                                                                 Anafülaktiline
Immuunsüsteemi
                                                                                  reaktsioon,
häired
                                                                                 angioödeem,
                                                                                 ülitundlikkus
                                                           Düsgeusia
Närvisüsteemi häired
                                                                                  Lämbumine
Respiratoorsed,
rindkere ja
mediastiinumi häired
                           Suu kuivus, iiveldus,                                  Kõhulahtisus,
Seedetrakti häired
                            ebamugavustunne                                         stomatiit,
                                  suus,                                       keele värvuse muutus
                              oksendamine,
                             regurgitatsioon
                                                                                    Hepatiit
Maksa ja sapiteede
häired
                                                                              Toksiline epidermise
Naha ja nahaaluskoe
                                                                                   nekrolüüs,
kahjustused
                                                                               Stevens-Johnsoni
                                                                                   sündroom,
                                                                                urtikaaria, lööve
                           Ravimi imelik maitse
Üldised häired ja
manustamiskoha
reaktsioonid

4.9   Üleannustamine

Sümptomid
Juhusliku üleannustamise korral võivad tekkida oksendamine ja kõhulahtisus.

Ravi
Ravi on sümptomaatiline ja toetav, spetsiifiline antidoot puudub.

DAKTARIN suugeeli suurte annuste juhuslikul allaneelamisel viiakse vajadusel läbi maoloputus (vt lõik 4.5).


5.    FARMAKOLOOGILISED OMADUSED

5.1   Farmakodünaamilised omadused

ATC-kood: A01A B09 ja A07A C01

Mikonasool toimib dermatofüütidesse ja pärmseentesse, samuti grampositiivsetesse kepikestesse ja kokkidesse.
Mikonasool inhibeerib seene ergosterooli biosünteesi ja muudab teiste lipiidkomponentide koostist seeneraku
membraanides, põhjustades seeneraku nekroosi.

5.2   Farmakokineetilised omadused

Imendumine
Mikonasool absorbeerub peale manustamist suukaudse geelina süsteemselt.60 mg mikonasooli suukaudse
geelina saavutab 2 tundi peale manustamist plasmasisalduse 31…49 mg/ml.

Jaotumine
Absorbeerunud mikonasool seotakse plasma proteiinidega (88,2%), eeskätt seerumi albumiini ja
erütrotsüütidega (10,6%).

Metabolism ja eliminatsioon
Mikonasooli imendunud kogus enamuses metaboliseeritakse. Vähem kui 1% manustatud annusest on leitud
muutumatul kujul uriinis. Aktiivseid metaboliite ei ole ja terminaalne mikonasooli poolväärtusaeg enamikul
patsientidel on 20-25 tundi. Mikonasooli eliminatsiooni poolväärtusaeg on sarnane ka neerupuudulikkusega
patsientide puhul. Mikonasooli plasmakontsentratsioon väheneb mõõdukalt (50%) dialüüsiga.

5.3    Prekliinilised ohutusandmed

Lokaalse ärrituse, akuutse ja kroonilise toksilisuse, genotoksilisuse ja reproduktsioonitoksilisuse prekliinilised
uuringud ei ole näidanud kahjulikku toimet inimesele.


6.     FARMATSEUTILISED ANDMED

6.1    Abiainete loetelu

Glütserool
Puhastatud vesi
Preželatiniseeritud kartulitärklis
Etanool
Polüsorbaat
Naatriumsahhariin
Kakao- ja apelsini maitselisand.

6.2    Sobimatus

Ei ole kohaldatav.

6.3    Kõlblikkusaeg

3 aastat.

6.4    Säilitamise eritingimused

Hoida temperatuuril kuni 30°C.

6.5    Pakendi iseloomustus ja sisu

DAKTARIN 20mg/g suukaudne geel.

40 g tuub koos 5 ml mõõtlusikaga (vastab 124 mg mikonasoolile).

6.6    Erihoiatused ravimi käsitlemiseks

Keerake kork tuubilt ja avage tuub selleks korgil ettenähtud teravikuga.


7.     MÜÜGILOA HOIDJA

UAB „Johnson & Johnson“
Geležinio Vilko g. 18A
LT-08104 Vilnius
Leedu
8.    MÜÜGILOA NUMBER

174697


9.    ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

22.08.1997/20.06.2008


10.   TEKSTI LÄBIVAATAMISE KUUPÄEV

Ravimiametis kinnitatud augustis 2011