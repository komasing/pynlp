RAVIMI OMADUSTE KOKKUVÕTE


1.      RAVIMPREPARAADI NIMETUS

MENINGOCOCCAL POLYSACCHARIDE VACCINE A + C, süstelahuse pulber ja lahusti süstlis.


2.      KVALITATIIVNE JA KVANTITATIIVNE KOOSTIS

Iga annus (0,5 ml) vaktsiini valmis süstelahust sisaldab:
    - Neisseria meningitidis’e A-grupi polüsahhariidi 50 mikrogrammi
    - Neisseria meningitidis’e C-grupi polüsahhariidi 50 mikrogrammi

Abiainete täielik loetelu vt lõik 6.1.


3. RAVIMIVORM

Süstelahuse pulber ja lahusti süstelahuse valmistamiseks süstlis.


4.      KLIINILISED ANDMED

4.1 Näidustused

Aktiivne immuniseerimine invasiivsete A- ja C-serogrupi meningokokkide poolt põhjustatud
infektsioonide vastu täiskasvanutel ja lastel alates 2 aasta vanusest (vt. lõik 4.4).

Vaktsineerimisel tuleb lähtuda kehtivatest immuniseerimisjuhistest.

4.2 Annustamine ja manustamisviis

Täiskasvanutele ja lastele alates 2 aasta vanusest: üks annus (0,5 ml) vaktsiini valmis süstelahust.
Revaktsineerimine vastavalt patsiendi eale 2...4 aastat pärast esimest annust, epideemia riski ja sellega
seotud serogrupi korral.

Vaktsiin manustatakse lihasesse või nahaalusi.

Üldiselt manustatakse lastele kuni 12 kuu vanustele reie lihase anterolateraalsesse osasse ja
vanematele õlalihasesse.

Seda vaktsiini ei või ühelgi juhul segada teiste vaktsiinide või teiste ravimitega (vt. lõik 6.2)

Samaaegsel süstimisel tuleb kasutada erinevaid süstlaid ja erinevaid süstekohti.

4.3 Vastunäidustused.

Ülitundlikkus vaktsiini komponentide suhtes või eelneva vaktsineerimise järgne raske reaktsioon.
Vaktsineerimine lükatakse edasi palavikuga haiguse või ägeda infektsioon korral.

4.4 Hoiatused ja ettevaatusabinõud kasutamisel

Mitte manustada veeni, veendu, et nõel ei oleks veresoones.
Mitte manustada nahasiseselt.
Sarnaselt teistele vaktsiinidele, on vajalik vastav meditsiiniline abi ja järelevalve harva esineva
anafülaktilise reaktsiooni raviks.
Vaktsiin ei anna kaitset B-grupi meningokoki ega teiste bakteriaalse meningiidi tekitajate
(Haemophilus influenzae tüüp b, Streptococcus pneumoniae) vastu.
Kui kaitse A-serogrupi meningiidi vastu on vajalik serogrupp A epideemia riski või epideemia korral,
võib vaktsiini manustada lastele vanuses alates 6 kuust,.
Serogrupp C puhul on soovitatav kasutada konjugeeritud meningokokk C vaktsiini alla 2 aastastel
lastel.

4.5 Koostoimed teiste ravimitega ja muud koostoimed

MENINGOCOCCAL POLYSACCHARIDE VACCINE A+C võib manustada samaegselt, kasutades
erinevaid süstekohti (eelistatavalt erinevaid jäsemeid), teetanuse, difteeria, inaktiveeritud
poliomüeliidi, kõhutüüfuse või BCG vaktsiiniga.

4.6 Rasedus ja imetamine

Rasedus
Andmed vaktsiini kasutamise kohta rasedatel puuduvad.
Sellest hoolimata, arvestades meningokokk C haiguse tõsidust, ei ole rasedus vastunäidustuseks
vaktsineerimisele, kui esineb risk epideemiaks.
Imetamine
Andmed vaktsiini kasutamise kohta imetamise ajal puuduvad.
Enne vaktsineerimist imetamise ajal tuleb hinnata kasu ja riski suhet.

4.7 Toime reaktsioonikiirusele

Peale vaktsineerimist on harvadel juhtudel teatatud krampidest. See võib ajutiselt mõjutada auto
juhtimise ja masinate kasutamise võimet.

4.8 Kõrvaltoimed

Kõrvaltoimed on loetletud vastavalt esinemissagedusele, järgmise klassifikatsiooni alusel:
väga sage ≥10 %
sage ≥1% ja <10%
aeg-ajalt ≥0,1% ja <1%
harv ≥0,01% ja <0,1%
väga harv <0,01% sealhulgas üksikjuhud.
Kõrvaltoimetest teatati kliiniliste uuringute jooksul ja peale müügiloa saamist..
Andmed on klassifitseeritud           vastavalt MedDRA           konventsioonile    esinemissageduse
vähenemise järjekorras.

Kliiniliste uuringute kogemus

Seedetrakti häired
Sage: kõhulahtisus

Närvisüsteemihäired
Väga sage: tsefalalgia

Üldised häired ja manustamiskoha reaktsioonid
Väga sage: süstekoha reaktsioonid (mööduv valu, vahel kaasnevad turse, punetus), asteenia, ärrituvus.
Sage: hüpertermia (≥38ºC).
Turustamisjärgne kogemus

Lisaks ülaltoodule on järgmiseid kõrvaltoimeid teatatud väga harva vaktsiini turustamisjärgselt. Need
kõrvaltoimed teatati spontaanselt, teadmata suurusega populatsiooni poolt, seega ei ole täpselt
võimalik kalkuleerida neid juhtumeid.

Immuunsüsteemi häired
Allergiasarnased reaktsioonid (lööve, urtikaaria, erüteem) või anafülaktilised reaktsioonid.

Ainevahetus- ja toitumishäired
Anoreksia

Seedetrakti häired
Oksendamine

Närvisüsteemi häired
Meningism, krambid, paresteesia

Lihas-skeleti ja sidekoe kahjustused
Müalgia, artralgia

4.9 Üleannustamine

Andmed puuduvad.


5.      FARMAKOLOOGILISED OMADUSED

5.1 Farmakodünaamilised omadused

Farmakoterapeutiline klass: bakteriaalse infektsiooni vastane vaktsiin;
ATC-kood. J07AH03

Bivalentne meningokoki vaktsiin puhastatud polüsahhariidsete antigeenidega.
Vaktsiin on valmistatud Neisseria meningitidise serogruppide A ja C puhastatud polüsahhariididest.
Immuunvastus vastavate serogruppide vastu tekib alates 7.-ndast päevast pärast vaktsineerimist.

5.2 Farmakokineetilised omadused

Andmed puuduvad.

5.3 Prekliinilised ohutusandmed

Andmed puuduvad.


6.      FARMATSEUTILISED ANDMED

6.1 Abiainete loetelu

Pulber: laktoosmonohüdraat.
Lahusti: naatriumkloriid, dinaatriumvesinikfosfaatdihüdraat, naatriumdivesinikfosfaat, süstevesi.

6.2 Sobimatus
Sobivusuuringute puudumise tõttu vaktsiini ei tohi segada samas süstlas teiste ravimitega.

6.3 Kõlblikkusaeg

3 aastat.

6.4 Säilitamise eritingimused

Hoida külmkapis (2...8 °C).
Mitte hoida sügavkülmas.
Hoida välispakendis, valguse eest kaitstult.
Kasutada koheselt pärast lahuse valmissegamist.

6.5 Pakendi iseloomustus ja sisu

Pulber (1 annus) klaasviaalis (tüüp I), suletud (klorobutüül) korgiga.
0,5 ml lahustit klaasist (tüüp I) süstlis, mis on suletud (klorobromobutüül) korgiga - kolviga.
Karbis 1 või 10 komplekti.

6.6 Erihoiatused ravimi hävitamiseks/käsitlemiseks

Vaktsiini tuleb enne kasutamist mõned minutid hoida toatemperatuuril. Lahustage vaktsiin ainult
kaasasoleva lahustiga:
- lahustage viaalis sisalduv pulber kasutades kaasasolevat lahustit. Lahustub koheselt.
- peale lahustamist on vaktsiin värvitu, selge või kergelt opalestseeruv lahus.
- soovitatakse kasutada kohe peale lahustamist
Kasutamata ravim või jäätmematerjal tuleb hävitada vastavalt kohalikele seadustele.


7.       MÜÜGILOA HOIDJA

Sanofi Pasteur S.A.
2, avenue du Pont Pasteur
69007 LYON
Prantsusmaa


8.       MÜÜGILOA NUMBER

395602


9.       ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

4.10.2002/17.04.2009


10.      TEKSTI LÄBIVAATAMISE KUUPÄEV

Ravimiametis kinnitatud mais 2010