RAVIMI OMADUSTE KOKKUVÕTE

1.       RAVIMPREPARAADI NIMETUS

Advantan 1 mg/g kreem
Advantan 1 mg/g salv


2.       KVALITATIIVNE JA KVANTITATIIVNE KOOSTIS

1 g kreemi või salvi sisaldab 1 mg (0,1%) metüülprednisoloonatseponaati.

INN. Methylprednisoloni aceponas.

Abiainete täielik loetelu vt lõik 6.1.


3.       RAVIMVORM

Kreem (valge kuni kollakas läbipaistmatu õli-vees emulsioon).
Salv (valge kuni kollakas läbipaistmatu vesi-õlis emulsioon).


4.       KLIINILISED ANDMED

4.1      Näidustused

Dermatiidi ja ekseemi (sealhulgas atoopiline dermatiit ja ekseem lastel) sümptomaatiline ravi.

4.2      Annustamine ja manustamisviis

Üldjuhtudel manustatakse naha seisundile sobivat Advantan’i ravimvormi haigestunud
nahapiirkonnale õhukese kihina 1 kord päevas.

Üldjuhul ei tohiks ravi täiskasvanutel kesta kauem kui 12 nädalat.

Advantan kreem
Vähese rasva- ja suure veesisaldusega Advantan kreem sobib kasutamiseks ekseemi ägedate ja
märgavate staadiumide korral. Samuti sobib kreem väga rasusele nahale ning kasutamiseks katmata
kehaosadel või karvadega kaetud nahal.

Advantan salv
Kui nahk pole ei liiga kuiv ega märgunud, tuleb kasutada ravimvormi, milles rasva- ja veesisaldus on
tasakaalus. Advantan salv muudab naha kergelt rasvaseks, soojust ja vedelikku kinni pidamata.
Advantan salvi kasutusala on laiem kui Advantan kreemil.

Lapsed

Advantan’i manustamisel väikelastele, lastele ja noorukitele ei ole annuse kohandamine vajalik.
Üldjuhul ei tohiks ravi lastel kesta kauem kui 4 nädalat.

4.3      Vastunäidustused

Ravitavas piirkonnas tuberkuloossed, süfiliitilised või viiruslikud (nt vöötohatis, tuulerõuged)
nahakahjustused, rosacea, perioraalne dermatiit, haavandid, akne, atroofilised nahahaigused ja
vaktsinatsioonijärgsed nahareaktsioonid.
Ülitundlikkus toimeaine või ravimi ükskõik millise abiaine suhtes.
4.4     Hoiatused ja ettevaatusabinõud kasutamisel

Bakteriaalsete nahainfektsioonide ja/või seeninfektsioonide korral on vajalik täiendav spetsiifiline
ravi.

Kui Advantan kreemi pikaajalisel kasutamisel nahk liigselt kuivab, tuleks ravi jätkata Advantan
salviga, millel on suurem rasvasisaldus.

Advantan’i manustamisel tuleb jälgida, et ravim ei satuks silma, sügavatele lahtistele haavadele ega
limaskestadele.

Paiksete kortikosteroidide ulatuslik manustamine suurtele kehapiirkondadele või pikema aja jooksul
(eriti oklusiivselt), suurendab märkimisväärselt süsteemsete kõrvaltoimete riski. Tuleb meeles pidada,
et ka mähkmed võivad toimida oklusiivsidemena. Advantan 0,1% salvi oklusiivsel manustamisel
60%-le nahapinnast täheldati tervetel täiskasvanud vabatahtlikel 22 tunni möödudes plasma kortisooli
taseme pärssimist ja selle ööpäevase rütmi muutumist.

Sarnaselt süsteemsetele glükokortikoididele võib ka paiksete glükokortikoidide kasutamine põhjustada
glaukoomi teket (nt pärast pikaajalist suurte annuste manustamist või ulatuslikele piirkondadele
kandmist, oklusiivsete sidumistehnikate korral või kandmisel silmaümbruse piirkonda).

Advantan kreemis sisalduvad kaks abiainet (tsetostearüülalkohol ja butüülhüdroksütolueen) võivad
põhjustada lokaalseid nahareaktsioone (nt kontaktdermatiit). Butüülhüdroksütolueen võib põhjustada
ärritust ka silmades ja limaskestadel.

4.5     Koostoimed teiste ravimitega ja muud koostoimed

Siiani ei ole teada.

4.6     Rasedus ja imetamine

Rasedus

Piisavad andmed Advantan kreemi ja salvi kasutamise kohta rasedatel puuduvad.

Loomkatsed metüülprednisoloonatseponaadiga on näidanud embrüotoksilist ja/või teratogeenset
toimet (vt lõik 5.3). Üldjuhul peab vältima glükokortikoide sisaldavate nahakaudsete preparaatide
kasutamist raseduse esimesel trimestril. Eriti tuleb raseduse ajal hoiduda suuri nahapiirkondi
hõlmavast, pikemaajalisest ravist või oklusiivsete sidemete kasutamisest.

Epidemioloogilised uuringud viitavad võimalikule suurenenud suulaelõhestumuse riskile
vastsündinutel, kelle emad said raseduse esimesel trimestril glükokortikosteroidravi.

Rasedatel tuleb hoolikalt üle vaadata kliiniline näidustus Advantan-raviks ja võrrelda saadavat kasu
võimalike riskidega.

Imetamine

Rottidel praktiliselt ei kandunud metüülprednisoloonatseponaat rinnapiimaga vastsündinud poegadele.
Siiski ei ole teada, kas metüülprednisoloonatseponaat kandub inimese rinnapiima, kuna rinnapiimast
on leitud süsteemselt manustatud kortikosteroide. Ei ole teada, kas Advantan’i paiksel manustamisel
imendub süsteemselt piisavas koguses metüülprednisoloonatseponaati, mis võimaldaks selle
rinnapiimast määramist. Seetõttu peab Advantan’i manustamisel imetavatele naistele olema
ettevaatlik.
Imetavatel emadel ei tohi rakendada ravi rindadel. Imetamise ajal tuleb vältida suuri nahapiirkondi
hõlmavat, pikemaajalist ravi või oklusiivsete sidemete kasutamist.

4.7     Toime reaktsioonikiirusele

Advantan ei oma toimet autojuhtimise ja masinate käsitsemise võimele.

4.8     Kõrvaltoimed

Kliinilistes uuringutes olid kõige sagedamini esinenud kõrvaltoimeteks sügelus- ja põletustunne
manustamiskohal.

Alltoodud tabelis on kliinilistes uuringutes esinenud kõrvaltoimete esinemissagedused määratletud
MedDRA esinemissageduste konventsiooni põhjal järgmiselt: väga sage (> 1/10), sage
(> 1/100, < 1/10), aeg-ajalt (> 1/1000, < 1/100), harv (> 1/10000, < 1/1000), väga harv (< 1/10000),
teadmata (ei saa hinnata olemasolevate andmete alusel). Klassifitseerimisel on kasutatud MedDRA
versiooni 12.0.

•     Advantan kreemi kasutamisel esinenud kõrvaltoimed

Organsüsteemi        Sage                Aeg-ajalt              Harv
klass
                     põletustunne        manustamiskohal        manustamiskohal
Üldised häired ja
                     manustamiskohal,    esinev:                esinev:
manustamiskoha
                     sügelus             kuivus,                tselluliit,
reaktsioonid
                     manustamiskohal     punetus,               turse,
                                         villid,                ärritus
                                         follikuliit,
                                         lööve,
                                         paresteesia
                                         ravimiga seotud
Immuunsüsteemi
                                         ülitundlikkus
häired
                                                                püodermia,
Naha ja
                                                                nahalõhed,
nahaaluskoe
                                                                teleangiektaasia,
kahjustused
                                                                nahaatroofia,
                                                                naha
                                                                seeninfektsioon,
                                                                akne

•     Advantan salvi kasutamisel esinenud kõrvaltoimed

Organsüsteemi        Sage                Aeg-ajalt             Teadmata
                                                               (ei saa hinnata
klass
                                                               olemasolevate
                                                               andmete alusel)
                     põletustunne        manustamiskohal
Üldised häired ja
                     manustamiskohal,    esinev:
manustamiskoha
                     sügelus             punetus,
reaktsioonid
                     manustamiskohal     kuivus,
                                         villid,
                                         ärritus,
                                         ekseem,
                                         paapulid,
                                         perifeerne turse
                                         nahaatroofia,         akne
Naha ja
                                         ekhümoos,
nahaaluskoe
                                          impetiigo,
kahjustused
                                          rasune nahk

Sarnaselt teistele kutaanselt manustatavatele kortikoididele, võib esineda järgmisi lokaalseid
kõrvaltoimeid: nahaatroofia, striiad, follikuliit manustamiskohal, hüpertrihhoos, teleangiektaasia,
perioraalne dermatiit, nahavärvuse muutused, allergilised nahareaktsioonid toime- või abiainete
suhtes. Kortikoide sisaldavate kutaansete preparaatide manustamisel võib esineda imendumisest
tingitud süsteemseid toimeid.

4.9     Üleannustamine

Ägeda toksilisuse uuringute tulemused ei viita ägeda mürgistuse tekkeriskile ühekordse üleannustatud
aplikatsiooni (manustamine suurele nahapinnale imendumist soodustavatel tingimustel) või juhusliku
suukaudse manustamise järgselt.


5.      FARMAKOLOOGILISED OMADUSED

5.1     Farmakodünaamilised omadused

Farmakoterapeutiline grupp: kortikosteroidid, keskmise tugevusega (III rühm)
ATC kood: D07AC14

Pärast paikset manustamist pärsib Advantan põletikulisi ja allergilisi nahareaktsioone, samuti
hüperproliferatsiooniga seotud protsesse, mille tulemusena taanduvad nii objektiivsed sümptomid
(erüteem, ödeem, leemendav nahk) kui ka subjektiivsed vaevused (sügelus, kipitustunne, valu).

Teada on, et metüülprednisoloonatseponaat ise, eriti aga selle peamine metaboliit 6α-
metüülprednisoloon-17-propionaat (moodustub pärast estri lõhustumist nahas) seonduvad
intratsellulaarse glükokortikoidretseptoriga.

Steroid-retseptor-kompleks seondub kindlate DNA piirkondadega, kutsudes esile rea bioloogilisi
toimeid.

Steroid-retseptor-kompleksi seondumine indutseerib makrokortiini sünteesi. Makrokortiin inhibeerib
arahhidoonhappe vabanemist, mistõttu pärsitakse põletiku mediaatorite (prostaglandiinid,
leukotrieenid) süntees.

Glükokortikoidide immuunsupressiivset toimet saab selgitada tsütokiini sünteesi pärssimise ja
antimitootilise toimega, mis ei ole tänaseni veel täiesti selge.

Vasodilatoorsete prostaglandiinide sünteesi inhibeerimine või adrenaliini vasokonstriktoorse toime
potentseerimine põhjustab lõppkokkuvõttes glükokortikoidide vasokonstriktoorset toimet.


5.2     Farmakokineetilised omadused

Metüülprednisoloonatseponaat vabaneb ravimvormist. Kontsentratsioon sarvkihis ja pärisnahas langeb
väljast sissepoole.

Epidermises ja dermises hüdrolüüsub metüülprednisoloonatseponaat oma peamiseks metaboliidiks 6α-
metüülprednisoloon-17-propionaadiks, mis seondub kindlamalt kortikoidretseptoriga kui
metüülprednisoloonatseponaat, mis viitab nahas toimuvale bioaktivatsioonile.
Nahakaudse kortikoidi perkutaanse absorptsiooni määr ja ulatus sõltuvad mitmetest faktoritest: ühendi
keemilisest struktuurist, vehiikli koostisest, ühendi kontsentratsioonist vehiiklis,
manustamistingimustest (ravitava ala suurus, ravi kestus, avatud või oklusiivne manustamine) ja naha
seisundist (nahahaiguse tüüp ja raskusaste, anatoomiline paiknemine).
Tervetel vabatahtlikel on uuritud metüülprednisoloonatseponaadi nahakaudset imendumist Advantan
kreemist ja salvist. Pärast Advantan salvi avatud manustamist (2 x 20 g päevas 8 päeva jooksul) oli
nahakaudse imendumise määr 0,65% (vastab süsteemsele kortikoidi annusele 4 µg/kg/päevas).
Advantan kreemi oklusiivsel manustamisel (2 x 20 g päevas 8 päeva jooksul) imendus naha kaudu
ligikaudu 3% annusest (vastab süsteemsele kortikoidi annusele ligikaudu 20 µg/kg/päevas).
Metüülprednisoloonatseponaadi nahakaudne imendumine tõusis märkimisväärselt (13 – 27%
annusest) preparaadi manustamisel kahjustatud (eemaldatud sarvkihiga) nahale.

Süsteemsesse tsirkulatsiooni jõudmisel konjugeeritakse metüülprednisoloonatseponaadi peamine
hüdrolüüsi produkt 6α-metüülprednisoloon-17-propionaat kiiresti glükuroonhappega mille tulemusel
ta inaktiveerub.
Metüülprednisoloonatseponaadi metaboliidid (peamine metaboliit 6α-metüülprednisoloon-17-
propionaat-21-glükuroniid) erituvad valdavalt neerude kaudu poolväärtusajaga umbes 16 tundi.
Intravenoosse manustamise järgselt toimus täielik eritumine uriini ja väljaheitega 7 päeva jooksul.
Toimeaine ega selle metaboliidid ei kumuleeru organismis.

5.3      Prekliinilised ohutusandmed

Süsteemse taluvuse uuringutes oli metüülprednisoloonatseponaadi toime korduva subkutaanse ja
dermaalse manustamise järgselt sarnane tüüpilisele glükokortikoidile. Nende tulemuste põhjal võib
järeldada, et Advantan’i terapeutilisel kasutamisel pole oodata teistsuguseid kõrvaltoimeid, kui need,
mis on omased glükokortikoididele – seda isegi äärmuslikel tingimustel nagu manustamisel suurele
nahapinnale ja/või oklusioonsideme kasutamise korral.

Embrüotoksilisuse uuringud Advantan’iga andsid glükokortikoididele iseloomulikud tulemused, st
sobivas testsüsteemis kutsutakse esile embrüoletaalne ja/või teratogeenne efekt. Selliseid tulemusi
silmas pidades tuleb Advantan’i määramisse raseduse ajal suhtuda erilise ettevaatusega.
Epidemioloogiliste uuringute tulemuste kokkuvõte on ära toodud lõigus 4.6.

Nii in vitro uuringud geenimutatsioonide avastamiseks bakterite ja imetajate rakukultuurides, kui ka in
vitro ja in vivo uuringud kromosoomi- ja geenimutatsioonide avastamiseks näitasid, et
metüülprednisoloonatseponaat ei oma genotoksilist toimet.

Spetsiifilisi tumorigeensusuuringuid metüülprednisoloonatseponaadiga ei ole läbi viidud. Teadmised
aine struktuuri, farmakoloogilise toimemehhanismi ja süsteemse taluvuse uuringute kohta pikaajalise
manustamise puhul ei viita kasvaja tekkeriski tõusule. Kuna soovitatud tingimustel ei ole nahakaudsel
manustamisel võimalik süsteemset immuunsupressiivset toimet saavutada, pole Advantan’i
kasutamisel oodata mõju kasvajate tekkele.

Lokaalse taluvuse uuringutes nahal ja limaskestadel metüülprednisoloonatseponaadi ja Advantan’i
erinevate ravimvormidega kirjeldati vaid pindmisi, glükokortikoididele tüüpilisi kõrvaltoimeid.

Metüülprednisoloonatseponaat ei avaldanud merisigade nahale sensibiliseerivat toimet.


6.       FARMATSEUTILISED ANDMED

6.1      Abiainete loetelu

•     Kreem

detsüüloleaat
glütseroolmonostearaat 40…55%
tsetostearüülalkohol
tahke rasv
kaprüül-kapriin-müristiin-steariin-triglütseriid
makrogoolstearaat 40 (tüüp I)
glütserool 85%
dinaatriumedetaat
bensüülalkohol
butüülhüdroksütolueen
puhastatud vesi

•     Salv

valge mesilasvaha
vedel parafiin
dikokoüül-pentaerütritüül-distearüültsitraat, sorbitaan-seskvioleaat, valge vaha (mesilasvaha),
alumiinumstearaadid (Dehymuls E)
valge pehme parafiin
puhastatud vesi

6.2      Sobimatus

Puudub.

6.3      Kõlblikkusaeg

3 aastat.

6.4      Säilitamise eritingimused

Hoida temperatuuril kuni 25 °C.

6.5      Pakendi iseloomustus ja sisu

15 g tuub.

Tuubid on valmistatud puhtast alumiiniumist, seest kaetud epoksüvaiguga, väljast polüesteralusel
kattega, otsas sulgur. Keeratav kork on valmistatud kõrge tihedusega polüetüleenist.

6.6      Erihoiatused ravimi hävitamiseks ja käsitlemiseks

Erinõuded puuduvad.


7.       MÜÜGILOA HOIDJA

Intendis GmbH
10589 Berlin
Saksamaa


8.       MÜÜGILOA NUMBER

Kreem: 357701
Salv: 171797


9.       ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

Kreem: 17.08.2001/30.06.2011
Salv: 15.05.1997/26.08.2011
10.    TEKSTI LÄBIVAATAMISE KUUPÄEV

31.03.2011
Ravimiametis kinnitatud augustis 2011