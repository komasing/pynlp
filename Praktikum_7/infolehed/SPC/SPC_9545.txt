RAVIMI OMADUSTE KOKKUVÕTE

1.    RAVIMPREPARAADI NIMETUS

Ambrolan, 30 mg tabletid


2.    KVALITATIIVNE JA KVANTITATIIVNE KOOSTIS

1 tablett sisaldab 30 mg ambroksoolvesinikkloriidi.
INN. Ambroxolum

Abiainete täielik loetelu vt 6.1


3.    RAVIMVORM

Tablett.
Valge, ümar, kaksikkumer ja poolitusjoonega tablett.
Tableti saab jagada võrdseteks annusteks.


4.    KLIINILISED ANDMED

4.1   Näidustused

Röga lahtistamine produktiivse köhaga kulgevate ägedate ja krooniliste bronhopulmonaalsete haiguste
korral.

4.2   Annustamine ja manustamisviis

Annustamine:
Täiskasvanud ja üle 12 aasta vanused lapsed
Esimesel 2...3 päeval manustada 1 tablett 3 korda ööpäevas (90 mg ööpäevas), seejärel 1 tablett kaks
korda ööpäevas (60 mg ööpäevas).

6...12-aastased lapsed
½ tabletti 2 korda ööpäevas. Raskete juhtude korral ½ tabletti kuni 3 korda ööpäevas.

Alla 6-aastased lapsed
Toimeaine suure sisalduse tõttu ei tohi Ambrolan tablette manustada alla 6-aastastele lastele.

Neeru- ja/või maksakahjustusega patsiendid Vt lõik 4.4

Manustamisviis ja ravi kestus
Suukaudne manustamine pärast sööki.
Vedeliku sissevõtmine soodustab ambroksooli sekretolüütilist toimet.
Ravi kestus määratakse individuaalselt, vastavalt näidustusele ja haiguse kulule.
Ilma arsti konsultatsioonita ei tohi ambroksooli kasutada üle 4...5 päeva.

4.3   Vastunäidustused

Ülitundlikkus ambroksoolvesinikkloriidi või ravimi abiainete suhtes.

4.4   Hoiatused ja ettevaatusabinõud kasutamisel
Toimeaine suure sisalduse tõttu ei tohi Ambrolan tablette manustada alla 6-aastastele lastele.

Ambroksooli tuleb ettevaatusega kasutada patsientidel, kellel on kalduvus seedetrakti haavandiliste
haiguste tekkeks, kuna selle kasutamine võib halvendada kliinilist haiguspilti.

Bronhide motoorse aktiivsuse häire ja suure koguse sekreedi eritumise (nt harvaesinev maliigne
tsiliaarne sündroom) korral tuleb ambroksooli manustamisel olla ettevaatlik, kuna esineb limapaisu
oht.

Neeru- ja/või maksakahjustuse kaasnemisel tohib ambroksooli kasutada ainult pärast arstiga
konsulteerimist. Raske neerupuudulikkuse korral võivad kuhjuda maksas moodustunud ambroksooli
metaboliidid.

Väga harva on teatatud raskest nahakahjustusest – nt Stevensi-Johnsoni ja Lyell’i sündroomist, mida
on esinenud ambroksooli ajutise kasutamise ajal. Enamasti on see olnud seoses kaasuva haiguse
raskuse või teiste samaaegselt kasutatavate ravimitega. Kui ilmnevad naha- või limaskestakahjustused,
tuleb kiiresti konsulteerida arstiga ning ambroksoolravi lõpetada.

Märkus.
Ambrolan 30 mg tabletid sisaldavad abiainena laktoosi.
Patsiendid, kellel on tegemist selliste harvaesinevate pärilike haigustega nagu näiteks galaktoosi
talumatus, laktaasidefitsiit või glükoosi-galaktoosi malabsorptsioon, ei tohiks antud ravimit kasutada,
kuna see sisaldab abiainena laktoosi.

4.5   Koostoimed teiste ravimitega ja muud koostoimed

Köhapärssijad
Ambroksooli ja köhapärssijate kombineeritud manustamine võib köharefleksi pärssimise tõttu
põhjustada ohtlikku limapaisu, mistõttu seda ravikombinatsiooni tohib kasutada ainult pärast
näidustuse väga põhjalikku hindamist.

Antibiootikumid
Ambroksooliga samaaegsel manustamisel on täheldatud antibiootikumide amoksitsilliini,
tsefuroksiimi, doksütsükliini ja erütromütsiini suuremat tungimist bronhiaalsekreeti.

4.6     Rasedus ja imetamine

Ambroksooli kasutamise kohta rasedatel ei ole piisavalt andmeid, eriti kasutamise kohta esimese 28
rasedusnädala ajal. Loomkatsel ei leitud ambroksoolil teratogeenset toimet (vt lõik 5.3). Ambroksooli
võib raseduse ajal, eriti raseduse esimese kolme kuu vältel, kasutada ainult pärast oodatava kasu ja
võimaliku ohu põhjalikku hindamist.

Ambroksool eritub loomadel rinnapiima. Kuna piisavad kogemused inimesel tänaseni puuduvad, tuleb
ravimit kasutada vaid pärast saadava kasu ja võimaliku ohu põhjalikku hindamist.


4.7     Toime reaktsioonikiirusele

Puudub.

4.8     Kõrvaltoimed

Kõrvaltoimed on klassifitseeritud vastavalt raskusastmele ja esinemissagedusele:
Väga sage (≥ 1/10)
Sage (≥ 1/100 kuni < 1/10)
Aeg-ajalt (≥ 1/1000 kuni < 1/100)
Harv (≥ 1/10000 kuni < 1/1000)
Väga harv(< 1/10000)
Teadmata (ei saa hinnata olemasolevate andmete alusel)

Seedetrakti häired
Sage: kõhulahtisus
Aeg-ajalt: iiveldus, oksendamine
Harv: kõrvetised
Väga harv. Düspepsia

Naha ja nahaaluskoe kahjustused
Aeg-ajalt: allergilised reaktsioonid
Väga harv: nahalööve, urtikaria, angioödeem

Immuunsüsteemi häired
Väga harv: anafülaktilised reaktsioonid (sh anafülaktiline šokk).

4.9   Üleannustamine

Üleannustamise korral ei ole oodata muid toimeid kui farmakodünaamikast tingitud toimete
tugevnemist. Mürgistuse ravi on sümptomaatiline.
Ägeda üleannustamise sümptomid on tingitud lokaalsest seedetrakti ärritavast toimest: iiveldus,
oksendamine, kõhulahtisus, kõhuvalu. Süsteemseid kõrvaltoimeid (vererõhu langus) tekib harva, sest
oksendamise ja kõhulahtisuse tagajärjel imendub ainult vähene kogus ambroksooli. Mürgistuse korral
tuleb teha maoloputus aktiivsöega. Vajalik on vereringe seisundi jälgimine ja sümptomaatiline ravi.
Dialüüs või diureesi forsseerimine ei suurenda oluliselt ambroksooli eliminatsiooni.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: Mukolüütilised ained, ATC-kood: R05CB06

Ambroksool on broomheksiini aktiivne metaboliit. See lahustab bronhidesse kogunenud viskoosset
sekreeti ning kiirendab selle väljutamist tsiliaarse aktivatsiooni teel. Sekreedi viskoossuse vähenemine
saavutatakse tänu seroossete näärmete suurenenud limaproduktsioonile ja lüsosomaalsete ensüümide
mõju tugevnemisele. Ambroksool mõjustab bronhiaalsekreedi koostist rakulisel tasandil, vähendades
sulfomütsiini sünteesi karikrakkudes. Ambroksool aktiveerib II tüüpi pneumotsüütides sünteesitava
surfaktandi vabastamist.

5.2   Farmakokineetilised omadused

Ambroksool imendub täielikult ja seondub 90% ulatuses plasmavalkudega. 1 tableti manustamise
järgselt saavutatakse plasmakontsentratsioon 70 ng/ml 1 tunniga. Eliminatsiooni poolväärtusaeg on 4
tundi.
Toimeaine lagundatakse maksas mitteaktiivseteks metaboliitideks. Ambroksool ja selle metaboliidid
väljutatakse organismist neerude kaudu. Suu kaudu manustamise järgselt metaboliseerub esmasel
maksapassaažil 20...30% manustatud annusest.

5.3   Prekliinilised ohutusandmed


Prekliiniliste uuringute tulemused on saadud ravimi peroraalse ja parenteraalse manustamisega
hiirtele, rottidele, merisigadele, küülikutele ja koertele.
Kroonilise ja ägeda toksilisuse uuringutes ambroksooli kasutamisel inimese terapeutilistele annustele
vastavates kogustes ei leitud märkimisväärseid erinevusi kontrollgrupiga.
Reproduktsioonitoksilisus:
Loomkatsetes suuremaid ambroksooli annuseid kasutades ei ilmnenud kahjulikke mõjusid lootele.


6.     FARMATSEUTILISED ANDMED

6.1    Abiainete loetelu

Laktoosmonohüdraat, kartulitärklis, povidoon (K=22,5...27,0), mikrokristalne tselluloos,
magneesiumstearaat.

6.2    Sobimatus

Ei ole kohaldatav.

6.3    Kõlblikkusaeg

5 aastat.

6.4    Säilitamise eritingimused

Hoida temperatuuril kuni 25 °C. Hoida valguse eest kaitstult originaalpakendis.

6.5    Pakendi iseloomustus ja sisu

20 tabletti PVC/alumiiniumblisterpakendis.

6.6    Kasutamis- ja käsitsemisjuhend

Erinõuded puuduvad.


7.     MÜÜGILOA HOIDJA

G.L. Pharma Ges.m.b.H, Schlossplatz 1, A-8502 Lannach, Austria


8.     MÜÜGILOA NUMBER

273899


9.     ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

27.08.1999/31.05.2010


10.      TEKSTI LÄBIVAATAMISE KUUPÄEV

Ravimiametis kinnitatud augustis 2011.