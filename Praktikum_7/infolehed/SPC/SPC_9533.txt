RAVIMI OMADUSTE KOKKUVÕTE


1.      RAVIMPREPARAADI NIMETUS

TAZOCIN 4,5 G, 4 g/0,5 g infusioonilahuse pulber


2.      KVALITATIIVNE JA KVANTITATIIVNE KOOSTIS

Iga viaal sisaldab piperatsilliini (naatriumisoolana) koguses, mis on ekvivalentne 4 grammiga ja
tasobaktaami (naatriumisoolana) koguses, mis on ekvivalentne 0,5 grammiga.

INN. Piperacillinum, tazobactamum

Iga viaal sisaldab 11,16 mmol (256 mg) naatriumi.

Abiained: dinaatriumedetaat (EDTA), sidrunhappe monohüdraat
Abiainete täielik loetelu vt lõik 6.1.


3.      RAVIMVORM

Infusioonilahuse pulber.

Valge kuni valkjas pulber.


4.      KLIINILISED ANDMED

4.1     Näidustused

TAZOCIN on näidustatud järgmiste infektsioonide raviks täiskasvanutel ja üle 2 aasta vanustel lastel (vt
lõigud 4.2 ja 5.1):

Täiskasvanud ja noorukid
–    raskekujuline, sealhulgas haiglas tekkinud ja ventilatsiooniga seotud kopsupõletik
–    kuseteede tüsistunud infektsioonid (sh püelonefriit)
–    kõhuõõne tüsistunud infektsioonid
–    naha ja pehmete kudede tüsistunud infektsioonid (sh diabeetilised jalainfektsioonid).

Mõne eespool loetletud infektsiooniga seotud või oletatavalt seotud baktereemiaga patsientide ravi.

TAZOCINi võib kasutada neutropeeniaga patsientide raviks, kelle puhul on kahtlus, et palavik on
põhjustatud bakteriaalsest infektsioonist.

2...12-aastased lapsed
–      kõhuõõne tüsistunud infektsioonid.

TAZOCINi võib kasutada neutropeeniaga laste raviks, kelle puhul on kahtlus, et palavik on põhjustatud
bakteriaalsest infektsioonist.

Antibakteriaalsete ravimite määramisel ja kasutamisel tuleb järgida kohalikke kehtivaid juhiseid.

4.2     Annustamine ja manustamisviis

Annustamine
TAZOCINi annus ja manustamise sagedus sõltub infektsiooni raskusest ja lokalisatsioonist ning
eeldatavatest patogeenidest.

Täiskasvanud ja noorukid

Infektsioonid
Tavaline annus on 4 g piperatsilliini/0,5 g tasobaktaami iga 8 tunni järel.

Soovitatav annus nosokomiaalse kopsupõletiku ja bakteriaalsete infektsioonide puhul neutropeeniaga
patsientidel on 4 g piperatsilliini/0,5 g tasobaktaami iga 6 tunni järel. See raviskeem võib olla kohaldatav
ka muude näidustatud infektsioonidega patsientide raviks, kui need on eriti raskekujulised.

Järgnevas tabelis on kokkuvõtlikult esitatud ravi sagedus ja soovitatav annus täiskasvanud ja noorukieas
patsientidele eri näidustuste või seisundite puhul:

 Ravi sagedus                   TAZOCIN 4 g/0,5 g
 Iga 6 tunni järel              Raskekujuline kopsupõletik
                                Neutropeeniaga täiskasvanud, kelle puhul on kahtlus, et palavik on
                                põhjustatud bakteriaalsest infektsioonist
 Iga 8 tunni järel              Kuseteede infektsioonid (sh püelonefriit)
                                Kõhuõõne tüsistunud infektsioonid
                                Naha ja pehmete kudede infektsioonid (sh diabeetilised
                                jalainfektsioonid)

Neerufunktsiooni kahjustus
Intravenoosset annust tuleb kohandada olenevalt tegeliku neerukahjustuse ulatusest järgmiselt (iga
patsienti tuleb hoolikalt jälgida aine toksilisuse suhtes; sellest tulenevalt tuleb kohandada ravimi annust
ja manustamisintervalli):

    Kreatiniini kliirens                           TAZOCIN (soovitatav annus)
        (ml/min)
           >40                                  Annuse kohandamine ei ole vajalik
          20...40                    Soovitatav maksimaalne annus: 4 g/0,5 g iga 8 tunni järel
           <20                       Soovitatav maksimaalne annus: 4 g/0,5 g iga 12 tunni järel

Hemodialüüsi saavatele patsientidele tuleb manustada pärast iga dialüüsi üks täiendav
piperatsilliini/tasobaktaami 2 g/0,25 g annus, sest hemodialüüs eemaldab 4 tunniga 30...50%
piperatsilliinist.

Maksafunktsiooni kahjustus
Annuse kohandamine ei ole vajalik (vt lõik 5.2).

Annus eakatel patsientidel
Eakatel, kellel on neerufunktsioon normaalne või kreatiniini kliirensi väärtused üle 40 ml/min, ei ole
annuse kohandamine vajalik.

Lapsed (2…12 aasta vanused)

Infektsioonid
Järgnevas tabelis on esitatud kokkuvõtlikult ravi sagedus ja annus kehamassi järgi 2...12-aastastel
pediaatrilistel patsientidel olenevalt näidustusest ja seisundist:


 Annus kehamassi ja ravi sageduse järgi          Näidustus/seisund
 80 mg piperatsilliini/10 mg tasobaktaami        Neutropeeniaga lapsed, kelle puhul on kahtlus, et
 kehamassi 1 kg kohta iga 6 tunni järel          palavik on põhjustatud bakteriaalsetest
                                                 infektsioonidest*
 100 mg piperatsilliini/12,5 mg                  Kõhuõõne tüsistunud infektsioonid*
 tasobaktaami kehamassi 1 kg kohta iga 8
 tunni järel
* Mitte ületada maksimaalset 4 g/0,5 g annust 30 minuti jooksul.

Neerufunktsiooni kahjustus
Intravenoosset annust tuleb kohandada olenevalt tegeliku neerukahjustuse ulatusest järgmiselt (iga
patsienti tuleb hoolikalt jälgida aine toksilisuse suhtes; sellest tulenevalt tuleb kohandada ravimi annust
ja manustamisintervalli):

      Kreatiniini kliirens                                   TAZOCIN
          (ml/min)                                       (soovituslik annus)
              >50                               Annuse kohandamine ei ole vajalik.
              ≤50                           70 mg piperatsilliini/8,75 mg tasobaktaami/kg
                                                           iga 8 tunni järel

Hemodialüüsi saavatele lastele tuleb manustada pärast iga dialüüsi üks täiendav annus 40 mg
piperatsilliini/5 mg tasobaktaami/kg.

Kasutamine alla 2 aasta vanustel lastel

TAZOCINi ohutust ja efektiivsust 0...2 aasta vanustel lastel ei ole kindlaks määratud.

Kontrollitud kliiniliste uuringute kohta andmed puuduvad.

Ravi kestus
Ravi tavaline kestus enamiku infektsioonide puhul on vahemikus 5…14 päeva. Ravi kestuse määramisel
tuleb siiski juhinduda infektsiooni raskusest, patogeeni(de)st ning patsiendi kliinilisest ja
bakterioloogilisest muutusest.

Manustamistee
TAZOCIN 4 g/0,5 g manustatakse intravenoosse infusioonina (30 minuti jooksul).

Lahustamisjuhiseid vt lõik 6.6.
4.3    Vastunäidustused

Ülitundlikkus toimeainete, mõne teise penitsilliini või ravimi ükskõik millise abiaine suhtes.

Anamneesis äge raske allergiline reaktsioon mõne teise beetalaktamaasi suhtes (nt tsefalosporiin,
monobaktaam või karbapeneem).

4.4      Hoiatused ja ettevaatusabinõud kasutamisel

Piperatsilliini/tasobaktaami valimisel konkreetse patsiendi raviks tuleb võtta arvesse laia toimespektriga
poolsünteetilise penitsilliini kasutamise sobivust selliste tegurite põhjal nagu infektsiooni raskus ja
resistentsus teiste sobivate antibakteriaalsete ainete suhtes.

Enne ravi alustamist TAZOCINiga tuleb põhjalikult uurida varasemate ülitundlikkusreaktsioonide kohta
penitsilliinide, teiste beetalaktaamide (nt tsefalosporiin, monobaktaam või karbapeneem) ja teiste
allergeenide suhtes. Penitsilliinide, sealhulgas piperatsilliini/ tasobaktaami kasutamisel on patsientidel
esinenud tõsiseid ja vahetevahel surmaga lõppenud ülitundlikkusreaktsioone
(anafülaktilised/anafülaktoidsed reaktsioonid [sh šokk]). Neid reaktsioone esineb tõenäolisemalt isikutel,
                                                                                                              3
kellel on esinenud tundlikkust mitme allergeeni suhtes. Tõsiste ülitundlikkusreaktsioonide korral tuleb
antibiootikumi kasutamine katkestada ning võib osutuda vajalikuks manustada epinefriini ja rakendada
teisi erakorralisi meetmeid.

Antibiootikumi poolt esilekutsutud pseudomembranoosne koliit võib avalduda raske püsiva
kõhulahtisusena, mis võib olla eluohtlik. Pseudomembranoosse koliidi sümptomid võivad tekkida
antibakteriaalse ravi ajal või pärast seda. Neil juhtudel tuleb TAZOCINi kasutamine katkestada.

Ravi tulemusena võivad kujuneda välja resistentsed organismid, mis võivad põhjustada
superinfektsioone.

Mõnedel beetalaktaam-antibiootikume kasutanud patsientidel on tekkinud veritsemisnähud. Neid
reaktsioone on mõnikord seostatud hüübimistestide kõrvalekalletega, nt hüübimisaeg, trombotsüütide
agregatsioon ja protrombiiniaeg, ning nende tekkimine on tõenäolisem neerupuudulikkusega
patsientidel. Veritsemisnähtude tekkimisel tuleb ravi antibiootikumiga katkestada ja alustada sobivat
ravi.

Võivad tekkida leukopeenia ja neutropeenia, eriti pikaajalise ravi ajal; seetõttu tuleb perioodiliselt
hinnata hematopoeetilist funktsiooni.

Nagu teistegi penitsilliinidega ravimisel, võib suurte annuste manustamisel tekkida neuroloogilisi
tüsistusi, mis avalduvad krampidena, eriti neerufunktsiooni kahjustusega patsientidel.

Iga TAZOCIN 4 g/0,5 g viaal sisaldab 11,16 mmol (256 mg) naatriumi. Seda peavad võtma arvesse
patsiendid, kellel on piiratud naatriumisisaldusega dieet.

Patsientidel, kellel on väike kaaliumi reserv või kes saavad samaaegselt ravi kaaliumi taset alandavate
ravimitega võib tekkida hüpokaleemia; sellistel patsientidel tuleb määrata perioodiliselt elektrolüütide
taset veres.

4.5     Koostoimed teiste ravimitega ja muud koostoimed

Mittedepolariseerivad lihasrelaksandid
Piperatsilliini kasutamine samaaegselt vekurooniumiga on aidanud kaasa vekurooniumi
neuromuskulaarse blokaadi pikenemisele. Nende ravimite sarnase toimemehhanismi tõttu võib arvata, et
mistahes mittedepolariseerivate lihaslõõgastite kasutamisel saadud neuromuskulaarne blokaad võib
piperatsilliini kohalolekul pikeneda.

Suukaudsed antikoagulandid
Samaaegsel manustamisel hepariini, suukaudsete antikoagulantide ja muude ravimitega, mis võivad
mõjutada vere hüübimissüsteemi, sealhulgas trombotsüütide funktsiooni, tuleb teha sobivaid
hüübimisteste sagedamini ja näitajaid regulaarselt jälgida.

Metotreksaat
Piperatsilliin võib vähendada metotreksaadi eritumist; seetõttu tuleb toksilisuse vältimiseks jälgida
patsiendi seerumi metotreksaadi taset.

Probenetsiid
Nagu teistegi penitsilliinide puhul, pikeneb probenetsiidi samaaegsel manustamisel piperatsilliini/
tasobaktaamiga piperatsilliini ja tasobaktaami poolväärtusaeg ja väheneb nende renaalne kliirens;
mõlema aine maksimaalseid kontsentratsioone vereplasmas see siiski ei mõjuta.

Aminoglükosiidid
Piperatsilliini kasutamine ainsa ravimina või koos tasobaktaamiga ei põhjustanud olulisi muutusi
tobramütsiini farmakokineetikas normaalse neerufunktsiooniga ega kerge või mõõduka
neerukahjustusega patsientidel. Tobramütsiini manustamine ei mõjutanud oluliselt ka piperatsilliini,
tasobaktaami ega M1 metaboliidi farmakokineetikat.
Tobramütsiini ja gentamütsiini inaktiveerumist piperatsilliini toimel on tõestatud raske neerufunktsiooni
kahjustusega patsientidel.
Teavet piperatsilliini/tasobaktaami manustamise kohta koos aminoglükosiididega vt lõigud 6.2 ja 6.6.

Vankomütsiin
Farmakokineetilisi koostoimeid piperatsilliini/tasobaktaami ja vankomütsiini vahel ei ole täheldatud.

Toime laboratoorsetele analüüsidele
Mitteensümaatiliste meetodite kasutamine uriini glükoositaseme mõõtmiseks võib anda valepositiivseid
tulemusi, nagu teistegi penitsilliinide puhul. Seetõttu on TAZOCINi kasutamisel nõutav uriini
glükoositaseme mõõtmine ensümaatilise meetodiga.

Mitme keemilise mõõtmismeetodi kasutamisel uriini valgusisalduse määramiseks võidakse saada
valepositiivseid tulemusi. Valgusisalduse mõõtmist testribadega see ei mõjuta.

Otsene Coombsi test võib olla positiivne.

Ettevõtte Bio-Rad Laboratories Platelia Aspergillus’e EIA testid võivad anda TAZOCINi kasutavatel
patsientidel valepositiivseid tulemusi. Ettevõtte Bio-Rad Laboratories Platelia Aspergillus’e EIA testi
puhul on esinenud ristreaktsioone mitte Aspergillus polüsahhariidide ja polüfuranoosidega.

Eespool loetletud testide positiivseid tulemusi TAZOCINi kasutavatel patsientidel tuleb kinnitada teiste
diagnostiliste meetoditega.

4.6     Fertiilsus, rasedus ja imetamine

Rasedus
TAZOCINi kasutamise kohta rasedatel andmed puuduvad või on piiratud hulgal.

Loomkatsed on näidanud kahjulikku toimet arengule, kuid mitte teratogeensust emasloomale toksilistes
annustes (vt lõik 5.3).

Piperatsilliin ja tasobaktaam läbivad platsentabarjääri. Piperatsilliini/tasobaktaami võib kasutada
raseduse ajal ainult juhul, kui see on selgelt näidustatud, s.t ainult sel juhul, kui eeldatav kasulikkus
kaalub üles võimalikud riskid rasedale ja lootele.

Imetamine
Piperatsilliin eritub inimese rinnapiima väikestes kontsentratsioonides; tasobaktaami kontsentratsioone
inimese rinnapiimas ei ole uuritud. Imetavaid naisi võib ravida vaid juhul, kui ravi eeldatav kasulikkus
kaalub üles sellega seotud võimalikud ohud naisele ja lapsele.

Fertiilsus
Rottide fertiilsusuuring ei näidanud toimet fertiilsusele ega paaritumisele pärast tasobaktaami või
piperatsilliini/tasobaktaami kombinatsiooni intraperitoneaalset manustamist (vt lõik 5.3).

4.7     Toime reaktsioonikiirusele

Ravimi toime kohta autojuhtimisele ja masinate käsitsemise võimele ei ole uuringuid läbi viidud.

4.8     Kõrvaltoimed

Kõige sagedamini teatatud kõrvaltoimed (esines 1…10 patsiendil 100-st) on diarröa, oksendamine,
iiveldus ja nahalööve.

Järgnevas tabelis on kõrvaltoimed loetletud organsüsteemi klasside ja MedDRA eelistatavate terminite
järgi. Igas esinemissageduse grupis on kõrvaltoimed toodud tõsiduse vähenemise järjekorras.
Organsüsteemi          Sage           Aeg-ajalt             Harv                 Väga harv
                    ≥1/100 kuni      ≥1/1000 kuni       ≥1/10 000 kuni           <1/10 000
klass
                       <1/10            <1/100             <1/1000
Infektsioonid ja                  Candida
                                  superinfektsioon
infestatsioonid
                                  leukopeenia,         aneemia,              agranulotsütoos,
Vere ja
                                  neutropeenia,        hemolüütiline         pantsütopeenia,
lümfisüsteemi
                                  trombotsütopeenia    aneemia,              aktiveeritud osalise
häired
                                                       purpur,               tromboplastiiniaja
                                                       ninaverejooks,        pikenemine,
                                                       veritsemisaja         protrombiiniaja
                                                       pikenemine,           pikenemine, otsene
                                                       eosinofiilia          Coombsi test
                                                                             positiivne,
                                                                             trombotsüteemia
                                  ülitundlikkus        anafülaktiline/
Immuunsüsteemi
                                                       anafülaktoidne
häired
                                                       reaktsioon (sh
                                                       šokk)
                                                                             hüpokaleemia, vere
Ainevahetus- ja
                                                                             glükoositaseme
toitumishäired
                                                                             vähenemine, vere
                                                                             albumiinitaseme
                                                                             vähenemine, vere
                                                                             üldvalgutaseme
                                                                             vähenemine
                                  peavalu, unetus
Närvisüsteemi
häired
                                  hüpotensioon,        õhetus
Vaskulaarsed
                                  tromboflebiit,
häired
                                  flebiit
                   diarröa,       kollatõbi,           pseudomembra-
Seedetrakti
                   oksendamine,   stomatiit,           noosne koliit,
häired
                   iiveldus       kõhukinnisus,        kõhuvalu
                                  düspepsia
                                  alaniinaminotrans-   hepatiit, vere
Maksa ja
                                  feraasi (ALAT)       bilirubiinitaseme
sapiteede häired
                                  taseme tõus,         tõus, vere alkaalse
                                  aspartaatamino-      fosfataasi taseme
                                  transferaasi         tõus, gamma-
                                  (ASAT) taseme        glutamüültrans-
                                  tõus                 feraasi taseme
                                                       tõus
                   lööve, sh      nõgestõbi,           multiformne           epidermise
Naha ja
                   makulopapu-    kihelus              erüteem,              toksiline nekrolüüs,
nahaaluskoe
                   laarne lööve                        bulloosne             Stevensi-Johnsoni
kahjustused
                                                       dermatiit,            sündroom
                                                       eksanteem
                                                       artralgia, müalgia
Lihas-skeleti ja
sidekoe
kahjustused
                                  vere                 neerupuudulikkus,     vere uureataseme
Neerude ja
                                  kreatiniinitaseme    tubulointerstit-      tõus
kuseteede häired
                                  tõus                 siaalne nefriit


    Organsüsteemi           Sage               Aeg-ajalt              Harv                Väga harv
                         ≥1/100 kuni         ≥1/1000 kuni        ≥1/10 000 kuni            <1/10 000
    klass
                            <1/10               <1/100              <1/1000
                                          palavik,            külmavärinad
Üldised häired ja
                                          reaktsioon
manustamiskoha
                                          süstekohal
reaktsioonid
Piperatsilliiniraviga on seostatud palaviku ja lööbe sagenemist tsüstilise fibroosiga patsientidel.

4.9      Üleannustamine

Sümptomid
Turuletulekujärgselt on teatatud piperatsilliini/tasobaktaami üleannustamisest. Enamikku nendest
nähtudest, sealhulgas iiveldust, oksendamist ja diarröad, on esinenud ka tavaliste soovitatud annuste
puhul. Patsientidel võivad tekkida soovituslikest annustest suuremate annuste intravenoossel
manustamisel neuromuskulaarne erutuvus või krambid (eriti neerupuudulikkuse korral).

Ravi
Üleannustamise korral tuleb ravi piperatsilliini/tasobaktaamiga katkestada. Spetsiaalset antidooti ei ole
teada.

Olenevalt patsiendi kliinilisest seisundist peab ravi olema toetav ja sümptomaatiline.

Piperatsilliini või tasobaktaami ülemääraseid seerumikontsentratsioone võib vähendada hemodialüüsiga
(vt lõik 4.4).


5.       FARMAKOLOOGILISED OMADUSED

5.1      Farmakodünaamilised omadused

Farmakoterapeutiline grupp: antibakteriaalsed ained süsteemseks kasutamiseks, penitsilliinide
kombinatsioonid, k.a beetalaktamaasi inhibiitorid;
ATC-kood: J01CR05

Toimemehhanism
Piperatsilliin kui laia toimespektriga poolsünteetiline penitsilliin avaldab bakteritsiidset toimet nii
rakuseina kui ka -vaheseina sünteesi inhibeerimise teel.

Tasobaktaam kui penitsilliinile struktuurilt lähedane beetalaktaam inhibeerib paljusid beetalaktamaase,
mis põhjustavad sageli resistentsust penitsilliinide ja tsefalosporiinide suhtes, kuid ei pärsi AmpC-
ensüüme ega metallobeetalaktamaase. Tasobaktaam laiendab piperatsilliini antibiootilist toimespektrit
paljudele beetalaktamaasi tootvatele bakteritele, mis on omandanud resistentsuse piperatsilliini
monoteraapiale.

Farmakokineetiliste/farmakodünaamiliste omaduste suhe
Aega, mil piperatsilliini kontsentratsioon ületab MIK-väärtuse (T>MIK) loetakse põhiliseks
piperatsilliini efektiivsust määravaks farmakodünaamiliseks omaduseks.

Resistentsuse mehhanism
Kaks põhilist resistentsuse mehhanismi piperatsilliini/tasobaktaami suhtes on järgmised:

-      Piperatsilliini-komponendi inaktiveerimine nende beetalaktamaaside poolt, mida tasobaktaam ei
       inhibeeri: molekuliklassidesse B, C ja D kuuluvad beetalaktamaasid. Peale selle ei kaitse
       tasobaktaam laiendatud toimespektriga beetalaktamaaside vastu, mis kuuluvad molekuliklasside A
       ja D ensüümirühmadesse.

-       Penitsilliiniga seonduvate valkude muutused, mille tulemusena väheneb piperatsilliini afiinsus
        molekulaarse sihtmärgi suhtes bakterites.

Peale selle võivad bakterite resistentsust piperatsilliini/tasobaktaami suhtes, eelkõige gramnegatiivsete
bakterite puhul, põhjustada või soodustada muutused bakteri membraani läbilaskvuses ning mitme
ravimi väljavoolu pumpade ekspressioonis.

Murdepunktid

    EUCAST-i kliinilised piperatsilliini/tasobaktaami MIK murdepunktid (2009-12-02, v 1).
    Tundlikkuse uurimiseks on kasutatud tasobaktaami fikseeritud kontsentratsiooni 4 mg/l.
    Patogeen                                      Liigispetsiifilised murdepunktid (S≤/R>)
                                                                         8/16
 Enterobacteriaceae
                                                                        16/16
 Pseudomonas
 Gramnegatiivsed ja grampositiivsed                                      8/16
 anaeroobid
 Liikidega mitteseotud murdepunktid                                     4/16
Streptokokkide tundlikkus tuleneb tundlikkusest penitsilliinidele.
Stafülokokkide tundlikkus tuleneb tundlikkusest oksatsilliinile.

Tundlikkus
Omandatud resistentsus võib valitud liikide puhul geograafiliselt ja ajas erineda, mistõttu on soovitav
omada resistentsuse kohta kohalikku teavet, eriti raskete infektsioonide ravimisel. Kui kohalik
resistentsus muudab ravimi kasulikkuse vähemalt teatavat liiki infektsioonide suhtes küsitavaks, võib
vajaduse korral küsida abi ekspertidelt.

             Asjakohaste liikide rühmad tundlikkuse järgi piperatsilliini/tasobaktaami suhtes
    TAVALISELT TUNDLIKUD LIIGID
    Aeroobsed grampositiivsed mikroorganismid
           Enterococcus faecalis
           Listeria monocytogenes
           Staphylococcus aureus, tundlik metitsilliini suhtes£
           Staphylococcus'e liigid, koagulaasnegatiivsed, tundlikud metitsilliini suhtes
           Streptococcus pyogenes
           B-grupi streptokokid
    Aeroobsed gramnegatiivsed mikroorganismid
           Citrobacter koseri
           Haemophilus influenza
           Moraxella catarrhalis
           Proteus mirabilis
    Anaeroobsed grampositiivsed mikroorganismid
           Clostridium'i liigid
           Eubacterium'i liigid
           Peptostreptococcus'e liigid
    Anaeroobsed gramnegatiivsed mikroorganismid
           Bacteroides fragilis'e grupp
           Fusobacterium'i liigid
           Porphyromonas'e liigid
           Prevotella liigid


          Asjakohaste liikide rühmad tundlikkuse järgi piperatsilliini/tasobaktaami suhtes
 LIIGID, MILLE PUHUL RESISTENTSUS VÕIB OLLA PROBLEEMIKS
 Aeroobsed grampositiivsed mikroorganismid
          Enterococcus faecium$,+
          Streptococcus pneumonia
          Streptococcus viridans'i grupp
 Aeroobsed gramnegatiivsed mikroorganismid
          Acinetobacter baumannii$
          Burkholderia cepacia
          Citrobacter freundii
          Enterobacter'i liigid
          Escherichia coli
          Klebsiella pneumonia
          Morganella morganii
          Proteus vulgaris
          Providencia ssp.
          Pseudomonas aeruginosa
          Serratia liigid
 ALGSELT RESISTENTSED ORGANISMID
 Aeroobsed grampositiivsed mikroorganismid
          Corynebacterium jeikeium
 Aeroobsed gramnegatiivsed mikroorganismid
          Legionella liigid
          Stenotrophomonas maltophilia+,$
 Muud mikroorganismid
          Chlamydophilia pneumonia
          Mycoplasma pneumonia
 $
   Liigid, millel on algselt vahepealne tundlikkus.
 +
   Liigid, mille puhul on ühes või mitmes Euroopa Liidu piirkonnas/riigis/regioonis täheldatud suurt
 resistentsuse taset (üle 50%).
 £
   Kõik metitsilliini suhtes resistentsed stafülokokid on resistentsed piperatsilliini/tasobaktaami suhtes.

5.2     Farmakokineetilised omadused

Imendumine
Piperatsilliini ja tasobaktaami maksimaalsed kontsentratsioonid pärast 4 g/0,5 g manustamist 30 minuti
jooksul intravenoosse infusioonina on vastavalt 298 mikrogrammi/ml ja 34 mikrogrammi/ml.

Jaotumine
Nii piperatsilliin kui ka tasobaktaam seonduvad plasmavalkudega ligikaudu 30% ulatuses. Piperatsilliini
ega tasobaktaami seondumist valkudega teise ühendi sisaldumine ei mõjuta. Tasobaktaami metaboliit
seondub valkudega väga vähe.

Piperatsilliin/tasobaktaam jaotub ulatuslikult kudedes ja kehavedelikes, sealhulgas soole limaskestas,
sapipõies, kopsudes, sapis ja luudes. Keskmised kontsentratsioonid kudedes moodustavad üldjuhul
50...100% plasmakontsentratsioonidest. Jaotumine ajukelmepõletikuta isikute tserebrospinaalvedelikku
on vähene nagu teistegi penitsilliinide puhul.

Biotransformatsioon
Piperatsilliin metaboliseerub vähetähtsaks mikrobioloogiliselt aktiivseks desetüülmetaboliidiks.
Tasobaktaam metaboliseerub üheks metaboliidiks, mis leiti olevat mikrobioloogiliselt inaktiivne.

Eliminatsioon
Piperatsilliin ja tasobaktaam elimineeruvad neerude kaudu glomerulaarfiltratsiooni ja
tubulaarsekretsiooni teel.
Piperatsilliin eritub kiiresti muutumatul kujul, kusjuures 68% manustatud kogusest väljub uriiniga.
Tasobaktaam ja selle metaboliit elimineeruvad eelkõige neerude kaudu, kusjuures 80% manustatud
annusest väljub muutumatul kujul ja ülejäänud osa ainsa metaboliidina. Piperatsilliin, tasobaktaam ja
desetüülpiperatsilliin erituvad ka sapiga.

Pärast piperatsilliini/tasobaktaami ühekordse või mitme annuse manustamist tervetele isikutele oli
piperatsilliini ja tasobaktaami plasma poolväärtusaeg 0,7…1,2 tundi ning ei sõltunud annusest ega
infusiooni kestusest. Nii piperatsilliini kui ka tasobaktaami eliminatsiooni poolväärtusaeg renaalse
kliirensi vähenedes pikeneb.

Piperatsilliini farmakokineetikat tasobaktaam oluliselt ei mõjuta. Piperatsilliin näib tasobaktaami
kliirensit veidi vähendavat.

Erigrupid
Maksatsirroosiga patsientidel piperatsilliini ja tasobaktaami poolväärtusaeg pikeneb võrreldes tervete
isikutega vastavalt ligikaudu 25% ja 18%.

Piperatsilliini ja tasobaktaami poolväärtusajad kreatiniini kliirensi vähenedes pikenevad. Poolväärtusaeg
pikeneb võrreldes normaalse neerufunktsiooniga patsientidega piperatsilliini puhul kaks ja tasobaktaami
puhul neli korda, kui kreatiniini kliirens on alla 20 ml/min.

Hemodialüüs eemaldab 30…50% piperatsilliinist/tasobaktaamist ning veel 5% tasobaktaami annusest
väljub tasobaktaami metaboliidina. Peritoneaaldialüüs eemaldab vastavalt ligikaudu 6% ja 21%
piperatsilliini/tasobaktaami annustest ning kuni 18% tasobaktaami annusest väljub tasobaktaami
metaboliidina.

Lapsed
Populatsiooni farmakokineetilises analüüsis oli hinnanguline kliirens 9 kuu kuni 12 aasta vanustel
patsientidel võrreldav täiskasvanutega ning populatsiooni keskmine väärtus 5,64 (standardviga 0,34)
ml/min/kg. Piperatsilliini hinnanguline kliirens 2…9 kuu vanustel lastel moodustab 80% sellest
väärtusest. Piperatsilliini keskmine jaotusmaht sellel populatsioonil on 0,243 (standardviga 0,011) l/kg
ning ei sõltu vanusest.

Eakad patsiendid
Piperatsilliini ja tasobaktaami keskmised poolväärtusajad olid eakatel vastavalt 32% ja 55% pikemad kui
noorematel uuringus osalejatel. See erinevus võib tuleneda vanusega seotud muutustest kreatiniini
kliirensis.

Rass
Aasia päritolu (n=9) ja valgest rassist (n=9) tervete vabatahtlike puhul, kellele manustati ühekordse
annusena 4 g/0,5 g, piperatsilliini ega tasobaktaami farmakokineetikas erinevusi ei täheldatud.
5.3     Prekliinilised ohutusandmed

Korduvtoksilisuse ja genotoksilisuse prekliinilised uuringud ei ole näidanud kahjulikku toimet inimesele.
Kartsinogeensuse uuringuid ei ole piperatsilliini/tasobaktaamiga tehtud.

Ühes viljakuse ja üldise reproduktsiooni uuringus rottidega tasobaktaami või piperatsilliini/tasobaktaami
intraperitoneaalse manustamisega vähenes pesakondade suurus ja suurenesid looted ning esines
hilinenud luustumist ja roiete varieerumist samaaegselt emasloomal avalduva toksilisusega.
F1-põlvkonna viljakust ja F2-põlvkonna embrüonaalset arengut see ei kahjustanud.
Hiirte ja rottide teratogeensuse uuringud tasobaktaami või piperatsilliini/tasobaktaami kombinatsiooni
intravenoosse manustamisega näitasid rottide loote kaalu vähest vähenemist emasloomale toksiliste
annuste korral, kuid ei näidanud teratogeenset toimet.

Pärast tasobaktaami või piperatsilliini/tasobaktaami kombinatsiooni intraperitoneaalset manustamist
rottidele halvenes peri-/postnataalne areng (vähenes loote kaal, suurenes surnult sündinute arv ja poegade
suremus) samaaegselt emasloomal avalduva toksilisusega.
6.      FARMATSEUTILISED ANDMED

6.1     Abiainete loetelu

Dinaatriumedetaat (EDTA)
Sidrunhappe monohüdraat

6.2     Sobimatus

Seda ravimpreparaati ei tohi segada teiste ravimitega, välja arvatud nendega, mis on loetletud lõigus 6.6.

Alati, kui TAZOCINi kasutatakse samaaegselt mõne teise antibiootikumiga (nt aminoglükosiidid), tuleb
ravimeid manustada eraldi. Beetalaktaam-antibiootikumide segamine aminoglükosiidiga in vitro võib
põhjustada aminoglükosiidi olulist inaktiveerumist.

TAZOCINi ei tohi segada süstlas ega infusioonipudelis teiste ravimitega, sest nende sobivust ei ole
kindlaks määratud.

Keemilise ebastabiilsuse tõttu ei tohi TAZOCINi kasutada lahustes, mis sisaldavad ainult
naatriumbikarbonaati.

TAZOCINi ei tohi lisada veretoodetele ega albumiini hüdrolüsaatidele.

6.3     Kõlblikkusaeg

Avamata viaal: 3 aastat

Lahustatud ravim viaalis
Keemiline ja füüsikaline stabiilsus kasutamisel on tõestatud kuni 24 tunni jooksul temperatuuril 25°C
ning kuni 48 tunni jooksul säilitamisel külmkapis temperatuuril 2°C…8°C lahustamisel mõnes sobivas
lahustis (vt lõik 6.6).

Lahjendatud infusioonilahus
Pärast lahustamist on lahjendatud infusioonilahuse keemiline ja füüsikaline stabiilsus kasutamisel
tõestatud 24 tunni jooksul temperatuuril 25°C ning 48 tunni jooksul säilitamisel külmkapis temperatuuril
2°C…8°C edasisel lahjendamisel sobiva lahustiga soovitatava lahjendusmahuni (vt lõik 6.6).

Mikrobioloogilise ohutuse aspektist tuleb lahustatud ja lahjendatud lahused kohe ära kasutada. Kui neid
kohe ei kasutata, vastutab säilitusaja ja säilitustingimuste eest enne kasutamist kasutaja ja see aeg ei
tohiks temperatuuril 2°C...8°C olla üldjuhul pikem kui 12 tundi, välja arvatud juhul, kui lahjendamine ja
lahustamine toimusid kontrollitud ja valideeritud aseptilistes tingimustes.

6.4     Säilitamise eritingimused

Avamata viaalid: hoida temperatuuril kuni 25°C.
Lahustatud ja lahjendatud ravimpreparaadi säilitamistingimusi vt lõik 6.3.

6.5     Pakendi iseloomustus ja sisu

70 ml I tüüpi klaasist viaal bromobutüülkummist korgi ja äratõmmatava sulguriga.

Pakendi suurused: karbis 1, 5, 10, 12 või 25 viaali.

Kõik pakendi suurused ei pruugi olla müügil.
6.6     Erihoiatused ravimi hävitamiseks ja käsitlemiseks

Lahustamine ja lahjendamine peavad toimuma aseptilistes tingimustes. Lahust peab enne manustamist
tahkete osakeste ja värvusemuutuse suhtes visuaalselt kontrollima. Kasutada võib ainult selget ja
osakesteta lahust.

Intravenoosne kasutamine
Lahustage iga viaal allpool tabelis näidatud lahustikoguses, kasutades lahustamiseks sobivat lahustit.
Keerutage kuni lahustumiseni. Pideval keerutamisel saavutatakse lahustumine tavaliselt 5...10 minutiga
(käsitsemise kohta vt täpsemalt allpool).

Viaali sisu                                                  Viaali lisatav lahustikogus*
4 g/0,5 g (4 g piperatsilliini ja 0,5 g tasobaktaami)                          20 ml

* Lahustamiseks kokkusobivad lahustid:
–      0,9% (9 mg/ml) naatriumkloriidi süstelahus
       steriilne süstevesi(1)
–
–
       5% glükoos
(1)
    Maksimaalne soovitatav steriilse süstevee kogus annuse kohta on 50 ml.

Ravimilahus tuleb viaalist süstlaga välja tõmmata. Lahustamisjuhiseid järgides vastab süstlaga viaalist
väljatõmmatav kogus piperatsilliini ja tasobaktaami kogusele etiketil.

Lahustatud ravimit võib täiendavalt lahjendada soovitud mahuni (nt 50 ml-lt 150 ml-ni) mõne järgmise
kokkusobiva lahusega:
–     0,9% (9 mg/ml) naatriumkloriidi süstelahus
–     5% glükoos
–     6% dekstraan 0,9% naatriumkloriidi lahuses
–     Ringeri laktaadi süstelahus
–     Hartmanni lahus
–     Ringeri atsetaat
–     Ringeri atsetaat/malaat

Manustamine koos aminoglükosiididega
Aminoglükosiidi in vitro inaktiveerumise tõttu beetalaktaam-antibiootikumide toimel on soovitatav
manustada TAZOCINi aminoglükosiidist eraldi. Kui on näidustatud samaaegne ravi
aminoglükosiididega, tuleb TAZOCINi ja aminoglükosiidi lahustada ja lahjendada eraldi.

Kui on soovitatav samaaegne manustamine, sobib TAZOCIN samaaegseks manustamiseks
infusiooniliini kolmikühenduse kaudu ainult järgmiste aminoglükosiididega järgmistes tingimustes:

                                                                Aminoglükosiidi
                       TAZOCINi            TAZOCINi
 Aminoglükosiid                                                 kontsentratsiooni    Lubatud lahjendid
                         annus          lahjendi maht (ml)
                                                               vahemik* (mg/ml)
                                                                                           0,9%
                        2 g/0,25 g
 Amikatsiin                                50, 100, 150            1,75...7,5       naatriumkloriidi või
                        4 g/0,5 g
                                                                                     5% glükoosi lahus
                                                                                       0,9%
                        2 g/0,25 g
 Gentamütsiin                              50, 100, 150       0,7...3,32       naatriumkloriidi või
                        4 g/0,5 g
                                                                                5% glükoosi lahus
* Aminoglükosiidi annus peab põhinema patsiendi kehakaalul, infektsiooni iseloomul (tõsine või
eluohtlik) ja neerufunktsioonil (kreatiniini kliirens).

TAZOCINi kokkusobivust teiste aminoglükosiididega ei ole kindlaks määratud. Lahjendite ja
kontsentratsioonide sobivus samaaegseks manustamiseks amikatsiini ja gentamütsiiniga infusiooniliini
kolmikühenduse kaudu on kindlaks määratud ainult tabelis loetletud TAZOCINi annustega. Samaaegsel
manustamisel kolmikühenduse kaudu muul kui eespool loetletud viisil võib aminoglükosiid TAZOCINi
toimel inaktiveeruda.

Sobimatuse kohta vt lõik 6.2.

Kasutamata ravim või jäätmematerjal tuleb hävitada vastavalt kohalikele seadustele.

Ainult ühekordseks kasutamiseks. Kasutamata jäänud lahus tuleb hävitada.


7.       MÜÜGILOA HOIDJA

Pfizer Europe MA EEIG
Ramsgate Road, Sandwich
Kent CT 13 9NJ
Ühendkuningriik


8.       MÜÜGILOA NUMBER

278099


9.       ESMASE MÜÜGILOA VÄLJASTAMISE / MÜÜGILOA UUENDAMISE KUUPÄEV

27.08.1999/3.12.2009


10.      TEKSTI LÄBIVAATAMISE KUUPÄEV

Ravimiametis kinnitatud juulis 2011