RAVIMI OMADUSTE KOKKUVÕTE


1. RAVIMPREPARAADI NIMETUS

NeuroMax Forte, 100 mg/200mg/0,2 mg õhukese polümeerikattega tabletid


2. KVALITATIIVNE JA KVANTITATIIVNE KOOSTIS

1 tablett sisaldab tiamiinvesinikkloriidi (B1 vitamiin) 100 mg, püridoksiinvesinikkloriidi (B6 vitamiin)
200 mg ja tsüanokobalamiini (B12 vitamiin) 0,2 mg.

Abiainete täielik loetelu vt Lõik 6.1.


3. RAVIMVORM

Õhukese polümeerikattega tablett.
Valge kuni helepunane, ümmargune ja kumer poolitusjoonega tablett. Diameeter on 11 mm.


4. KLIINILISED ANDMED

4.1 Näidustused

B vitamiinide vaeguse vältimine ja ravi.

4.2 Annustamine ja manustamisviis

Täiskasvanule ja üle 15-aastasele 1 tablett päevas.
Alla 15-aastastel patsientidel ei kasutata antud ravimvormi toimeaine suure sisalduse tõttu.

4.3 Vastunäidustused

Ülitundlikkus toimeainete või ravimi ükskõik millise abiaine suhtes.

4.4 Hoiatused ja ettevaatusabinõud kasutamisel

Puuduvad.

4.5 Koostoimed teiste ravimitega ja muud koostoimed

Levodopa toime võib püridoksiini toimel väheda, kui levodopat kasutakse ilma dopa-dekarboksülaas
inhibiitorita.

4.6 Rasedus ja imetamine

Pole teada ühtegi kahjulikku toimet raseduse ja imetamise ajal.

4.7 Toime reaktsioonikiirusele

Püridoksiini, tsüanokobalamiini ja tiamiini soovitatud annuste tarvitamisel ei ole täheldatud mõju
autojuhtimise või masinatega töötamise võimele.

4.8 Kõrvaltoimed
Kui manustada soovitatud annuseid, on kõrvaltoimed harvad.
Pikaajalise kasutamise kõrvaltoimeteks võivad olla allergilised nahareaktsioonid (nõgeslööve, naha
ekseem).

4.9 Üleannustamine

Pikaajalisel suurtes kogustes B-grupi vitamiinide kasutamisel on esinenud paresteesiat, kihelust,
mäluhäireid ja sensoorset neuropaatiat.


5. FARMAKOLOOGILISED OMADUSED

5.1 Farmakodünaamilised omadused

Farmakoterapeutiline grupp: Vitamiin B1 ja selle kombinatsioonid vitamiiniga B6 ja vitamiiniga B12;
ATC-kood: A11DA82

Tiamiin (B1 vitamiin) osaleb süsivesikute ainevahetuses, tema füsioloogiliselt aktiivne metaboliit
tiamiinpürofosfaat osaleb koensüümina püruvaadi ja alfaketoglutaraadi
dekarboksüleerimisprotsessides. Tiamiin on vajalik närvi- ja südamekoes.
Tavaliselt on toiduga saadav tiamiini kogus piisav. Klassikaline tiamiini puudusest tingitud haigus on
beri-beri, mille sümptomiteks on südamepuudulikkus ja neuromuskulaarsed häired. Peamiselt esineb
tiamiini defitsiiti alkohoolikutel, neil esinevad närvisüsteemi häired, mida tuntakse Wernicke
entsefalopaatiana (seljalihaste halvatus, ataksia, teadvuse häired).
Tiamiini defitsiit võib tekkida veel pikaajalisel parenteraalsel toitumisel ja dialüüsravi korral.
Tiamiini soovitatav ööpäevane annus täiskasvanule on 1,4 mg.

Püridoksiin (B6 vitamiin) osaleb aminohapete ainevahetuses. Püridoksiin on ka oluline komponent
niatsiini tekkel trüptofaanist, sapphapete, küllastamata rasvhapete ja porfüriinide ainevahetusel.
Püridoksiini vajadus suureneb raseduse ajal kui see on aktiivse mehhanismiga ladestatud platsentas.
Püridoksiini vajadus on suurenenud ka liigse valgu sisaldusel toidus. Püridoksiini soovitatav
ööpäevane annus on 2 mg. Raseduse ja imetamise ajal on vitamiini ööpäevane vajadus suurenenud.
Püridoksiini defitsiit on tavaliselt seotud ka teiste B-grupi vitamiinide puudusega. Peamiselt esineb B-
grupi vitamiinide puudust alkohoolikutel. Püridoksiini defitsiidi peamisteks sümptomiteks on
oksendamine, kaalu kaotus, depressioon, perioraalne ekseem suu, nina ja silmade ümbruses ja
muutused suu limaskestas.

Tsüanokobalamiin (B12 vitamiin) on koensüümina seotud muteaaside, dehüdraaside ja reduktaaside
reaktsioonidega. Tsüaanokobalamiini defitsiit on tavaliselt seotud imendumise häiretega. Defitsiidi
sümptomid on aneemia, närvisüsteemi häired, süsivesikute ainevahetuse häired, muutused seedetraktis
ja kasvu häired. Soovitatav ööpäevane annus täiskasvanule on 1 mikrogramm.

5.2 Farmakokineetilised omadused

Tiamiin imendub peensoolest aktiivse mehhanismiga, maksimaalselt imendub ööpäevas ligikaudu 2,5
mg. Peale imendumist transporditakse tiamiin maksa, kus osa sellest imendub sapiga tagasi soolde,
kust tagasi märkimisväärselt ei imendu. Liigne kogus tiamiini annab väljaheitele iseloomuliku
küpsetuspärmi lõhna.
Tiamiin jaotub peaagu kõigisse kudedesse ja imendub rinnapiima. Oma veeslahustuvuse tõttu ei talletu
tiamiin organismis märkimisväärselt ja liigne kogus tiamiini eritub uriiniga kas muutumatult või
metaboliseeritult. Tiamiini varud organismis on umbes 30 mg ja eliminatsiooni poolväärtusaeg on
10...20 päeva.

Püridoksiin muutub organismis püridoksaaliks ja see imendub peensoolest passiivsel difusioonil.
Olulisim metaboliit on 4-püridoksiin hape.

Tsüanokobalamiin imendub peensoolest valkudega seotult aktiivse satureeritud mehhanismiga. Vähem
kui 10% tsüanokobalamiinist on plasmas vabalt või nõrgas valgu seoses. Tsüanokobalamiini varud on
maksas, kus talletub üle poole (3...5 mg) organismis leiduvast tsüanokobalamiinist. Kobalamiinid
erituvas enterohepaatilise tsükli kaudu väljaheitesse ja eritumine uriiniga on vähetähtis.

5.3 Prekliinilised ohutusandmed

Mittespetsiifiline.


6. FARMATSEUTILISED OMADUSED

6.1 Abiainete loetelu

Tableti sisu:
kolloidne ränidioksiid, veevaba
magneesiumstearaat
mikrokristalne tselluloos
steariinhape
etüültselluloos

Tableti kate:
hüpromelloos
etüültselluloos
dibutüülftalaat
riitsinusõli
titaandioksiid (E171)
talk.

6.2 Sobimatus

Ei ole kohaldatav.

6.3 Kõlblikkusaeg

18 kuud.

6.4 Säilitamise eritingimused

Hoida temperatuuril kuni 25°C

6.5 Pakendi iseloomustus ja sisu

30 ja 100 tabletti plastpurgis.
Kõik pakendi suurused ei pruugi olla müügil.


7. MÜÜGILOA HOIDJA

Vitabalans Oy,
Varastokatu 8,
13500 Hämeenlinna,
Soome.


8. MÜÜGILOA NUMBER

242198
9. MÜÜGILOA ESMASE VÄLJASTAMISE/MÜÜGILOA UUENDAMISE KUUPÄEV

11.12.1998/19.08.2009


10. TEKSTI LÄBIVAATAMISE KUUPÄEV

Ravimiametis kinnitatud septembris 2009.