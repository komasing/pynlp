RAVIMI OMADUSTE KOKKUVÕTE


1. RAVIMPREPARAADI NIMETUS

BROMHEXINE – GRINDEKS, 4 mg tabletid
BROMHEXINE – GRINDEKS, 8 mg tabletid


2. KVALITATIIVNE JA KVANTITATIIVNE KOOSTIS

1 tablett sisaldab 4 mg või 8 mg broomheksiinvesinikkloriidi (INN. Bromhexinum).

Abiainete täielik loetelu vt lõik 6.1.


3. RAVIMVORM

Tablett.
Valged ümmargused kaldservaga tabletid.


4. KLIINILISED ANDMED

4.1 Näidustused

Röga lahtistamine.

4.2 Annustamine ja manustamisviis

Ravimit võetakse suukaudselt 3 korda päevas söögikordadest sõltumatult, vajadusel koos
veega.
Ühekordne annus täiskasvanutele on 8...12 mg (16) mg, 6...14-aastastele lastele 4...8 mg.
Ravitoime avaldub tavaliselt 2...5. manustamispäeval. Ravikuur kestab mitu päeva,
krooniliste haiguste korral paar nädalat.

4.3 Vastunäidustused

Ülitundlikkus broomheksiini või ravimi ükskõik millise abiaine suhtes.
Ravimit ei kasutata samaaegselt köhavastaste ravimitega, mis pärsivad köharefleksi (näiteks
kodeiin), eriti enne magamaminekut, kuna selline ravimite kombinatsioon raskendab röga
väljaköhimist.

Ravimit ei kasutata maohaavandi korral.

4.4 Hoiatused ja ettevaatusabinõud kasutamisel

Ravimit tuleb manustada ettevaatlikult nõrgestatud organismiga haigetele, samuti
patsientidele, kel esineb bronhiaalastma, bronhivalendiku mehhaaniline kitsenemine
(raskendatud sekreedi väljutamine bronhidest).
Broomheksiin ärritab seedetrakti limaskesta, mistõttu tuleb ravimit manustada
ettevaatlikkusega patsientidele, kellel esineb anamneesis mao- või kaksteistsõrmikuhaavand.
Raske maksa- ja neerupuudulikkusega patsientidel on broomheksiini ja tema metaboliitide
eritamine organismist raskendatud.
BROMHEXINE – GRINDEKS tabletid sisaldavad sahharoosi ja laktoosi. Patsiendid, kellel
on harvaesinev pärilik fruktoosi ja/või galaktoosi talumatus, glükoosi-galaktoosi
imendumishäire, sahharoosi-isomaltaasi vaegus või Lapp’i laktaasi defitsiit, ei tohi ravimit
kasutada.

4.5 Koostoimed teiste ravimitega ja muud koostoimed

Broomheksiin soodustab antibiootikumide (erütromütsiin, tsefaleksiin) imendumist
kopsukoesse nende samaaegsel tarvitamisel. Broomheksiini võib kasutada koos
bronhilõõgastite ja südamepreparaatidega. Samaaegne kasutamine koos mõnede
põletikuvastaste või antireumaatiliste ravimitega, näiteks salitsülaatide, fenüülbutasooni või
oksüfenüülbutasooniga, võib suurendada mao limaskesta ärritust.

4.6 Rasedus ja imetamine

Kliinilisi uuringuid rasedatega ei ole teostatud, mistõttu ravim on raseduse ajal
vastunäidustatud.
Broomheksiin eritub väikestes kogustes rinnapiima, mistõttu rinnaga toitmise ajal tuleb
ravimi kasutamine lõpetada.

4.7 Toime reaktsioonikiirusele

Broomheksiin ei mõjuta reaktsioonikiirust.

4.8 Kõrvaltoimed

Tavaliselt talutakse ravimit hästi.
Harva võivad tekkida seedetraktihäired (isupuudus, iiveldus, valu ja ebamugavustunne
kõhupiirkonnas), on täheldatud lühiajalist aminotransferaaside tõusu seerumis.
Võimalikud on ka teised kõrvaltoimed nagu peavalu, pearinglus, higistamine. Kõrvaltoimed
kaovad tavaliselt ravimi ärajätmisel.
Harva võivad tekkida ülitundlikkusreaktsioonid (naha- ja limaskestade lööve, näoturse,
õhupuudus, palavik, väga harva anafülaktiline šokk).
Allergiasümptomite avaldumisel tuleb ravi katkestada.

4.9 Üleannustamine

Kuni tänaseni ei ole broomheksiini kasutamisel mürgistust esinenud. Äge üleannustamine
kutsus katseloomadel esile tugeva süljeerituse, iivelduse, oksendamise ja vererõhu languse.
Broomheksiini üleannustamise puhul tuleb teha maoloputus, jälgida vereringe näitajaid,
vajadusel alustada sümptomaatilist ravi.



5. FARMAKOLOOGILISED OMADUSED

5.1 Farmakodünaamilised omadused

Farmakoterapeutiline grupp: Mukolüütilised ained, ATC-kood. R05CB02

Broomheksiin vähendab röga viskoossust, suurendab röga hulka ja kergendab väljaköhimist.
Ravimi efekt on seotud tema toimega bronhide ja nina limaskesta sekretoorsetele näärmetele.
Arvatakse, et broomheksiini sekretolüütiline toime põhineb ensümaatilisel protsessil. Toimub
mukopolüsahhariidide ja mukoproteiinide depolümeriseerimine ja lõhustamine, mille
tulemusena väheneb röga viskoossus.
Broomheksiinil on ka nõrk köhavastane toime, mis on palju nõrgem kui kodeiinil. Suurtes
annustes (40 korda üle terapeutilise annuse) põhjustab broomheksiin katseloomadel
oksendamist.

5.2 Farmakokineetilised omadused

Broomheksiin imendub seedetraktist kiiresti läbides ulatusliku esmase maksapassaaži, mille
käigus moodustub aktiivmetaboliit ambroksool. Suukaudsel manustamisel on biosaadavus ~
20%. Jaotub laialdaselt kudedesse. 85...90% annusest eritatakse metaboliitidena uriiniga,
ainult väike kogus ravimist eritatakse muutumatul kujul. Suur osa broomheksiinist seondub
plasmavalkudega. Terminaalne poolväärtusaeg on kuni 12 tundi. Broomheksiin läbib hemato-
entsefaalbarjääri     ja väikeses koguses platsentaarbarjääri. Ravimi maksimaalne
plasmakontsentratsioon saabub suukaudsel manustamisel üks tund pärast manustamist.
5.3 Prekliinilised ohutusandmed

Ravimi ägeda toksilisuse uuringud katseloomadel näitasid järgmisi LD50 tulemusi:
hiired suukaudselt üle 3000 mg/kg, rotid suukaudselt - 6000 mg/kg.
Uuringud rottidel ei näidanud teratogeenset või embrüotoksilist efekti.


6. FARMATSEUTILISED ANDMED

6.1 Abiainete loetelu

Sahharoos, laktoosmonohüdraat, kartulitärklis, magneesiumstearaat.

6.2 Sobimatus

Ei ole kohaldatav.

6.3 Kõlblikkusaeg

5 aastat

6.4 Säilitamise eritingimused

Hoida temperatuuril kuni 25°C.
Hoida valguse ja niiskuse eest kaitstult.


6.5 Pakendi iseloomustus ja sisu

10 tabletti alumiiniumfooliumist blistris. 5 blistrit pakendis.

6.6 Kasutamis- ja käsitsemisjuhend

Erinõuded puuduvad.


7. MÜÜGILOA HOIDJA

AS GRINDEKS. Krustpils 53, Riga, LV-1057 Läti
8. MÜÜGILOA NUMBRID

Tabletid 4 mg: 075394
Tabletid 8 mg: 252499


9. ESMASE          MÜÜGILOA           VÄLJASTAMISE   /   MÜÜGILOA   UUENDAMISE
KUUPÄEV

Tabletid 4 mg:
13.09.1994//9.03.2007
Tabletid 8 mg:
09.04.1999/29.09.2009


10. TEKSTI LÄBIVAATAMISE KUUPÄEV

Ravimiametis kinnitatud septembris 2009