1.      RAVIMPREPARAADI NIMETUS

Co-codamol, 500 mg + 8 mg tabletid


2.      KVALITATIIVNE JA KVANTITATIIVNE KOOSTIS

Üks tablett sisaldab 500 mg paratsetamooli ja 8 mg kodeiinfosfaathemihüdraati.
INN. Paracetamolum, codeinum

Abiainete täielik loetelu vt lõik 6.1.


3.      RAVIMVORM

Tablett.
Tablett on valge, poolitusjoonega.


4.      KLIINILISED ANDMED

4.1     Näidustused

Mõõdukas valu.

4.2     Annustamine ja manustamisviis

Täiskasvanud ja üle 12-aastased lapsed: 1...2 tabletti, mida võib korrata iga 4...6 tunni järel,
maksimaalselt 8 tabletti 24 tunni jooksul.

6...12-aastased lapsed: ühekordne annus on 0,5...1 tabletti. Mitte rohkem kui 4 tabletti 24 tunni
jooksul. Alla 12-aastastele lastele võib Co-codamol’i manustada ainult arsti ettekirjutusel.

Alla 6-aastased lapsed: Co-codamol’i ei kasutata toimeainete suure sisalduse tõttu.

Eakad patsiendid: annuseid tuleb vähendada maksa- või neerufunktsiooni häirete korral.

Maksafunktsiooni häiretega patsiendid: tuleb kasutada ettevaatusega (vajadusel vähendada
annust). Raske maksafunktsiooni häire korral on ravim vastunäidustatud (vt lõik 4.3).

Neerufunktsiooni häiretega patsiendid: tuleb kasutada ettevaatusega. Mõõduka
neerufunktsioonihäirega patsientidel on soovitatav annust vähendada 75%-le normaalannusest
(glomerulaarfiltratsiooni 10…50 ml/min). Raske neerufunktsiooni häirega patsientide annus tuleb
viia miinimumini ning patsiente tuleb hoolikalt jälgida (vt lõik 4.4).

4.3 Vastunäidustused

Paratsetamooli ja kodeiini kombinatsioon on vastunäidustatud juhul kui esineb:
- ülitundlikkus paratsetamooli, kodeiinfosfaadi, teiste opioidide või mistahes ravimis sisalduvate
abiainete suhtes,
- mürgistusest põhjustatud kõhulahtisus, kuni mürgiste ainete elimineerumiseni organismist.
Pseudomembranoosse koliidiga seotud kõhulahtisus,
- hingamisdepressioon,
- hingamisteede obstruktiivsed haigused,
- raske maksafunktsiooni häire.

4.4     Hoiatused ja ettevaatusabinõud kasutamisel

Soovituslikest suuremate annuste manustamisel esineb raske maksakahjustuse oht.

Manustades valuvaigisteid iga kahe päeva tagant või sagedamini, pikema perioodi jooksul (>3
kuud), võib tekkida või süveneda peavalu.
Ravimi liigtarvitamisest tingitud peavalu (MOH – medication-overuse headache) ei tohiks ravida
ravimi annuste edasise suurendamisega. Sellistel puhkudel tuleb konsulteerida enne valuvaigistite
kasutamise lõpetamisest arstiga.

Co-codamol tablette peab kasutama ettevaatusega järgmistel juhtudel:
- hingamispuudulikkus ja äge bronhiaalastma, kuna kodeiin võib hingamist pärssida;
- opioid-sõltuvus (sh alkoholism), suurenenud meeltesegasus, sutsiidimõtted või -katsed –
soodustavad ravimsõltuvust;
- Addisoni tõbi;
- kõrgenenud intrakraniaalne rõhk või koljutrauma;
- kesknärvisüsteemi depressantidega koosmanustamine;
- hüpotüreoidism (depressiooni oht ja KNSi depressiooni süvenemine);
- eesnäärme hüpertroofia või uretraalne strikuur;
- adenokortikaalpuudulikkus;
- ägeda kõhu sündroom (põletikuline jämesoolehaigus);
- eakad ja nõrgad patsiendid;
- Gilbert’i sündroom (perekondlik hüperbilirubineemia);
- glükoos-6-fosfaadi dehüdrogenaasi puudus;
- krambid – võivad tekkida või tugevneda;
- sapipõie põletik või sapikivid – opioidid võivad põhjustada sapijuha kontraktsioone;
- mao-sooletrakti operatsioon – kasutada ettevaatusega, kui hiljuti on olnud mao-sooletrakti
operatsioon, sest opioidid võivad mõjutada soole peristaltikat;
- hüpotensioon ja šokk;
- Myasthenia gravis;
- feokromotsütoom – opioidid võivad stimuleerida katehhoolamiinide produktsiooni
endogeensete histamiinide vabastamise kaudu.

Co-codamol’i tuleb manustada äärmise ettevaatusega ning vähendatud annustes:
- raske neerufunktsiooniga patsientidele (vt lõik 4.2). Neerukahjustuse riski pikaajalisel
kasutamisel ei saa välistada.
- maksafunktisooni häirega või alkoholismiga patsientidele (vt ka lõik 4.2 ja 4.5).

Süsivesikute ja väävlit sisaldavaid aminohappeid sisaldavate toiduainete vähendamisel on
toksiliste maksatoimete ohutusaste vähenenud võrreldes normaalse toitumisega. Jätkuv
maksimaalsete annuste kasutamine, eriti puuduliku toitumusega (mis on tingitud alkoholi
liigtarvitamisest, anoreksiast või alatoitumisest) patsientidel kujutab endast tõsist
maksakahjustuse riski.

Hoiatused patsiendile:
Mitte kasutada koos teise paratsetamooli sisaldava ravimiga, et vältida üleannustamist.

Ultra-kiired kodeiini metaboliseerijad
Umbes 1...10% heledanahalistest inimestest on ensüümi CYP2D6 aktiivsus väga kõrge („ülikiired
metaboliseerijad“); neil tekib suuremas koguses aktiivseid metaboliite (morfiin, norkodeiin jt).
Neil inimestel, võrreldes teiste inimestega, metaboliseeritakse kodeiin kiiremini ja täielikumalt
aktiivseks metaboliidiks morfiiniks, mistõttu eeldatavasti suureneb morfiini tase seerumis. Ka
terapeutilise annuse kasutamisel võivad ultra-kiiretel metaboliseerijatel esineda üleannustamisele
omased toimed, nagu ülitugev unisus, segasus või pindmine hingamine. Ühel juhul on teatatud
morfiinimürgistusest. Samaaegse neerukahjustuse korral on mürgistusoht veelgi suurem.
Morfiinimürgistuse nähtude kohta vt lõik 4.9.
Ühel juhul on teatatud surmaga lõppenud morfiinimürgistusest imikul, kelle ema oli „ülikiire
metaboliseerija“ ja võttis kodeiini terapeutilisi annuseid (vt lõik 4.6).

Kroonilisel manustamisel on oht tolerantsile ning füüsilise ja psühholoogilise sõltuvuse
tekkimisele.

Üleannustamise korral, isegi kui te tunnete ennast hästi, konsulteerige kohe oma arstiga,
vältimaks võimalikku maksakahjustust. Antidoot tuleb manustada võimalikult kiiresti (vt lõik
4.9).

4.5     Koostoimed teiste ravimitega ja muud koostoimed

Kolestüramiin
Võimalik mehhanism: kolestüramiin vähendab paratsetamooli imendumist.
Toime: paratsetamooli toime on vähenenud.
Paratsetamooli tuleb võtta 1 või mitu tundi enne ja mitmeid tunde pärast kolestüramiini
manustamist.

Metoklopramiid ja domperidoon
Metoklopramiid ja domperidoon võivad kiirendada paratsetamooli imendumismäära.

Varfariini (ja teised kumariin-antikoagulandid)
Võimalik mehhanism: antikoaguleeriv toime võib tugevneda paratsetamooli regulaarsel
koosmanustamisel
Toime: suurenenud risk verejooksudele. Paratsetamooli harv kasutamine ei mõjuta
verehüübimist.

Barbituraadid, bensodiasepiinid, hüpnootikumid, anesteetikumid ja tsentraalselt toimivad
lihasrelaksandid
Võimalik mehhanism: aditiivne KNS inhibeeriv ja respiratoorne depressioon kodeiiniga
koosmanustamisel.
Toime: KNS inhibeerimine ja hingamisdepressioon.

H2- antagonistid
KNS toimete (segasus) esinemise riski suurenemine.

Antiepileptikumid
Ensüüme indutseerivad ravimid (nagu fenütoiin, karbamasepiin) vähendavad läbi
glükuronisatsiooni paratsetamooli biosaadavust. Ensüüm-indutseerijatega (nagu probenetsiid)
ravi saavatel patsientidel suureneb pärast paratsetamooli üleannustamist maksatoksilisuse oht.
Alkohol
Võimalik mehhanism:
    a) Maksaensüümide induktsiooni tulemusena suurenenud maksatoksiliste paratsetamooli
        metaboliitide teke.
    b) Aditiivne või sünergistlik KNS inhibeerimine (kodeiin).
Toime:
    a) Hepatotoksilisuse suurenenud risk (vt lõik 4.4).
    b) Sedatsiooni risk (kodeiin).

Kodeiin konverteeritakse maksas, sh läbi CYP2D6-sõltuva O-demetüleerimise morfiiniks.
Teadaolevalt inhibeerivad mõningad raviained CYP2D6. Seega võib nende ravimite samaaegne
kasutamine valuvaigistavat toimet vähendada.

Rifampitsiin
Rifampitsiin indutseerib CYP3A- ensüümi maksas ja seeläbi suurendab kodeiini metabolismi,
vähendades või nullides kodeiini toime. Kombinatsiooni saab kasutada annuse kohaldamisel.

Klooramfenikool
Co-codamol suurendab klooramfenikooli plasmakontsentratsiooni.

Kodeiinfosfaadil on teiste ravimitega järgmised koostoimed:
- Antibakteriaalsed ravimid, nt tsiprofloksatsiin – eelnev opioidide manustamine võib
vähendada tsiprofloksatsiini konsentratsiooni plasmas.
- MAO inhibiitorid – kasutada vaid siis, kui see on vältimatult vajalik.
- Tsüklisiin.
- Meksiletiin – pikenenud imendumisaeg.
- Tsisapriid – mao-sooletrakti vastupidine reaktsioon.
- Dopamiinergilised preparaadid (nr selegiliin) – võimalik hüperpüreksia ja KNSi mürgitus. Oht
on suurem petidiini puhul, teiste opioidide puhul pole oht nii kindel.
- Antikolinergilised ravimid (nt atropiin) – ägeda kõhukinnisuse oht, mis võib viia paralüüsini
ja/või kusepeetuseni.
- Kõhulahtisuse vastased ravimid (nt loperamiid, kaoliin) - ägeda kõhukinnisuse oht.
- Antihüpertensiivsed ravimid (nt guanetidiin, diureetikumid) – suurenenud hüpotensiivne
toime.
- Opiodide antagonistid (nt buprenorfiin, naltreksoon, naloksoon).
- Neuromuskulaarset ülekannet pärssivad ravimid – hingamisteede depressioon.

4.6     Rasedus ja imetamine

Rasedus:
Raseduse ajal kasutamisega tuleb olla ettevaatlik.
Paratsetamooli normaalannuse manustamisel ei ole epidemioloogilistes uuringutes raseduse ajal
kahjulikke toimeid täheldatud. Loomuuringud on näidanud, et opioidid (sh kodeiin) pikendavad
hiirtel luustumisprotsessi ja rottidel suureneb opioidide biosaadavus tiinuse ajal. Regulaarne
kasutamine raseduse ajal võib põhjustada lootel füüsilist sõltuvust ja pärast sündi ärajätunähtusid.
Sünnituse ajal opiaatide manustamisel lähevad opiaadid loote vereringesse ja võivad põhjustada
vastsündinul hingamisdepressiooni. Opioidid läbivad platsentaarbarjääri.
Raseduse esimesel trimestril ei tohi Co-codamol’i kasutada.
Sünnituse ajal tuleb Co-codamol’i manustamist vältida.
Imetamine:
Olemasolevate kirjandusallikate alusel ei ole rinnaga toitmine vastunäidustatud.
Paratsetamool ja kodeiin erituvad rinnapiima, kuid kliiniliselt väikestes kogustes. Kodeiin eritub
rinnapiima väikeses koguses ning terapeutiliste annuste kasutamisel on toime imikule üldjuhul
ebatõenäoline. Arvestada tuleb sellega, et kodeiini aktiivsete metaboliitide (morfiini jt) teke on
indiviiditi väga erinev (vt lõik 4.4). Tavapärase kodeiini metabolismiga naistel (normaalne
CYP2D6 aktiivsus) on rinnapiima erituva kodeiini kogus madal ja annusest sõltuv. Imetavatel
emadel, kes on kodeiini „ülikiired metaboliseerijad“, võib morfiinisisaldus vereseerumis ja
rinnapiimas olla oodatust suurem, mis omakorda võib olla potentsiaalne oht rinnapiima saavale
imikule. Morfiini toksilisus võib põhjustada imikutel ülemäärast unisust, hüpotooniat, imemis-
või hingamisraskust, raskel juhul hingamispeetust ja surma. Ühel juhul on teatatud surmaga
lõppenud morfiinimürgistusest imikul, kelle ema oli „ülikiire metaboliseerija“ ja võttis
terapeutilisi kodeiini annuseid. Seega imetava ema kodeiini kasutamine võib viia tõsiste
kõrvaltoimeteni rinnapiima saavale lapsele. Igal individuaalsel juhul tuleb enne ravimi määramist
rinnaga toitmise ajal kaaluda võimalike riskide ja kasu suhet.
Kodeiini sisaldavaid ravimeid ei ole soovitatav imetamise ajal kasutada. Kui arst peab siiski
vajalikuks ravi kodeiiniga, tuleb kasutada kõige väiksemat efektiivset annust võimalikult lühikese
aja jooksul. Imetavatele emadele tuleb selgitada, et nad jälgiksid ravi ajal imikut tähelepanelikult
morfiini toksilisuse nähtude ja sümptomite suhtes, nagu ülemäärane unisus või sedatsioon,
imemisraskused ja lihastoonuse langus. Emad peavad pöörduma arsti poole otsekohe, kui
täheldavad lapsel selliseid sümptomeid või nähte.

4.7     Toime reaktsioonikiirusele

Opioidanalgeetikumid vähendavad reaktsioonikiirust ja võivad põhjustada nägemise halvenemist
ja pearinglust. Patsiendid peaksid olema kindlad, et kodeiin ei põhjusta neil kõrvaltoimeid, kui
nad juhivad autot või töötavad liikuvate mehhanismidega.

4.8     Kõrvaltoimed

Tavalisim kõrvatoime Co-codamol’i kasutamisel on väsimus, iiveldus ja kõhukinnisus, mida on
teatatud 1…10% kasutajatest.
Ligikaudu 15% ravimpreparaadi kasutajatest kogevad kõrvaltoimeid mis on peamisel tingitud
kodeiini farmakoloogilistest toimetest.

           Vere ja lümfisüsteemi häired
           Harv (≥1/10000 kuni <1/1000)                 Trombotsüopeenia, hemolüütiline
                                                         aneemia, agranulotsütoos,
                                                         leukopaenia.
           Väga harv (<1/10 000)                         Pantsütoopeenia.

           Närvisüsteemi häired
           Sage (≥1/100 kuni < 1/10)                     Uimasus, peavalu.

           Aeg-ajalt (≥1/1,000 kuni <1/100)             Pearinglus.

           Esinemis-sagedus teadmata (ei saa hinnata Sünkoop (suurte annuste puhul).
           olemasolevate andmete alusel)
                                    Nägemishäired (suurte annuste
Silma häired
Aeg-ajalt (≥1/1,000 kuni <1/100)   puhul).

Kõrva ja läbürindi kahjustused
Harv (≥1/10000 kuni <1/1000)       Tinnitus.

Rindkere ja mediastiinumi häired
Aeg-ajalt (≥1/1,000 kuni <1/100)   Hingamisdepressioon (suurenenud
                                    intrakraniaalse rõhuga või
                                    peatraumaga patsientidel).

Harv (≥1/10000 kuni <1/1000)       Õhupuudus.

Väga harv (<1/10 000)              Bronhospasm.

Seedetrakti häired
Sage (≥1/100 kuni < 1/10)           Iiveldus, kõhukinnisus, oksendamine.

Aeg-ajalt (≥1/1,000 kuni <1/100)   Suukuivus.

Harv (≥1/10000 kuni <1/1000)       Gastralgia.

Neeru-ja kuseteede häired
Väga harv (<1/10 000)              Neerukahjustus (võib ilmneda
                                    pikaajalisel kasutamisel, vt ka lõik
                                    4.4).

Naha ja nahaaluskoe kahjustused
Harv (≥1/10000 kuni <1/1000)       Eksanteem, urtikaaria, pruuritus,
                                    erüteem.

Veresoonte häired
Sage (≥1/100 kuni <1/10)            Perspiratsioonihood.

Üldised ja süstekoha reaktsioonid
Sage (≥1/100 kuni <1/10)            Nõrkus.

Immuunsüsteemi häired
Harv (≥1/10000 kuni <1/1000)       Allergilised reaktsioonid.

Väga harv (<1/10 000)              Anafülaksia, angioödeem.
Hepatobiliaarsüsteemi häired
Aeg-ajalt (≥1/1,000 kuni <1/100)   Sapijuhade düskineesia, eriti sellele
                                    vastuvõtlike patsientide puhul

Harv (≥1/10000 kuni <1/1000)       Maksatoksilisus, maksakahjustus,
                                    mis võib viia maksapuudulikkuseni,
                                    transaminaaside taseme tõus maksas.

Väga harv (<1/10 000)              Äge pankreatiit.
          Psühhilised häired
          Harv (≥1/10000 kuni <1/1000)                Unehäired.

          Esinemis-sagedus teadmata (ei saa hinnata Eufooria (suurtes anustes).
          olemasolevate andmete alusel)


Ravi lõpetamisel tekkida võivad nähud – äkiline ravi ärajätmine võib esile kutsuda
ärajätunähtusid, mille sümptomiteks on treemor, unetus, iiveldus, oksendamine, higistamine ja
südame löögisageduse suurenemine, hingamissageduse suurenemine ja vererõhu tõus.

MÄRKUS – tolerantsus ravimi suhtes väheneb kiiresti pärast ravi lõpetamist, mistõttu enne ravi
lõpetamist manustatav suur annus võib pärast avaldada toksilist toimet.

4.9     Üleannustamine

Paratsetamool
Sümptomid: esimese 24 tunni jooksul esinevad kahvatus, iiveldus, oksendamine, anoreksia ja
kõhuvalu. Maksakahjustus võib avalduda 12...48 tundi pärast paratsetamooli manustamist.
Tekkida võivad glükoosi ainevahetushäired ja metaboolne atsidoos. Ägeda mürgituse korral võib
maksakahjustus areneda entsefalopaatiaks, edasi võivad tekkida kooma ja surm. Tugev
neerukahjustus koos tubulaarse nekroosiga võivad tekkida isegi ägeda maksakahjustuse
puudumisel. Esinenud on südame rütmihäireid.
Maksakahjustus on tavalisem täiskasvanutel, kes on korraga võtnud 10 g või rohkem
paratsetamooli. Arvatakse, et suur kogus toksilist metaboliiti (tavaliste annuste korral
lammutatakse glutatiooni poolt) seondub pöördumatult maksarakkudega.
Ravi: vajalik on kohene ravi. Hoolimata sümptomite vähesusest, tuleb patsient viivitamatult
haiglasse toimetada. Patsiendile, kes on manustanud 7,5 g või rohkem paratsetamooli eelneva 4
tunni jooksul, tuleb teha maoloputus. Vajaduse korral tuleb anda metioniini või intravenoosselt
N-atsetüültsüsteiini, millest võib abi olla vähemalt 48 tunni jooksul pärast toksilise annuse
manustamist. Elustamisvahendid peavad olema käepärast.

Opioidid:
Kodeiini peamised mürgituse tunnused on iiveldus ja oksendamine, kitsad pupillid, teadvuse
hägustumine, vereringe ja hingamise pärsitus, kahvatu ja niiski nahk, segasus, krambid, tugev
uimasus, väsimus, madal vererõhk, madal südame löögisagedus ja kooma. Lastel võivad tekkida
krambid.
Ravi: Soovitatav ravi on maoloputus. Kesknärvisüsteemi raske pärsituse korral on vajalik abistav
hingamine, hapniku täiendav lisamine ja naloksooni parenteraalne manustamine.
Vajadusel anda opioidide antagonisti naloksooni (0,4...2,0 mg süstida naha alla), mida võib
korrata 2...3-minutiliste intervallidega maksimaalse annuseni 10 mg. Naloksooni võib manustada
ka intramuskulaarselt või intravenoosselt. Patsiendi seisundit tuleb jälgida, sest opioidi
analgeetiline toime võib kesta kauem antagonisti toimest.


5.      FARMAKOLOOGILISED OMADUSED

5.1     Farmakodünaamilised omadused

Farmakoterapeutiline grupp: analgeetikumid, ATC-kood: N02BE92
Paratsetamool
Paratsetamoolil on perifeerne valuvaigistav ja palavikku alandav toime läbi temperatuuri
reguleerimiskeskuse hüpotaalamuses. Ei mõjuta homoöstaasi ega ärrita seedetrakti limaskesti.
Põletikuvastane toime on nõrk.
Paratsetamool seob glutatiooniga, mis kaitseb kaitseb paratsetamooli reaktiivse metaboliidi
kahjulike toimete eest. Glutatiooni madal tase riskiorganis võib soodustada organkahjustust.
Paratsetamooli toimemehhanismiks arvatakse olevat prostaglandiinide sünteesi pärssimine.

Kodeiin
Kodeiinfosfaat on nõrk valuvaigisti, mida kasutatakse köha vaigistamiseks ja kõhulahtisuse
korral. Kodeiin on tsentraalne analgeetik. Kodeiinil on opioidretseptoritele madal afiinsus.
Kodeiini analgeetiline toime tuleneb biotransformatsioonist morfiiniks.
Kodeiin on märksa nõrgema toimega kui morfiin ja ta ei toimi tugeva valu puhul isegi suurimas
talutavas annuses. Ta ei põhjusta märgatavalt hingamise depressiooni, kuid tal on köha vaigistav
ja kõhukinnisust tekitav toime. Kodeiin ei tekita erinevalt morfiinist tugevat sõltuvust ja kodeiini
suured annused põhjustavad rohkem erutust kui hingamisdepressiooni. Kodeiin takistab
valuaistingu tekkimist seondudes μ-opiodretseptoritega. Kodeiin seondub nõrgalt ka κ-
opioidretseptoritega, mis soodustab spinaalanalgeesiat, sedatsiooni ja mioosi.

5.2     Farmakokineetilised omadused

Kodeiinfosfaat imendub kergesti seedetraktist, suukaudsel manustamisel saabub maksimaalne
plasmakontsentratsioon umbes 1 tunni pärast. Kodeiin metaboliseerub maksas. Kodeiin ja tema
metaboliidid erituvad täielikult uriiniga, peamiselt glükuroonhappega konjugeeritult.
Paratsetamool imendub kergesti seedetraktist, maksimaalne konsentratsioon plasmas saabub
30 min kuni 2 tundi pärast imendumist. Paratsetamool metaboliseerub maksas ja eritub uriiniga,
peamiselt konjugeeritult glükuroniidide ja sulfaatidena. Eritumise poolväärtusaeg on 1...4 tundi.
Seonduvus plasmavalkudega on tavalistes terapeutilistes kontsentratsioonides ebaoluline, kuid
suureneb kontsentratsiooni suurenedes.
Hüdroksüleeritud metaboliit, mis tekib tavaliselt väikeses koguses mitmesuguste oksüdaaside
tegevuse tulemusel maksas ja mis tavaliselt mürgitustatakse maksa glutatiooni konjugeerimisel,
võib paratsetamooli üleannustamise korral kumuleeruda ja põhjustada maksakahjustust.

                                       Paratsetamool                      Kodeiin

                                       Kiire ja virtuaalselt täielik.
           Imendumine
           - maksimaalne               ½ …1 tunni jooksul                 ligikaudu 2 tunni
           plasmakontsentratsioon                                         jooksul
           Jaotumine
           - seondumine valguga        Raviannuses 0-25%                  ligikaudu 30%

           - jaotusruumala             ligikaudu 1 l/kg                   -

           - Plasma                    0.033-0.133 mmol/l                 ligikaudu 0.25 μmol/l
           kontsentratsioon                                               pärast 30 mg
                                                                          üksikannust
                                       üle 80% konjugeeritakse            Metaboliseeritakse
           Biotransformatsioon
                                       glükuroniidi ja sulfaatidega.      maksas. Ligikaudu
                                      Väike kogus deatsetüleeritakse    10% annusest
                                      või hüdroksuleeritakse            konverteeritakse
                                      CYP450ga. Ligikaudu 3% jääb       morfiiniks, mis
                                      muutumatuks.                      eeldatavasti avaldab
                                                                        ka toimet.
           Eliminatsioon
           - poolväärtusaeg           2…3 tundi                         3½ tundi
           - kliirens                 Ligikaudu 5 ml/min/kg             -
           - eliminatsioon            Metaboliseerimata                 Eritub peamiselt
                                      paratsetamool ja metaboliidid     inaktiivsete
                                      erituvad neerude kaudu.           metaboliitidena
                                                                        neerude kaudu. Kaks
                                                                        kolmandikku
                                                                        eritatakse 6 tunni
                                                                        jooksul.
           - toime kestvus            4…6 tundi                         4…6 tundi.
           - kineetika                Nii paratsetamoolil kui           Nii paratsetamoolil
                                      kodeiinil on log-lineaarne        kui kodeiinil on log-
                                      kineetika eliminatsioonifaasis.   lineaarne kineetika
                                                                        eliminatsioonifaasis.

Patsiendipõhised faktorid, mis võivad mõjutada kineetikat
Ligikaudu 10% populatsioonist ei ole võimelised kodeiini morfiiniks konverteerima, mistõttu
need patsiendid ei saa tabletis sisalduvast kodeiinist oodatavat efekti.

Eakat patsiendid võivad kodeiini metaboliseerida märksa aeglasemalt kui noored. Vajalikuks võib
osutuda annuse kohaldamine.

5.3     Prekliinilised ohutusandmed

Paratsetamool
Nii konverteerimata paratsetamool kui ka selle metaboliidid võivad mõjutada DNAd. Rakukatsed,
loomkatsed kui ka isoleeritud inimese lümfotsüütidel läbi viidud katsed on näidanud, et
paratsetamool võib suurendada kromosomaalsete kahjustuste esinemise sagedust. Tervete
vabatahtlike lümfotsüütidel nähtuvad pärast raviannuse manustamist vastuolulised tulemused.
Uuringudisaini tõttu ei saa hetkel kindlaid järeldusi teha. Epidemioloogiliste uuringute käigus on
uuritud võimalikku seost paratsetamooli ja vähi arengu vahel. Käesoleval hetkel ei ole andmeid,
et paratsetamool oleks inimesele kartsinogeenne.
Üleannustes kutsub paratsetamool esile neeru- ja maksakahjustuse.

Kodeiin
Loomadel ei ole pikaajalisi kartsinogeensete toimete uuringuid viljakusele läbi viidud. Kodeiinil
ei ole leitud mutageenseid toimeid (Ames test, Basc test või mikrotuuma test hiirte luuüdist).


6.      FARMATSEUTILISED ANDMED

6.1     Abiainete loetelu
Kolloidne ränidioksiid
Maisitärklis
Steariinhape

6.2         Sobimatus

Ei ole kohaldatav.

6.3         Kõlblikkusaeg

2 aastat.

6.4         Säilitamise eritingimused

Hoida temperatuuril kuni 25°C, originaalpakendis, niiskuse ja valguse eest kaitstult.

6.5         Pakendi iseloomustus ja sisu

20 tabletti blisterpakendis.

6.6         Erinõuded hävitamiseks

Erinõuded puuduvad.


7.          MÜÜGILOA HOIDJA

Actavis UK Limited
Whiddon Valley
Barnstaple
N Devon EX32 8 NS
Ühendkuningriik


8.          MÜÜGILOA NUMBER

173597


9.   ESMASE MÜÜGILOA VÄLJASTAMISE/MÜÜGILOA UUENDAMISE
KUUPÄEV

22.08.1997/14.12.2002/14.12.2007.      TEKSTI LÄBIVAATAMISE KUUPÄEV

Ravimiametis kinnitatud augustis 2011