RAVIMI OMADUSTE KOKKUVÕTE


1.    RAVIMPREPARAADI NIMETUS

Tramadol Krka, 50 mg kõvakapslid
Tramadol Krka, 100 mg rektaalsuposiidid
Tramadol Krka, 100 mg/ml suukaudsed tilgad, lahus


2.    KVALITATIIVNE JA KVANTITATIIVNE KOOSTIS

Üks kõvakapsel sisaldab 50 mg tramadoolvesinikkloriidi.


Üks rektaalsuposiit sisaldab 100 mg tramadoolvesinikkloriidi.

1 ml lahust (40 tilka või 8 vajutust mõõtpumbale) sisaldab 100 mg tramadoolvesinikkloriidi.
Suukaudsete tilkade abiaine: sahharoos (200 mg/ml).

INN. Tramadolum

Abiainete täielik loetelu vt lõik 6.1.


3.    RAVIMVORM

Kõvakapslid: valkjas sinist värvi; kapsel sisaldab valget pulbrit.
Suukaudsed tilgad: selge, värvitu kuni kergelt pruunikas vedelik.
Rektaalsuposiidid: teravaotsalised, silindrilise kujuga, tehtud valkjast, amorfsest rasvataolisest massist.


4.    KLIINILISED ANDMED

4.1   Näidustused

Mõõdukas ja tugev valu.

4.2   Annustamine ja manustamisviis

Annustamisskeem on individuaalne ja sõltub valu tugevusest.
Soovituslik annustamisskeem:

Täiskasvanud ja üle 14-aastased lapsed:
Kõvakapslid: 1 kapsel võetakse koos vähese vedelikuga. Ebapiisava ravivastuse korral võib annust
30...60 minuti möödumisel korrata.
Suukaudsed tilgad: 20 tilka (50 mg) ja/või mõõtpumba 4-kordsel vajutamisel saadav lahus
manustatakse koos vähese koguse vedeliku või suhkrutükiga. Ebapiisava ravivastuse korral võib
annust 30...60 minuti möödumisel korrata. Tugevate valude korral võib algannusena manustada ka 100
mg (40 tilka või mõõtpumba 8-kordsel vajutamisel saadav kogus lahust).
Kasutamisjuhend. Mõõtpumba esmakordsel kasutamisel tuleb esmalt täita pumba reservuaar,
vajutades mitu korda pumbale.
Rektaalsuposiidid: üks 100 mg suposiit, annust korratakse 3...5 tunni möödumisel.

Lapsed vanuses 1...14-aastat:
Suukaudsed tilgad: annus on 1...2 mg/kg kehakaalu kohta.
Rektaalsuposiidid ja kõvakapslid ei sobi alla 14-aastastele lastele toimeaine suure sisalduse tõttu.
Annuseid võib manustada iga 4...6 tunni järel.
Ükskõik millise täiskasvanutele mõeldud ravimvormi ööpäevane annus ei tohi ületada 400 mg.
Vähivalu ja postoperatiivse valu puhul võivad vajalikuks osutuda suuremad ööpäevased annused.

Neerupuudulikkus.
Neerupuudulikkusega patsientidel on soovitatav kasutada väiksemaid annuseid ning manustada neid
pikemate intervallidega.

Dialüüs.
Annuse korrigeerimine dialüüsi järgselt ei ole tavaliselt vajalik tramadooli minimaalse eliminatsiooni
tõttu hemodialüüsi või hemofiltratsiooni teel.

Maksapuudulikkus.
Tramadooli eritumine võib aeglustuda. Annuse               korrigeerimine    ei   ole   vajalik,   kuid
manustamisintervalli tuleb pikendada 12 tunnini.

Eakad patsiendid.
Üle 75-aastastel patsientidel on tramadooli biosaadavus tõusnud ning pikenenud poolväärtusaeg, seega
ei ole neil patsientidel soovitatav kasutada suuremaid annuseid kui 300mg ööpäevas.

Tramadooli ei tohi kasutada kauem, kui valude leevendamiseks absoluutselt vajalik.

4.3   Vastunäidustused

Ülitundlikkus tramadooli või ravimi ükskõik millise abiaine suhtes.
Äge intoksikatsioon kesknärvisüsteemi pärssivate ainetega (alkohol, antidepressandid,
neuroleptikumid, sedatiivsed ained, anksiolüütikumid ning uinutid).
Alla 1-aastased lapsed: ravimit ei kasutata.
Ravi MAO inhibiitoritega või 2 nädala jooksul pärast ravi lõpetamist.
Hingamiskeskuse funktsiooni häire.
Seisundid koljusisese rõhu tõusuga, kui kunstlikku hingamist ei tehta.

4.4 Hoiatused ja ettevaatusabinõud kasutamisel

Kuigi tramadool on opioidagonist, ei pärsi see morfiini võõrutusnähte. Loomkatsetest on ilmnenud, et
teatud tingimustel võib manustamine opioidsõltuvatele ahvidele esile kutsuda võõrutussündroomi.
Seni on tramadooli kasutamisel täheldatud madalat potentsiaali ravimi kuritarvitamise või
ravimsõltuvuse tekkeks, sellele vaatamata ei tohi tramadooli manustada kauem kui terapeutiliselt
vajalik, kuna pikaajalisel kasutamisel ei saa kindlalt välistada sõltuvuse teket.
Ravimi ärajätmisel võivad esineda sümptomid, mis sarnanevad opiaatide ärajätmisel esinevatele
sümptomitele. Krooniliste valuseisundite pikaajaline ravi on näidustatud vaid äärmisel vajadusel.
Vajadusel võib tramadoolravi katkestada ja kasutada alternatiivseid ravimeetodeid.
Valuvaigistav ravi tramadooliga, mis võib viia ravimi kuritarvitamise või ravimsõltuvuse tekkeni,
peab kestma lühikest aega ja toimuma meditsiinilise järelevalve all.
Ravimit peab ettevaatlikult kasutama koljusisese rõhu tõusu, peatraumade, eelsoodumuse korral
krambiseisundite tekkeks, samuti raske maksa- või neerufunktsiooni häire või shoki korral.
Krampide teket on kirjeldatud ka terapeutiliste annuste kasutamisel, nende risk võib suureneda
soovitud annuse ületamisel.
Patsiente, kellel on anamneesis epilepsia või kellel esineb eelsoodumus krampide tekkeks, tuleb
tramadooliga ravida vaid äärmisel vajadusel. Krambirisk võib suureneda patsientidel, kes saavad
üheaegselt tramadooli ja mõnda krambiläve alandavat ravimit. Krampidega patsiente tuleb ravi ajal
ning mõni aeg pärast selle lõppu hoolikalt jälgida.
Neerufunktsiooni kahjustusega patsientidel (kreatiniini kliirens alla 30 ml/min) on ravimi
eliminatsiooni poolväärtusaeg pikenenud ning seetõttu on vähemalt ravi algstaadiumis soovitatav jätta
üksikannuste manustamise vahele tavalisest kaks korda pikemad intervallid. Patsientidele kreatiniini
kliirensiga alla 10 ml/min (raske neerupuudulikkus) ei ole soovitatav tramadooli manustada.
Ettevaatlik peab olema patsientide puhul, kes saavad samaaegselt kesknärvisüsteemi pärssivaid
ravimeid või kellel esineb hingamisdepressioon. Tramadooli tavaliste terapeutiliste annuste
kasutamisel on harva kirjeldatud hingamisdepressiooni.
Tramadooli kasutamisel lühiajalise üldnarkoosi ajal on tekkinud operatsiooniaegne teadvuse
taastumine, seetõttu ei ole ravimi selline kasutamine soovitatav.

4.5 Koostoimed teiste ravimitega ja muud koostoimed

Tramadooli ei tohi manustada samaaegselt MAO inhibiitoritega.
Kui tramadooli manustatakse samaaegselt kesknärvisüsteemi toimivate ravimitega (anesteetikumide,
antidepressantide, neuroleptikumide, sedatiivsete ravimite, anksiolüütikumide või uinutitega) või
sellega samaaegselt tarvitatakse alkoholi, on võimalik sünergistlike toimete ilmnemine, mille
tagajärjeks on sedatiivse ja valuvaigistava toime tugevnemine. Loomkatsetest on ilmnenud, et
tramadooli kombineerimisel barbituraatidega pikeneb narkoosi kestus. Samas on tramadooli
kombineerimisel trankvillisaatoriga soodne mõju valuaistingule.
Ravimi kasutamisel koos karbamasepiiniga intensiivistub tramadooli metabolism ning seetõttu on
vajalik tramadooli annuste suurendamine.
Kui tramadooli manustatakse koos spetsiifiliste serotoniini tagasihaarde inhibiitoritega, tritsükliliste
antidepressantidega või neuroleptikumidega võib suureneda krambioht.
Tramadooli kombineerimisel serotoniini tagasihaarde inhibiitoritega on esinenud serotoniini
sündroomi. Serotoniini sündroomi sümptomiteks võivad olla segasus, rahutus, higistamine,
hüperrefleksia, müokloonus ja kõhulahtisus.
Ettevaatlik tuleb olla tramadooli koosmanustamisel kumariini derivaatidega (nt varfariin), kuna see
võib mõnedel patsientidel põhjustada INR tõusu ning ekhümoose.
Tramadooli kombineerimine buprenorfiini, nalbufiini ja pentasotsiiniga ei ole soovitatav, kuna
tramadooli valuvaigistav toime võib nõrgeneda.

4.6   Rasedus ja imetamine

Ravimi rasedusaegse kasutamise ohutust ei ole kindlaks tehtud. Suurte annuste kasutamisel võivad
ilmneda kahjulikud toimed lootele ja vastsündinule. Rasedad naised võivad tramadooli kasutada ainult
äärmisel juhul kui ravist oodatav kasu emale kaalub üles ohud lootele. Loomkatsetes ei ole ravimi
teratogeenset toimet täheldatud, kirjeldatud on vaid embrüotoksilisust, mis väljendus
luustumisprotsessi hilinemisena.
Tuleb meeles pidada, et tramadooli manustamisel rinnaga toitvale emale eritub ligikaudu 0,1%
ravimist rinnapiima. Seetõttu ei tohiks tramadooli rinnaga toitmise ajal kasutada.

4.7 Toime reaktsioonikiirusele

Ravim omab tugevat toimet autojuhtimise ja masinate käsitsemise võimele. Tramadooli toime
psühhomotoorsele võimekusele on eriti tugev juhul, kui ravimit võetakse samaaegselt alkoholi
tarvitamisega. Seetõttu ei tohi patsiendid ravi ajal masinatega töötada ega autot juhtida.

4.8 Kõrvaltoimed

Kõige sagedasemateks tramadooli kõrvaltoimeteks on kaebused seedetrakti ja kesknärvisüsteemi
poolt. Neid kõrvaltoimeid esineb ligikaudu 5...30% patsientidest, kes tarvitavad tramadooli
terapeutilistes annustes.

Südame häired:
Harv (>1/1000,<1/100): minestus, ortostaatiline hüpotensioon, tahhükardia, südame palpitatsioonid,
hüpertensioon, kardiovaskulaarne kollaps. Need kõrvaltoimed võivad eriti esineda füüsilise stressi all
kannatavatel patsientidel.
Väga harv (<1/10000): vasodilatatsioon; hüpertensioon

Vaskulaarsed häired:
Väga harv (<1/10000): näoõhetus

Närvisüsteemi häired:
Väga sage (>1/10): pearinglus
Sage (>1/100,<1/10): ärevus, segasus, peavalu, koordinatsioonihäired, eufooria, emotsionaalne
ebastabiilsus, unehäired
Harv (>1/10000,<1/1000): epileptilised krambihood, paresteesiad, treemor, amneesia, ebanormaalne
kõnnak
Väga harv (<1/10000): vertiigo

Psühhiaatrilised häired:
Harv (>1/10 000, <1/1000): võivad tekkida psüühilised kõrvaltoimed, mis oma tugevuse osas on
individuaalselt erinevad (sõltuvalt patsiendist ja ravimi kasutamise kestusest). Siia kuuluvad
meeleoluhäired (ärrituvus ehk düsfooria), aktiivsuse muutused (enamasti pidurdus, aeg-ajalt aktiivsuse
tõus) ning kognitiivsed ja sensoorsed muutused (nt otsustusvõime muutus, taju muutus,
kontsentreerumise häired), hallutsinatsioonid, segasus, unehäired.

Ainevahetus- ja toitumishäired
Harv (>1/10 000, <1/1000): söögiisu muutused

Respiratoorsed, rindkere ja mediastiinumi häired
On teatatud astma süvenemisest, kuigi põhjuslik seos tramadoolvesinikkloriidiga ei ole kindel.

Seedetrakti häired:
Väga sage (>1/10): iiveldus, oksendamine
Sage (>1/100,<1/10): suukuivus, kõhukinnisus
Aeg-ajalt (>1/1000,<1/100): öökimine, kõhuvalu, isutus, meteorism (raskustunne kõhus,
ülesöömisetunne)

Maksa ja sapiteede häired:
Üksikjuhtudel on tramadooli terapeutiliste annuste manustamisel esinenud maksa ensüümide
aktiivsuse tõusu.

Naha ja nahaaluskoe kahjustused:
Sage (>1/100,<1/10): higistamine
Aeg-ajalt (>1/1000,<1/100): naha ärritus (st sügelus, nahalööbed, urtikaaria)

Lihas-, skeleti ja sidekoe kahjustused:
Harv (>1/10000,<1/1000): lihasnõrkus

Neerude ja kuseteede häired:
Harv (>1/10000,<1/1000): uriini retentsioon, sage urineerimine, düsuuria

Reproduktiivse süsteemi ja rinnanäärme häired:
Harv (>1/10000,<1/1000): menopausi sarnased nähud; menstruaaltsükli häired

Silma kahjustused:
Harv (>1/10000,<1/1000): ähmane nägemine

Immuunsüsteemi häired
Harv (>1/10000, <1/1000): allergilised reaktsioonid (st düspnoe, bronhide spasmid, hingeldus,
angioneurootiline turse) ja anafülaksia.

Üldised häired ja manustamiskoha reaktsioonid:
neelamisraskused, kehakaalu langus.

4.9   Üleannustamine

Kui manustatud annused ületavad soovitatud annuseid tunduvalt, võivad ilmneda intoksikatsiooni
sümptomid: oksendamine, teadvushäired (kaasaarvatud kooma), generaliseerunud krambid,
hüpotensioon, tahhükardia, pupillide kitsenemine või laienemine, hingamistegevuse pärssimine.
Ravi raske intoksikatsiooni korral: Toetavate meetmete rakendamine hingamisteede avatuse ja
kardiovaskulaarse funktsiooni säilitamiseks. Hingamisdepressiooni korral tuleb manustada naloksooni
ning krampide korral diasepaami intravenoosselt. Tramadool ei ole efektiivselt elimineeritav
hemodialüüsi või –filtratsiooni teel.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: analgeetikumid, teised opioidid
ATC-kood: N02AX02

Tramadooli valuvaigistaval toimel on kaks mehhanismi: seondudes opiaadi µ-retseptoritega
stimuleerib ravim esiteks nõrgalt tsentraalset valu inhibeerivat keskust, ja põhjustades nii
valuaistingute nõrgenemist ning teiselt poolt mõjustab ta alanevat monoamiinergilist süsteemi,
tugevdades pärssivat toimet valuimpulsside ülekandele seljaajus. Tramadooli valuvaigistav toime
kujuneb mõlema toimemehhanismi sünergismina. Preparaadi valuvaigistav toime on võrreldav
petidiini ja kodeiini toimega ning kümme korda nõrgem kui morfiinil. Täiendavateks toimeteks, millel
on ilmselt osa analgeetilises toimes, on noradrenaliini neuronaalse tagasihaarde inhibeerimine ja
serotoniini vabanemise soodustamine.
Terapeutilistes annustes ei avalda tramadool südamele ja vereringele praktiliselt mingit toimet (tal ei
esine pärssivat toimet ning samuti ei suurenda ta rõhku kopsuarteris). Tramadool ei põhjusta silelihaste
spasme ega histamiini vabanemist ning seetõttu tekib anafülaktilisi reaktsioone väga harva.

5.2   Farmakokineetilised omadused

Imendumine
Suukaudse manustamise järgselt imendub tramadool seedetraktist kiiresti ja peaaegu täielikult. Ravimi
biosaadavus on suukaudsel manustamisel keskmiselt 75%. Samaaegne toidu tarvitamine ei avalda
ravimi imendumiskiirusele ja imenduvale kogusele märkimisväärset toimet. Ravimi kontsentratsioon
100 mg/l vereseerumis (minimaalne valuvaigistav kontsentratsioon) kujuneb umbes 0,7 tundi pärast
manustamist ning kestab umbes 9 tundi.

Tramadooli kontsentratsioon
Pärast toimeainet prolongeeritult vabastava tableti manustamist kujuneb terapeutiline kontsentratsioon
vereseerumis umbes 2 tunni jooksul, maksimaalne väärtus ilmneb 4 tunniga ning toimekestus on kuni
12 tundi.

Jaotumine
Tervetel noortel vabatahtlikel oli ravimi jaotusruumala suukaudselt manustamisel 306 l ning
intravenoossel manustamisel 203 l. Ravim seondub plasmavalkudega 20% ulatuses. Tramadool läbib
platsentaarbarjääri ning tema kontsentratsioon nabaväädi veenis moodustab umbes 80%
kontsentratsioonist ema veenides.

Metabolism
Tramadool metaboliseerub umbes 85% ulatuses. Tramadool metaboliseerub N- ja O-demetüleerumise
teel. O-demetüültramadool (M1) on farmakoloogiliselt aktiivne metaboliit - kõik teised tekkivad
metaboliidid on farmakoloogiliselt inaktiivsed. Kuigi loomkatsetest saadud andmetel on M1 seonduvus
μ-retseptoritega isegi suurem kui tramadoolil endal, ei ole avaldanud tervetel vabatahtlikel teostatud
uuringus M1 metaboliit analgeetilist toimet.

Eritumine
90% tramadoolist ja tema metaboliitidest eritub neerude kaudu, ülejäänud osa aga väljaheitega.
Eliminatsiooni poolväärtusaeg on 5...6 tundi ning see on nii tramadoolil kui ka tema metaboliitidel
sama.
Neerufunktsiooni kahjustuse korral on erituv ravimikogus vähenenud ja eritumine aeglasem. Seetõttu
on alla 30 ml/min kreatiniini kliirensiga patsientidel soovitatav annuste vähendamine ja
annustamisintervallide pikendamine.
Raske maksatsirroosiga patsientidel on tramadooli ja M1 metabolism aeglustunud ning seetõttu tuleb
annustamisskeemi vastavalt kohandada.
Kuna eakatel on ravimi maksimaalne kontsentratsioon vereseerumis veidi suurenenud ning
eliminatsiooni poolväärtusaeg pikenenud, tuleks neil annuseid mõningal määral vähendada.

5.3   Prekliinilised ohutusandmed

Katseloomadel teostatud ühekordse annuse toksilisusuuringud näitasid tramadoolil suhteliselt suurt
toksilisust. Suukaudse manustamise järgselt olid DL50 väärtused umbes 200 mg/kg ning intravenoossel
manustamisel isegi alla 100 mg/kg. Rottidel ja koertel teostatud korduva annuse toksilisuse uuringutes
ei täheldatud ravimi korduva suukaudse või parenteraalse manustamise järgselt tramadoolist tingitud
muutuseid. Ainult nii suurte annuste korral, mis ületasid tunduvalt ravimiseks kasutatavaid annuseid,
täheldati üldiseid muutusi (kehakaalu langus) ning toimeid kesknärvisüsteemile (enesehoolitsuse
aktiivsuse langus, rahutus, suurenenud süljeeritus ja krambid).
In vitro ja in vivo mutageensusuuringutes ei ole tramadoolil mutageenset toimet täheldatud.
Samuti ei ole katseloomadel täheldatud kartsinogeenset toimet ning mõju reproduktiivsusele.


6.    FARMATSEUTILISED ANDMED

6.1   Abiainete loetelu

Kõvakapslid:
Mikrokristalliline tselluloos (E461),
naatriumtärklisglükolaat,
talk (E553b),
magneesiumstearaat (E572).
Kapsli kest:
Titaandioksiid (E171),
indigokarmiin,
želatiin.
Rektaalsuposiidid: tahke rasv.
Suukaudsed tilgad, lahus:
Sahharoos,
propüleenglükool (E1520),
kaaliumsorbaat (E201),
polüsorbaat,
naatriumsahhariin,
glütserool (E422),
piparmündi eeterlik õli,
aniisi eeterlik õli,
puhastatud vesi.

6.2   Sobimatus

Ei ole kohaldatav.

6.3   Kõlblikkusaeg

5 aastat

6.4   Säilitamise eritingimused

Kõvakapslid: Hoida temperatuuril kuni 25 °C. Hoida originaalpakendis, niiskuse eest kaitstult.
Rektaalsuposiidid: Hoida temperatuuril kuni 25 °C.
Suukaudsed tilgad: Hoida temperatuuril kuni 25 °C. Hoida originaalpakendis, valguse ja niiskuse eest
kaitstult.

6.5   Pakendi iseloomustus ja sisu

Kõvakapslid: blisterpakend (Al-foolium, PVC-foolium): 50 mg kapslid, 20 kapslit pakendis.
Rektaalsuposiidid: PVC/PE vormpakend, Al/PE-foolium: 100 mg suposiidid, 5 suposiiti pakendis.
Suukaudsed tilgad: pudel, tilguti, plastikkork: 10 ml lahust (100 mg/ml), või:
pudel, mõõtpump, kork: 96 ml lahust (100 mg/ml).


7.    MÜÜGILOA HOIDJA

KRKA, d.d., Novo mesto, Šmarješka cesta 6, 8501 Novo mesto, Sloveenia


8.    MÜÜGILOA NUMBRID

Tramadol Krka, kõvakapslid 50 mg 139596
Tramadol Krka, rektaalsuposiidid 100 mg 139696
Tramadol Krka, suukaudsed tilgad, lahus 100 mg/ml 148696


9.    ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

15.12.2006/13.12.2011


10.   TEKSTI LÄBIVAATAMISE KUUPÄEV

Ravimiametis kinnitatud detsembris 2011.