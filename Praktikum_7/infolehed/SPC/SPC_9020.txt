RAVIMI OMADUSTE KOKKUVÕTE


1.      RAVIMPREPARAADI NIMETUS

SUPRANE, inhalatsioonilahus


2.      KVALITATIIVNE JA KVANTITATIIVNE KOOSTIS

Desfluraan, puhas toimeaine


3.      RAVIMVORM

Inhalatsioonilahus


4.      KLIINILISED ANDMED

4.1     Näidustused

Aneesteesia sissejuhatamine ja säilitamine täiskasvanutel. Anesteesia säilitamine lastel.

4.2     Annustamine ja manustamisviis

Manustamisviis

Desfluraani manustatakse inhalatsioonina.
Desfluraani võivad manustada ainult meditsiinitöötajad, kes on saanud väljaõppe üldanesteesia
läbiviimiseks, kasutades spetsiaalselt desfluraani jaoks kalibreeritud aurustit.

Premedikatsioon

Premedikatsioon tuleb valida iga patsiendi individuaalsetest vajadustest lähtuvalt, arvestades
süljenäärmete sekretsiooni stimulatsiooni. Anestesioloog otsustab antikoliinergiliste ravimite
manustamise vajaduse.

Üldanesteetikumi manustamine sõltub patsiendi ravivastusest.

Kaasuv ravi

Opiaatide või bensodiasepiinide samaaegsel kasutamisel on üldanesteesia esilekutsumiseks vajalik
väiksem desfluraani annus.
Desfluraani samaaegsel kasutamisel vähenevad neuromuskulaarsete blokaatorite vajalikud annused (vt
Tabel 2, lõik 4.5). Kui väiksemate annustega ei saavutata piisavat lõõgastust, võib lihasrelaksantide
annuseid suurendada (vt lõik 4.5).

Annustamine

Desfluraani minimaalne alveolaarne kontsentratsioon (MAC) väheneb vanuse kasvades. Desfluraani
annused tuleb vastavalt kohandada.
Kehtestatud MAC väärtused on tabelis 1.

 Tabel 1
 MAC väärtus vastavalt patsiendi vanusele ja inhalatsiooni segule
 (Keskmine±SD)
 Vanus                            N*         100% O2                   N*        60% N20/40% O2
 2 nädalat                        6          9,2+0,0                   -         -
 10 nädalat                       5          9,4+0,4                   -         -
 9 kuud                           4          10,0+0,7                  5         7,5+0,8
 2 aastat                         3          9,1+0,6                   -         -
 3 aastat                         -          -                         5         6,4+0,4
 4 aastat                         4          8,6+0,6                   -
 7 aastat                         5          8,1+0,6                   -
 25 aastat                        4          7,3+0,0                   4         4,0+0,3
 45 aastat                        4          6,0+0,3                   6         2,8+0,6
 70 aastat                        6          5,2+0,6                   6         1,7
* N= Jaotussageduse paaride arv (kasutades üles-ja-alla kvantitatiivse vastuse meetodit)

Anesteesia sissejuhatamine täiskasvanutel

Täiskasvanutele on soovituslik algkontsentratsioon 3%, suurendades seda 0,5-1% võrra iga 2-3
hingetõmbe järel. Kontsentratsioon 4...11% on tavaliselt piisav kirurgilise operatsiooni läbiviimiseks
vajaliku anesteesia esilekutsumiseks 2...4 min jooksul. Kasutada võib kuni 15% kontsentratsiooni.
Sellised desfluraani kontsentratsioonid lahjendavad proportsionaalselt hapniku kontsentratsiooni,
seetõttu peab hapniku sisaldus manustamise alguses olema vähemalt 30%. Peale intravenoossete
ravimite nagu tiopentaal või propofool manustamist võib desfluraani manustamist täiskasvanud
patsiendile alustada ligikaudu MAC väärtusega 0,5-1, kui kandev gaas on O2 või N20/ O2.
Teadaoleva või kahtlustatava suurenenud tserebrospinaalse vedeliku rõhuga patsientidele tuleb kuni
kraniaalse dekompensatsioonini desfluraani manustada koos barbituraatide ja samaaegse
hüperventileerimisega (hüpokapniaga) MAC väärtusega 0,8 või vähem.
Tserebraalset perfusioonirõhku tuleb säilitada (vt lõik 4.4).
6 %-l täiskasvanutest on anesteesia sissejuhatamisel täheldatud oksühemoglobiini desaturatsiooni (Sp
O2<90%). Desfluraani kasutamine kõrgetes kontsentratsioonides võib põhjustada kõrvaltoimeid
ülemistes hingamisteedes (vt lõik 4.8).

Anesteesia sissejuhatamine lastel

Desfluraan ei ole näidustatud anesteesia sissejuhatamiseks lastel ja imikutel, sest see võib põhjustada
neil köha, hingamispausi, apnoed, larüngospasmi, sekretsiooni suurenemist (vt lõik 4.4).

Anesteesia säilitamine täiskasvanutel

Kirurgilise operatsiooni ajal on tavaliselt piisavaks säiltuskontsentratsiooniks 2...6%, kui samaaegselt
manustatakse dilämmastikoksiidi.
Kui desfluraani manustatakse samaaegselt hapnikuga või hapnikuga rikastatud õhuga, on vajalikuks
säilituskontsentratsiooniks 2,5...8,5%.
Samaaegse dilämmastikoksiidi manustamisel on täiskasvanutel võimalik kirurgilise operatsiooni jaoks
piisavat anesteesiat võimalik säilitada väiksema desfluraani annusega.

Anesteesia säilitamine lastel

Desfluraan on näidustatud anesteesia säilitamiseks imikutel ja lastel.
Kirurgilise operatsiooni jaoks vajalikul tasemel on anesteesia sügavust võimalik hoida desfluraani
lõppkontsentratsioonidel 5,2 kuni 10 % nii samaaegselt dilämmastikoksiidiga kui ilma selleta.

Lühiajaliselt on lastel kasutatud desfluraani lõppkontsentratsioonis kuni 18%, kuid desfluraani kõrgete
kontsentratsioonide kasutamisel koos dilämmastikoksiidiga peab gaaside segu sisaldama vähemalt
25% hapnikku.

Kui lõõgastus ei ole piisav, võib kasutada täiendavalt lihasrelaksante.
Vererõhk ja südame löögisagedus anesteesia säilitamisel

Anesteesia säilitamise ajal tuleb hoolikalt jälgida patsiendi vererõhku ja südame löögisagedust, et
hinnata anesteesia sügavust (vt lõik 4.4).

Annustamine neeru- ja maksafunktsiooni häirete korral

Kroonilise neeru- ja maksafunktsiooni häiretega patsientidel ja neerutransplantatsiooni ajal on edukalt
kasutatud desfluraani kontsentratsiooni 1...4% koos lämmastikoksiidi/hapnikuga. Kuna desfluraan
metaboliseerub minimaalselt, siis ei ole annuse kohandamine neeru- ja maksafunktsiooni häiretega
patsientide puhul tõenäoliselt vajalik.

4.3     Vastunäidustused

Desfluraan on vastunäidustatud patsientidel, kellel üldanesteesia rakendamine on vastunäidustatud.
Desfluraani manustamine on vastunäidustatud patsientidel, kellel on ülitundlikkus halogeenitud
anesteetikumide suhtes ning teadaolev või kahtlustatav geneetiline eelsoodumus maliigse hüpertermia
tekkeks.

Pärgarterite isheemiaga patsientidel tuleb müokardiisheemia vältimiseks säilitada normaalne
hemodünaamika.

Desflrraani ei tohi anesteesia sissejuhatamiseks kasutada pärgarterite isheemia riskiga patsientidel ja
patsientidel, kel südame löögisageduse suurenemine või vererõhu tõus on ebasoovitavad.

4.4   Hoiatused ja ettevaatusabinõud kasutamisel

Desfluraani võivad manustada ainult meditsiinitöötajad, kes on saanud väljaõppe üldanesteesia
läbiviimiseks, kasutades spetsiaalselt desfluraani jaoks kalibreeritud aurustit.
Vahetus läheduses peavad asuma vahendid avatud hingamisteede tagamiseks, kunstlikuks
kopsuventilatsiooniks, hapniku küllastamiseks ning tsirkulatsiooniorganite elustamiseks.

Hoiatused

Maliigne hüpertermia

Tundlikel isikutel võib tugevatoimeliste inhaleeritavate anesteetikumide sissehingamine vallandada
skeletilihastes hüpermetaboolse seisundi, mille tagajärjel suureneb hapnikuvajadus – maliigse
hüpertermia. Ka desfluraan võib olla maliigse hüpertermia põhjustajaks. Sündroomiga kaasnevad
mittespetsiifilised nähud nagu hüperkapnia, lihaste rigiidsus, tahhükardia, tsüanoos, arütmia ja/või
ebastabiilne vererõhk. Mõned nendest mitte-spetsiifilistest sümptomitest võivad samuti ilmneda
mitteküllaldase sügavusega anesteesia puhul: äge hüpoksia, hüperkapnia ja hüpovoleemia.

Ravi: seisundi vallandanud preparaadi manustamise katkestamine, dantroleen-naatriumi manustamine
intravenoosselt ja toetava ravi rakendamine. Kuna hiljem esineb oht neerupuudulikkuse tekkimiseks,
tuleks jälgida diureesi ning võimaluse korral seda säilitada.

Maliigse hüpertermia riskiga patsientidele ei tohi desfluraani manustada.

Perioperatiivne hüperkaleemia

Inhalatsioonianesteetikumide sh desfluraani kasutamist on harva seostatud seerumi kaaliumitaseme
tõusuga, mis on operatsioonijärgsel perioodil põhjustanud südame rütmihäireid ja patsientide surma.
Kõige rohkem on ohustatud nii latentse kui ka väljendunud neuromuskulaarse haigusega, eelkõige
Duchenne’i lihasdüstroofiaga patsiendid. Enamikul, kuid mitte kõigil juhtudel on sellega seostatud
samaaegset suksametooniumi kasutamist. Nendel patsientidel on täheldatud ka vereseerumi
kreatiniinkinaasi taseme märkimisväärset tõusu ning mõnedel juhtudel muutusi uriini koostises koos
müoglobinuuriaga. Vaatamata sarnasusele maliigse hüpertermiaga , ei tekkinud ühelgi patsiendil
lihasrigiidsuse ega hüpermetaboolse seisundi nähte ega sümptomeid.

Soovitatav on varajane ja agressiivne sekkumine, mis hõlmab hüperkaleemia ning resistentsete
rütmihäirete ravi ning sellele järgnev seisundi hindamine latentse neuromuskulaarse haiguse puhul.

Anesteesia sissejuhatamaine lastel

Desfluraan ei ole näidustatud anesteesia sissejuhatamiseks lastel ja imikutel, sest see võib põhjustada
neil köha, hingamispausi, apnoed, larüngospasmi, sekretsiooni suurenemist.

Anesteesia säilitamine lastel

Desfluraani ei tohi suure respiratoorsete kõrvaltoimete esinemissageduse tõttu kasutada anesteesia
säilitamiseks mitte-intubeeritud alla 6 aastastel lastel.
Ettevaatus on nõutav, kui desfluraani kasutatamisel anesteesia säilitamiseks larüngeaalse
hingamisteede maskiga või näomaskiga 6 aastastel ja noorematel lastel tuleb olla ettevaatlik, seda eriti
maski eemaldamisel sügava anesteesia ajal,kuna on oht respiratoorsete kõrvaltoimete tekkeks.

Sünnitusabi

Kuna andmeid on piiratult, ei ole desfluraani ohutus sünnitusabi protseduurides käigus kasutamisel
tõestatud.
Desfluraanil on emakat lõõgastav toime, samuti vähendab desfluraan emaka-platsenta verevoolu (vt
lõik 4.6).

Ettevaatusabinõud

Halogeenitud anesteetikumide kasutamisel on teatatatud maksafunktsiooni häirest, kollatõvest ja
surmaga lõppenud maksanekroosist: need reaktsioonid viitavad ülitundlikkusele. Nagu teised
halogeenitud anesteetikumid, võib ka desfluraan põhjustada ülitundlikusest tingitud hepatiiti
patsientidel, kellel on eelnevalt esinenud ülitundlikust halogeenitud anesteetikumisedele. Tsirroosi,
viirusliku hepatiidi või teiste maksa häirete korral tuleks võimalusel eelistada mõnda muud
anesteetikumi ja mitte kasutada halogeenitud anesteetikumi.

Sarnaselt teistele inhaleeritavatele anesteetikumidele võib desfluraan põhjustada annusest sõltuvat
tserebro-spinaalse vedeliku rõhu (CSFP) tõusu kui seda manustada juba eelneva koljusisese rõhu
tõusuga patsientidele. Teadaoleva või kahtlustatava koljusisese rõhu tõusuga patsientidele tuleb kuni
tserebraalse dekompensatsioonini desfluraani manustada koos barbituraatide ja samaaegse
hüperventilatsiooniga (hüpokapniaga) MAC väärtusega 0,8 või vähem. Tserebraalne perfusioonirõhk
tuleb säilitada.

Kui anesteesia säilitamise ajal tõstetakse järk-järgult desfluraani kontsentratsiooni, võib patsiendil
ilmneb südame löögisageduse ja vererõhu tõus, mis ei pruugi veel viidata ebaadekvaatsele
anesteesiale. Need nähud tulenevad sümpaatlise närvisüsteemi aktivatsioonist ja mööduvad ligikaudu
4 minutiga. Kui südame löögisageduse ja vererõhu tõus ilmneb enne desfluraani kontsentratsiooni
tõstmist või juhul, kui desfluraani konsentratsiooni ei tõstetagi, siis on see ilmselt tingitud liiga,
kergest anesteesiast.

Anesteesia süvenedes langeb patsiendi vererõhk ja hingamine pärssub.

Desfluraani kasutamist pole hüpovoleemia ja hüpotensiooni korral ja nõrgestatud patsientidel
ulatuslikult uuritud. Nagu ka teisi tugevatoimelisi inhaleeritavaid anesteetikume, tuleb ka desfluraani
antud patsientide puhul kasutada madalamates kontsentratsioonides.

Desfluraan nagu mõned teised inhaleeritavad anesteetikumid võib reageerida kuivade süsinikdioksiidi
absorbentidega ja moodustada süsinikmonoksiidi, mis võib põhjustada karboksühemoglobiini taseme
tõusu veres. On esinenud juhtumeid, kus baariumhüdroksiidi lubi ja sooda lubi kuivasid, kui värske
gaas jooksis mitme tunni või pärva jooksul suure voolukiirusega läbi CO2 kanistri. Kui on kahtlus, et
CO2 absorbent võib olla kuivanud, tuleb see enne desfluraani manustamist asendada.

Nagu teiste kiiretoimeliste anesteetikumide puhul, on ka desfluraani ärkamisperiood lühike. Seda tuleb
võtta arvesse patsientide puhul, kellele võib olla vajalik anesteesia järgne valu vaigistamine.
Analgeetikumi tuleb manustada kas kirurgilise protseduuri lõpul või varakult postoperatiivsel
perioodil.

Nagu kõikide halogeenitud anesteetikumide puhul tuleb kordusanesteesiat lühikese ajaperioodi jooksul
teostada ettevaatusega.

4.5   Koostoimed teiste ravimitega ja muud koostoimed

Teised gaasid

Samaaegne N20 manustamine vähendab desfluraani MAC-i (vt Tabel 1).

Mitte-depolariseerivad ja depolariseerivad lihaslõõgastid.

Desfluraan tugevdab enamiku tavaliselt kasutatavate lihaslõõgastite toimet.

Desfluraani anesteetilised kontsentratioonid vähendavad suksametooniumi ED95 ligikaudu 30% võrra
ja atrakuuriumi ja pankurooriumi ED95 ligikaudu 50% võrra N20/opiaatide anesteesiaga võrreldes.
Tabelis 2 on toodud pankurooniumi, atrakuuriumi, suktsametooniumi ja vekurooniumi annused, mida
vajatakse 95% (ED95) neuromuskulaarse ülekande depressiooni saavutamiseks desfluraani erinevate
kontsentratsioonide juures. Va vekuroonium, on annused sarnased isofluraanile. Vekurooniumi ED95
on desfluraaniga 14% väiksem kui isofluraaniga. Sellele lisaks on neuromuskulaarsest blokaadist
taastumine desfluraani kasutamisel pikemaajaline kui isofluraani korral.

Tabel 2: Lihaslõõgastite annused (mg/ml), mis põhjustavad neuromuskulaarse ülekande 95%
depressiooni

Desfluraani kontsentratsioon Pankuroonium        Atrakuurium    Suktsametoonium      Vekuroonium
0,65 MAC / 60% N2O / O2      0,026               0,123          andmed puuduvad      andmed
                                                                                     puuduvad
1,25 MAC / 60% N2O / O2        0,018             0,091          andmed puuduvad      andmed
                                                                                     puuduvad
1,25 MAC / O2 100% O2          0,022             0,120           0,362               0,019

Anesteesiaeelsed ravimid

Kliiniliselt olulisi koostoimeid tavakasutatavate anesteesiaeelsete ravimitega või anesteesia ajal
kasutatavate ravimitega (sh intravenoossed ja lokaalsed anesteetikumid) pole kliinilistes uuringutes
täheldatud. Samuti pole teada, et desfluraani avaldaks mõju teiste ravimite toimele.

Sedatiivse toimega ravimid

Erinevate desfluraani kontsentratsioonidega anesteseeritud patsientidel, kellele manustati fentanüüli
suurenevates annustes, täheldati anesteetikumivajaduse või MAC-i tunduvat vähenemist. Suurenevate
midasolaami intravenoossete annuste manustamisel täheldati MAC-i vähest vähenemist. Tulemused
on toodud tabelis 3. MAC-i vähenemine on sarnane isofluraaniga. Ootuspäraselt on teiste opiaatide ja
sedatiivsete ainete mõju MAC-i sarnane.

Tabel 3. Fentanüüli ja midasolaami mõju Desfluraani MAC-le
                                        MAC (%)*                    MAC vähenemine %
Fentanüülita                            6,33…6,35                          -
Fentanüül (3 μg/kg)                       3,12…3,46                          46…51
Fentanüül (6 μg/kg)                       2,25…2,97                          53…64
Midasolaamita                             5,85…6,86                            -
Midasolaam (25 μg/kg)                        4,93                             15,7
Midasolaam (50 μg/kg)                        4,88                             16,6

Veresuhkru sisalduse suurenemine

Nagu teisigi halogeenitud anesteetikume on ka desfluraani seostatud veresuhkru sisalduse mõningase
suurenemisega intra-operatiivselt.

4.6   Rasedus ja imetamine

Kuna uuringute andmed on limiteeritud, ei ole desfluraani ohutus sünnitusabi protseduuride käigus
tõestatud.
Desfluraan lõõgastab emakat ja vähendab emaka-platsenta verevoolu.
Kuna puuduvad piisavad andmeid desfluraani kasutamise kohta rasedatel ja imetavatel naistel, ei ole
preparaat raseduse ja imetamise ajal näidustatud.

4.7   Toime reaktsioonikiirusele

Puuduvad andmed desfluraani mõju kohta autojuhtimise või masinate käsitsemise võimele. Siiski ei
tohikspärast üldanesteesiat patsient juhtida mootorsõidukit ega töötada tähelepanu nõudvate masinate
või seadmetega 24 tundi.

4.8   Kõrvaltoimed

Sarnaselt teistele inhaleeritavatele anesteetikumidele võib desfluraan põhjustada annusest sõltuva
kardio-respiratoorse depressiooni. Enamik teistest kõrvaltoimetest on kerged ja mööduvad.
Postoperatiivselt on täheldatud tavalist operatsioonide ja üldanesteesia järgset järelmõju, iiveldust ja
oksendamist. See võib olla tingitud inhaleeritavast anesteetikumist, teistest intra- või postoperatiivselt
manustatud ravimitest ja patsiendi reaktsioonist kirurgilise protseduuri suhtes.

Kõrvaltoimete esinemissagedused on määratud järgmiselt: väga sage (≥1/10), sage ( ≥1/100- <1/10),
aeg-ajalt (≥1/1000- <1/100), harv (≥1/10000- <1/1000), väga harv <(1/10000), teadmata
(kõrvaltoimed on teatatatud turustamisjärgselt).

MedDRA organsüsteemi klass          Kõrvaltoime MedDRA terminina                     Esinemissagedus
Infektsioonid ja infestatsioonid    Farüngiit                                        Sage
Vere ja lümfisüsteemi haired        Koagulopaatia                                    Teadmata
Ainevahetus- ja toitumishäired      Hüperkaleemia                                    Teadmata
                                    Hüpokaleemia                                     Teadmata
                                    Metaboolne atsidoos                              Teadmata
Psühhiaatrilised häired             Hingamispaus+                                    Sage
                                    Agitatsioon                                      Teadmata
Närvisüsteemi häired                Peavalu                                          Sage
                                    Pearinglus                                       Aeg-ajalt
                                    Krambid                                          Teadmata
Silma kahjustused                   Konjuktiviit                                     Sage
                                    Okulaarne kollasus                               Teadmata
Südame haired                       Nodaalne arütmia                                 Sage
                                    Bradükardia                                      Sage
                                    Tahhükardia                                      Sage
                                    Hüpertensioon                                    Sage
                                    Müokardiaalne infarkt                            Aeg-ajalt
                            Müokardiaalne isheemia                     Aeg-ajalt
                            Arütmia                                    Aeg-ajalt
                            Südame seiskus                             Teadmata
                            Torsade de pointes                         Teadmata
                            Ventrikulaarne puudulikkus                 Teadmata
                            Ventrikulaarne hüpokineesia                Teadmata
Vaskulaarsed häired         Vasodilatsioon                             Aeg-ajalt
                            Maliigne hüpertensioon                     Teadmata
                            Hemorraagia                                Teadmata
                            Hüpotensioon                               Teadmata
                            Šokk                                       Teadmata
Respiratoorsed, rindkere ja Apnoe+                                     Sage
mediastiinumi häired        Köha+                                      Sage
                            Larüngospasm*                              Sage
                            Hüpoksia+                                  Aeg-ajalt
                            Hingamisseiskus                            Teadmata
                            Respiratoorne puudulikkus                  Teadmata
                            Respiratoorne distress                     Teadmata
                            Bronhospasm                                Teadmata
                            Hemoptüüs                                  Teadmata
Seedetrakti häired          Oksendamine+                               Väga sage
                            Iiveldus+                                  Väga sage
                            Sülje hüpersekretsioon+                    Sage
                            Äge pankreatiit                            Aeg-ajalt
                            Kõhuvalu                                   Aeg-ajalt
Maksa ja sapiteede häired   Maksanekroos                               Teadmata
                            Tsütolüütiline hepatiit                    Teadmata
                            Kolestaas                                  Teadmata
                            Ikterus                                    Teadmata
                            Ebanormaalne maksafunktsioon               Teadmata
                            Maksapuudulikkus                           Teadmata
Naha ja nahaaluskoe         Urtikaaria                                 Teadmata
kahjustused                 Erüteem                                    Teadmata
Lihas-skeleti ja sidekoe    Müalgia                                    Aeg-ajalt
kahjustused                 Rhabdomüloos                               Teadmata
Üldised häired ja           Maliignene hüpertermia                     Teadmata
manustamiskoha reaktsioonid Asteenia                                   Teadmata
                            Halb enesetunne                            Teadmata
Uuringud                    Kreatiniini fosfokinaasi tõus              Sage
                            Ebanormaalne EKG                           Sage
                            ST-T muutus EKG-s                          Teadmata
                            T saki inversioon EKG-s                    Teadmata
                            Alaniinaminotransferaasi aktiivsuse tõus   Teadmata
                            Asprtaataminotranferaasi aktiivsuse tõus   Teadmata
                            Ebanormaalne vere hüübimistest             Teadmata
                            Ammoniaagi tõus                            Teadmata
Vigastus, mürgistus ja      Pearinglus                                 Teadmata
protseduuri tüsistused      Migreen                                    Teadmata
                            Tahhükardia                                Teadmata
                            Palpitatsioon                              Teadmata
                            Silmade kipitus                            Teadmata
                            Lühiajaline (pöörduv) nägemise kadu        Teadmata
                            Entselopaatia                              Teadmata
                            Haavandiline keratiit                      Teadmata
                            Okulaarne hüpereemia                       Teadmata
                            Nägemisteravuse langus                     Teadmata
                                    Silma ärritus                                 Teadmata
                                    Silmavalu                                     Teadmata
                                    Väsimus                                       Teadmata
                                    Naha kipitus                                  Teadmata
*teatatud anesteesia sissejuhatamiesl desfluraaniga
+teatatud nii anesteesia sissejuhatamisel kui ka säilitamisel desfluraaniga

4.9     Üleannustamine

Sümptoomid on sarnased teiste lenduvate inhaleeritavate anesteetikumide üleannustamise
sümptoomidega. Spontaanhingamisel olevatel patsientidel kardiaalse või respiratoorse depressiooni
sümptoomid; hüpotensioon patsientidel, kellel on rakendatud kunstlik kopsuventilatsioon ning kellel
hüperkapnia ja hüpoksia võivad tekkida alles hilisemas staadiumis.

Üleannustamise või üleannustamise sümptoomide kahtluse korral tuleb tegutseda järgnevalt: lõpetada
desfluraani manustamine, tagada vabad hingamisteed ning alustada kunstlikku ventilatsiooni puhta
hapnikuga. Tagada adekvaatne hemodünaamika.


5.      FARMAKOLOOGILISED OMADUSED

5.1     Farmakodünaamilised omadused

Farmakoterapeutiline grupp: üldanesteetikumid, ATC-kood: N01AB07
Desfluraan kuulub halogeenitud metüületüüleetrite rühma, mida manustatakse inhalatsiooni teel.
Inhalatsiooni tagajärjel tekib annusest sõltuv pöörduv teadvuskadu, analgeesia, tahtliku motoorse
aktiivsuse pärssimine, autonoomsete reflekside vähenemine, hingamise ja kardiovaskulaarsüsteemi
pärssimine. Teised rühma kuuluvad ained on enfluraan ja selle srtuktuurisomeer kloori ja fluoriga
halogeenitud isofluraan. Desfluraan on halogeenitud fluoriga. Struktuurist lähtudes on desfluraani
veri/gaasi jaotumuskoefitsient (0,42) väiksem kui teistel inhaleeritavatel anesteetikumidel nagu
isofluraan (1,4) ja isegi lämmastikoksiidil (0,46). Need andmed osutavad võimalikule kiirele
desfluraanianesteesiast ärkamisele ja sellest lähtuvalt sobivusele kasutamiseks ambulatoorses
anesteesias. Loomuuringutel täheldati isofluraaniga võrreldes kiiremat induktsiooni ja ärkamist, samal
ajal ka sarnast kardiorespiratoorset profiili. Epileptogeenseid või teisi ebasoodsaid nähte EEG-l ei
täheldatud, ja adjuvandid ei põhjustanud desfluraananesteesia ajal ootamatuid või toksilisi EEG
reaktsioone.

Maliigse hüpertermia riskiga sigadel teostatud uuringud näitasid, et desfluraan on potentsiaalne MH
vallandaja.

5.2     Farmakokineetilised omadused

Üldine iseloomustus
Füüsikalis-keemilisest profiilist lähtudes näitavad farmakokineetilised uuringud nii loomadel kui
inimesel, et desfluraan siseneb organismi kiiremini kui teised lenduvad anesteetikumid, võimaldades
anesteesia kiiremat sissejuhatust. See ka väljub organismist kiiremini, mistõttu ärkamine on kiirem ja
võimaldab anesteesia sügavust paindlikumalt kohandada. Desfluraan elimineerub kopsude kaudu,
metabolism on minimaalne (0,02).

Iseloomustus patsiendil
Toime on vastavuses desfluraani kontsentratsiooniga inhaleeritud gaaside segus
Minimaalne alveolaarne kontsentratsioon (MAC) väheneb vanuse kasvades. Desfluraani kasutamisel
hüpovoleemias, hüpotensioonis või nõrgestunud patsientidel soovitatakse desfluraani kasutada
madalamates kontsentratsioonides.

5.3     Prekliinilised ohutusandmed
Sigadel ei sensibiliseeri desfluraan müokardi eksogeenselt manustatud adrenaliini (epinefriini) suhtes.
Desfluraan põhjustab sarnaselt isofluraanile mõnedel loommudelitel arterioolide tasemel
vasodilatatsiooni. Südameisheemiat simuleerivatel loommudelitel (teadvusel olevad, krooniliselt
instrumenteeritud koerad) ei täheldatud desfluraani kasutamisel vere kõrvalesuunamist
kollateraalsõltuvast müokardistnormaalse perfusiooniga piirkondadesse (”coronary steal”-fenomeni).
Käesoleva ajani teostatud kliinilised uuringud ei kinnita nimetatud fenomeni teket inimesel.


6.        FARMATSEUTILISED ANDMED

6.1       Abiainete loetelu

Ei ole.

6.2       Sobimatus

Ei ole.

6.3       Kõlblikkusaeg

3 aastat.

6.4       Säilitamise eritingimused

Hoida pudelit püstises asendis. Hoida kork tihedalt suletuna.

6.5       Pakendi iseloomustus ja sisu

Suprane on pakendatud kas klaasist või alumiiniumist pudelitesse.

Klaaspudelid: 240 ml inhalatsioonilahust kaitsva polüvinüülkloriidkattega tüüp III klaaspudelis.

Alumiiniumpudelid: 240 ml inhalatsioonilahust alumiiniumpudelis, mis on seest kaetud
epoksüfenoolkummiga.

Pudel on suletud ventiiliga, mis sobib kasutamiseks desfluraani aurustiga ja kattekorgiga.

6.6    Kasutamis- ja käsitsemisjuhend

Kasutamise järel sulgeda kork.

Desfluraani võivad annustada ja manustada ainult meditsiinitöötajad, kellel on teadmised ja õigus
üldanesteesia läbiviimiseks. Kasutada spetsiaalselt desfluraani jaoks kalibreeritud aurustit.


7.        MÜÜGILOA HOIDJA

Baxter SA
B-7860 Lessines
Belgia


8.        MÜÜGILOA NUMBER

144396
9.     ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

30.08.1996/19.10.2011


10.    TEKSTI LÄBIVAATAMISE KUUPÄEV

Ravimiametis kinnitatud oktoobris 2011.