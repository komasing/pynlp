RAVIMI OMADUSTE KOKKUVÕTE


1.      RAVIMPREPARAADI NIMETUS

TERTENSIF, 2,5 mg õhukese polümeerikattega tabletid


2.      KVALITATIIVNE JA KVANTITATIIVNE KOOSTIS

Üks õhukese polümeerikattega tablett sisaldab 2,5 mg indapamiidi.


INN. Indapamidum

Abiaine: 59,25 mg laktoosmonohüdraati.
Abiainete täielik loetelu vt lõik 6.1.


3.      RAVIMVORM

Õhukese polümeerikattega tablett.
Valge, ümmargune, kaksikkumer õhukese polümeerikattega tablett.


4.      KLIINILISED ANDMED

4.1     Näidustused

Essentsiaalne hüpertensioon.

4.2     Annustamine ja manustamisviis

Suukaudne.
Üks tablett eelistatult hommikuti iga 24 tunni järel neelata alla tervelt veega ja mitte närida.
Suuremates annustes indapamiidi antihüpertensiivne toime ei tugevne, kuid suureneb salureetiline
efekt.

Neerupuudulikkus (vt lõigud 4.3 ja 4.4):
Raske neerupuudulikkuse korral (kreatiniini kliirens alla 30 ml/min) on ravi vastunäidustatud.
Tiasiidid ja sarnased diureetikumid on efektiivsed ainult normaalse neerufunktsiooni või minimaalse
neerufunktsiooni kahjustuse korral.

Eakad (vt lõik 4.4):
Eakatel tuleb plasma kreatiniini määrata vastavalt eale, kehakaalule ja soole. Eakaid patsiente tohib
Tertensif’iga ravida normaalse neerufunktsiooni või minimaalse neerufunktsiooni kahjustuse korral.

Maksakahjustusega patsiendid (vt lõigud 4.3 ja 4.4):
Raske maksakahjustuse korral on ravi vastunäidustatud.

Lapsed ja noorukid:
Tertensif ’i ei soovitata kasutada lastel ja noorukitel kuna puuduvad andmed efektiivsuse ja ohutuse
kohta.

4.3     Vastunäidustused
Ülitundlikkus indapamiidi, teiste sulfoonamiidide või ravimi ükskõik millise abiaine suhtes.
Raske neerupuudulikkus.
Maksa entsefalopaatia või raske maksakahjustus.
Hüpokaleemia.

4.4     Hoiatused ja ettevaaatusabinõud kasutamisel

Hoiatused.
Maksakahjustuse puhul võivad tiasiiddiureetikumid põhjustada maksa entsefalopaatiat, eriti
elektrolüütide tasakaaluhäirete korral. Sel juhul tuleb diureetikumi manustamine koheselt lõpetada.

Valgustundlikkus:
Seoses tiasiidide ja tiasiididele sarnaste diureetikumide kasutamisega on teatatud valgustundlikkuse
reaktsioonist (vt lõik 4.8). Kui valgustundlikkuse reaktsioon ilmneb ravi ajal, on soovitatav ravi
lõpetada. Kui diureetikumi manustamine on siiski vajalik, on soovitatav katta kehaosad päikese või
kunstliku UVA-kiirguse eest.

Abiained:
Harvaesineva päriliku galaktoositalumatusega patsiendid, samuti laktaasipuudulikkuse või glükoosi-
galaktoosi imendumishäiretega patsiendid ei tohiks seda ravimit võtta.

Ettevaatusabinõud.
Vee ja elektrolüütide tasakaal:
Plasma naatriumisisaldus: plasma naatriumisisaldust tuleb määrata enne ravi alustamist ja seejärel
regulaarsete intervallide järel. Igasugune diureetiline ravi võib põhjustada hüponatreemiat, mõnikord
tõsiste tagajärgedega. Kuna algul võib naatriumisisalduse vähenemine olla asümptomaatiline, on
vajalik regulaarne kontroll, mida veelgi sagedamini tuleb teha eakatel ja tsirrootilistel patsientidel (vt
lõigud 4.8 ja 4.9 ).

Plasma kaaliumisisaldus: kaaliumi kadu koos hüponatreemiaga on tiasiidide ja teiste sarnaste
diureetikumide kasutamisel suurimaks ohuks. Hüpokaleemia tekkeohtu (<3,4 mmol/l) peab vältima
teatud riskigrupi patsientidel, nt vanurid, halva toitumisega ja/või polüteraapiat saavad patsiendid,
tursete ja astsiidiga tsirrootilised patsiendid, koronaararterite haiguse ja südamepuudulikkusega
patsiendid. Sellisel juhul suurendab hüpokaleemia südameglükosiidide kardiotoksilisuse ja südame
rütmihäirete tekke ohtu.
Patsiendid pikenenud QT-intervalliga (nii kongenitaalne kui ka iatrogeenne) on samuti riskigrupis.
Hüpokaleemia ja ka bradükardia on sellisel juhul raskete rütmihäirete (eriti potentsiaalselt surmaga
lõppeva torsade de pointes) soodustavateks faktoriteks.
Eelnimetatud juhtudel tuleb tavalisest sagedamini määrata plasma kaaliumisisaldust. Esimene
kaaliumisisalduse määramine tuleb teha ravi esimesel nädalal. Hüpokaleemia korral tuleb see
korrigeerida.

Plasma kaltsiumisisaldus. Tiasiidid ja teised sarnased diureetikumid võivad vähendada uriiniga erituva
kaltsiumi hulka ja põhjustada kerget ja mööduvat hüperkaltseemiat. Raske hüperkaltseemia võib
tekkida eelnevalt märkamata jäänud hüperparatüreoidismi esinemisel.
Ravi tuleb lõpetada enne paratüreoidnäärme funktsiooni uuringut.

Vere glükoosisisaldus: Diabeetikutel tuleb määrata vere glükoosisisaldust, seda eriti hüpokaleemia
esinemise korral.

Kusihappe sisaldus: Hüperurikeemilistel patsientidel võivad ägeneda podagrahood.

Neerufunktsioon ja diureetikumid: Tiasiidid jt sarnased diureetikumid toimivad täie efektiivsusega
vaid normaalse neerufunktsiooni korral või kui neerufunktsioon on halvenenud minimaalselt (plasma
kreatiniinisisaldus täiskasvanutel kõrgem kui 220 µmol/l). Vanuritel tuleb plasma kreatiniinisisaldust
arvestada vanuse, kehakaalu ja soo järgi.
Hüpovoleemia, mis on sekundaarselt tekkinud ravi algul, diureetikumist tingitud vee ja naatriumi
kaost, põhjustab glomerulaarfiltratsiooni vähenemist. See võib põhjustada vere uurea- ja plasma



                                                   -2-
kreatiniinisisalduse suurenemist. Selline mööduv funktsionaalne neerupuudulikkus ei oma tagajärgi
normaalse neerufunktsiooniga patsientidel, kuid võib halvendada olemasolevat neerupuudulikkust.

Sportlased: Sportlastel tuleb arvestada, et see ravim sisaldab toimeainet, mis võib põhjustada
dopingutesti positiivset tulemust.

4.5     Koostoimed teiste ravimitega ja muud koostoimed

Vältida tuleb järgmisi kombinatsioone:
Liitium: suureneb liitiumi kontsentratsioon seerumis koos mürgistuse nähtudega, madala
soolasisaldusega dieedi korral väheneb liitiumi eritumine uriiniga. Kui diureetikumi manustamine on
siiski vajalik, tuleb hoolikalt jälgida seerumi liitiumisisaldust ja kohandada vastavalt annust.


Ettevaatust nõudvad kombinatsioonid:
Ravimid, mis võivad põhjustada torsade de pointes’ tüüpi rütmihäireid:
- Ia klassi antiarütmikumid (kinidiin, hüdrokinidiin, disopüramiid),
- III klassi antiarütmikumid (amiodaroon, sotalool, dofetiliid, ibutiliid),
- mõned antipsühhootikumid:
fenotiasiinid (kloorpromasiin, tsüamemasiin, levomepromasiin, tioridasiin, trifluoperasiin),
bensamiidid (amisulpriid, sulpiriid, sultopriid, tiapriid),
butürofenoonid (droperidool, haloperidool),
teised: bepridiil, tsisapriid, difemaniil, intravenoosne erütromütsiin, halofantriin, misolastiin,
pentamidiin, sparfloksatsiin, moksifloksatsiin, intravenoosne vinkamiin.
Võivad tekkida ventrikulaarsed arütmiad, eriti torsade de pointes’ arütmiad (hüpokaleemia on
riskifaktor).
Enne nende ravimitega kombineerimist on vajalik vältida ja vajadusel korrigeerida hüpokaleemiat.
Vajalik on kliiniline, plasma elektrolüütide ja EKG kontroll.

Kasutada tuleb ravimeid, mis ei indutseeri arütmiat (torsade de pointes) hüpokaleemiaga patsientidel.

Mittesteroidsed põletikuvastased ained (süsteemselt), sealhulgas selektiivsed COX-2 inhibiitorid,
salitsülaatide suured annused (≥ 3 g/ööpäevas): indapamiidi antihüpertensiivne toime võib
väheneda. Äge neerupuudulikkus dehüdreeritud patsientidel (vähenenud glomerulaarfiltratsioon).
Patsient tuleb rehüdreerida, ravi algul jälgida neerufunktsiooni.
Angiotensiini konverteeriva ensüümi (AKE) inhibiitorid: ravi alustamisel AKE inhibiitoriga
olemasoleva naatriumikaoga patsientidel, eriti neeruarteri stenoosiga isikutel, on järsu hüpotensiooni
ja/või ägeda neerupuudulikkuse oht.
Hüpertensiooni korral, kui eelnev ravi diureetikumiga on põhjustanud naatriumi kadu, tuleb:
- kas lõpetada diureetikumi manustamine 3 päeva enne ravi alustamist AKE inhibiitoriga ja vajadusel
alustada uuesti ravi hüpokaleemilise toimega diureetikumiga;
- või manustada AKE inhibiitori väikesi algannuseid ja suurendada neid ainult järk-järgult.

Südame paispuudulikkuse korral peavad AKE inhibiitori algannused olema väga väikesed, võimalusel
ravi alustada pärast kombineeritud hüpokaleemilise toimega diureetikumi annuse vähendamist.

Kõigil juhtudel tuleb jälgida neerufunktsiooni (plasma kreatiniini sisaldust) AKE inhibiitorravi
esimestel nädalatel.

Teised hüpokaleemilised ained: amfoteritsiin B (veenisiseselt), süsteemsed glüko- ja
mineralokortikosteroidid, tetrakosaktiid, stimuleerivad kõhulahtistid: suureneb hüpokaleemia oht
(aditiivne toime). Jälgida tuleb kaaliumi sisaldust seerumis, seda vajadusel korrigeerides. Erilist
tähelepanu tuleb pöörata südameglükosiidravi saavatele patsientidele. Kasutada mitte-stimuleerivaid
kõhulahtisteid.

Baklofeen: Antihüpertensiivne toime tugevneb. Patsient tuleb hüdreerida ja ravi algul jälgida
neerufunktsiooni.



                                                 -3-
Südameglükosiidid: hüpokaleemia suurendab digitaalise alkaloidide toksilisi toimeid. Tuleb jälgida
kaaliumisisaldust seerumis ja EKG-d ning üle vaadata raviplaan.


Kombinatsioonid, mis vajavad tähelepanu:
Kaaliumi säästvad diureetikumid (amiloriid, spironolaktoon, triamtereen): see ratsionaalne
koosmanustamine (mis on mõnedel patsientidel vajalik) ei välista hüpokaleemia võimalust või, eriti
neerupuudulikkuse ja suhkurtõve korral, hüperkaleemia võimalust. Tuleb jälgida kaaliumisisaldust
seerumis ja võimalusel EKG-d ning üle vaadata raviplaan.

Metformiin: võib tekkida laktaatatsidoos, mille põhjuseks on võimalik funktsionaalne
neerupuudulikkus, mis on seotud diureetikumidega, eriti lingudiureetikumidega. Metformiini ei tohi
kasutada juhul, kui seerumi kreatiniinisisaldus on 15 mg/l (135 µmol/l) meestel ja 12 mg/l (110
µmol/l) naistel.

Joodi sisaldavad kontrastained: diureetikumide poolt põhjustatud dehüdratsiooni korral suureneb
ägeda neerupuudulikkuse oht, eriti pärast joodi sisaldavate kontrastainete suurte annuste kasutamist.
Enne joodi sisaldavate kontrastainete manustamist tuleb haige rehüdreerida.

Imipramiinitüüpi antidepressandid, neuroleptikumid: suureneb antihüpertensiivne toime ja
posturaalse hüpotensiooni oht (aditiivne toime).

Kaltsiumi soolad: hüperkaltseemia oht, kuna uriiniga erituva kaltsiumi hulk on vähenenud.

Tsüklosporiin, takroliimus: plasma kreatiniinisisalduse suurenemise oht ilma tsüklosporiini sisalduse
muutusteta. Oht on ka juhul, kui puudub vee/naatriumi kadu.

Kortikosteroidid, tetrakosaktiid (süsteemne): antihüpertensiivne toime väheneb (vee/naatriumi
retentsioon kortikosteroidide tõttu).

4.6     Rasedus ja imetamine

Rasedus
Üldjuhul peab vältima diureetikumide manustamist rasedatele naistele ning ei tohi kunagi kasutada
raseduse ajal esinevate füsioloogiliste tursete ravimiseks.
Diureetikumid võivad põhjustada loote ja platsenta isheemiat loote hüpotroofia ohuga.

Imetamine.
Ravi vajadusel tuleb rinnaga toitmine lõpetada (indapamiid eritub rinnapiima).

4.7     Toime reaktsioonikiirusele

Indapamiid ei mõjuta tähelepanuvõimet, üksikjuhtudel ja eriti ravi algul või teise antihüpertensiivse
ravimi lisamisel raviskeemi võivad seoses vererõhu langusega avalduda erinevad reaktsioonid, mille
tulemusena võib autojuhtimise või masinate käsitlemise võime häiruda.

4.8     Kõrvaltoimed

Enamus kõrvaltoimetest (nii kliinilised kõrvaltoimed kui ka laboratoorsete analüüside näitajate
muutused) sõltuvad annusest.

Tiasiiddiureetikumid, sh indapamiid, võivad põhjustada järgmisi kõrvaltoimeid, mis on reastatud
vastavalt järgmistele esinemissagedustele:
Väga sage (≥1/10); sage (≥1/100, <1/10); aeg-ajalt (≥1/1000, <1/100); harv (≥1/10000, <1/1000), väga
harv (<1/10000), teadmata (sagedust ei saa hinnata olemasolevate andmete põhjal).

Vere ja lümfisüsteemi häired:



                                                 -4-
Väga harv: trombotsütopeenia, leukopeenia, agranulotsütoos, aplastiline aneemia, hemolüütiline
aneemia.

Närvisüsteemi häired:
Harv: vertiigo, väsimus, peavalu, paresteesia.
Teadmata: sünkoop.

Südame häired:
Väga harv: arütmia, hüpotensioon.
Teadmata: Torsades de pointes (potentsiaalselt surmaga lõppev) (vt lõigud 4.4 ja 4.5).

Seedetrakti häired:
Aeg-ajalt: oksendamine.
Harv: iiveldus, kõhukinnisus, suukuivus.
Väga harv: pankreatiit.

Neerude ja kuseteede häired:
Väga harv: neerupuudulikkus.

Maksa ja sapiteede häired:
Väga harv: maksafunktsiooni häired.
Teadmata:
- maksapuudulikkuse korral võib tekkida hepaatiline entsefalopaatia (vt lõigud 4.3 ja 4.4).
- hepatiit

Naha ja nahaaluskoe kahjustused:
- Allergiliste ja astmaatiliste reaktsioonide eelsoodumusega patsientidel võivad tekkida
   ülitundlikkusreaktsioonid, peamiselt nahareaktsioonid:
   - Sage: makulopapuloosne lööve.
   - Aeg-ajalt: purpur.
   - Väga harv: angioneurootiline turse ja/või nõgestõbi, toksiline epidermolüüs, Steven Johnson'i
        sündroom.
 Teadmata: süveneda võib olemasolev äge dissemineerunud erütematoosne luupus.
Teatatud on valgustundlikkuse reaktsioonist (vt lõik 4.4).

Uuringud:
Teadmata:
   - Pikenenud QT elektrokardiogrammil (vt lõigud 4.4 ja 4.5)
   - Veresuhkru ja kusihappe taseme suurenemine ravi ajal: diureetikumide sobilikkust podagraga
      või diabeediga patsientidel tuleb väga hoolikalt kaaluda.
   - maksaensüümide aktiivsuse tõus

Ainevahetus-ja toitumishäired:
Kliiniliste uuringute käigus tekkis hüpokaleemia (plasma kaaliumisisaldus <3,4 mmol/l) 25%
patsientidest ja 10% patsientidest oli 4…6 nädalat kestnud ravi järel kaaliumisisaldus alla 3,2 mmol/l.
Pärast 12 nädalat kestnud ravi oli kaaliumisisalduse keskmine vähenemine 0,41 mmol/l.
Väga harv: hüperkaltseemia.
Teadmata:
- Kaaliumi kadu ja hüpokaleemia, mis on teatud riskigrupi patsientidele eriti ohtlik (vt lõik 4.4).
- Hüponatreemia koos hüpovoleemiaga, mis põhjustab dehüdratsiooni ja ortostaatilist hüpotensiooni.
Kloriidioonide kadu võib põhjustada sekundaarset kompensatoorset metaboolset alkaloosi: selle toime
tekkimise tõenäosus ja raskusaste on tagasihoidlikud.

4.9     Üleannustamine

Indapamiidil ei ole leitud toksilist toimet kuni 40 mg-ni, s.o 16-kordne terapeutiline annus.




                                                  -5-
Ägeda üleannustamise nähud on peamiselt seotud vee/elektrolüütide tasakaalu häirega
(hüponatreemia, hüpokaleemia). Kliiniliselt võivad tekkida iiveldus, oksendamine, hüpotensioon,
krambid, vertiigo, uimasus, segasus, polüuuria või oliguuria kuni anuuriani (hüpovoleemia tõttu).
Esmaabimeetmete hulka kuuluvad ravimi kiire eliminatsioon maost (maoloputus) ja aktiivsöe
manustamine, millele järgneb vee/elektrolüütide tasakaalu taastamine vastavas haiglas.


5.      FARMAKOLOOGILISED OMADUSED

5.1     Farmakodünaamilised omadused

Farmakoterapeutiline grupp: Distaalsed diureetikumid, sulfoonamiidid
ATC-kood: C 03 BA 11

Indapamiid on indooltüskliga sulfoonamiidi derivaat, farmakoloogiliselt toimelt sarnane
tiasiiddiureetikumidele, mille toime seisneb naatriumi reabsorptsiooni inhibeerimises. See suurendab
naatriumi ja kloriidide eritumist uriiniga; vähemal määral suureneb kaaliumi ja magneesiumi
eritumine. Sellega suurendab ravim uriini kogust ja omab antihüpertensiivset toimet.
Indapamiidi antihüpertensiivne toime ilmneb annuste puhul, kus diureetilised omadused on nõrgad.
Antihüpertensiivse toime püsimist on täheldatud ka funktsionaalselt anefrilistel hüpertensiivsetel
patsientidel.

Nagu teisedki diureetikumid, hõlmab indapamiidi vaskulaarne toimemehhanism tõenäoliselt järgnevat:
-       veresoonte silelihaskiudude kontraktiilsuse vähenemine, mis seondub muudatustega
transmembraanses ioonidevahetuses (eelkõige kaltsium);
-       prostaglandiin PGE2 ja prostatsükliin PGI2 sünteesi stimuleerimine (vasodilaator ja
trombotsüütide agregatsiooni inhibiitor).
Vähendab vasaku vatsakese hüpertroofiat.
Tiasiididel ja teistel sarnastel diureetikumidel ei suurene alates teatud annusest terapeutiline toime,
kuid tugevnevad kõrvaltoimed. Kui ravi on ebaefektiivne, ei tohi annust suurendada.
On demonstreeritud ka, et nii lühi-, keskmise ja pikaajalisel kasutamisel hüpertensiivsetel patsientidel
indapamiid:
- ei mõjuta lipiidide (triglütseriidid, LDL-, HDL-kolesterool) metabolismi;
- ei mõjuta süsivesikute metabolismi, seda isegi hüpertensiivsetel suhkurtõvehaigetel.

5.2     Farmakokineetilised omadused

Imendumine. Indapamiidi biosaadavus on kõrge (93%).
Maksimaalne plasmakontsentratsioon saabub 2,5 mg manustamisel 1...2 tunni pärast.
Jaotuvus. Seondumine plasmavalkudega on suurem kui 75%.
Poolväärtusaeg on 14...24 tundi (keskmiselt 18 tundi).
Võrreldes ühekordse manustamisega, korduval manustamisel püsikontsentratsioon plasmas (platoo)
suureneb. Püsikontsentratsiooni platoo püsib aja jooksul stabiilsena, mis viitab sellele, et korduval
manustamisel ravim ei kumuleeru.
Eliminatsioon. Neerukliirens moodustab 60...80% kogu kliirensist.
Kuna indapamiid eritub peamiselt metaboliitidena, siis esineb indapamiidi muutumatul kujul uriinis
5%.
Neerupuudulikkus: farmakokineetilised näitajad ei muutu.

5.3     Prekliinilised ohutusandmed

Indapamiidi 40- kuni 8000-kordse terapeutilise annuse manustamine loomkatsetes on näidanud ravimi
salureetiliste toimete tugevnemist. Olulisemad mürgistuse sümptomid akuutse toksilisuse uuringutes
indapamiidiga, mida manustati intravenoosselt või intraperitoneaalselt, olid seotud indapamiidi
farmakoloogilise toimega, s.o. bradüpnoe ja perifeerne vasodilatatsioon.
Indapamiidil ei ole uuringutes täheldatud mutageenseid ega kartsinogeenseid toimeid.




                                                 -6-
6.       FARMATSEUTILISED ANDMED

6.1      Abiainete loetelu

Tablett:
maisitärklis
laktoosmonohüdraat
povidoon
magneesiumstearaat
talk

Kate:
valge mesilasvaha
titaandioksiid (E171)
glütserool
naatriumlaurüülsulfaat
hüpromelloos
makrogool 6000
magneesiumstearaat


6.2      Sobimatus

Puudub.

6.3      Kõlblikkusaeg

5 aastat.

6.4      Säilituse eritingimused

Hoida temperatuuril kuni 25°C.

6.5      Pakendi iseloomustus ja sisu

30 tabletti termiliselt formeeritud blisterpakendis (PVC/alumiinium).


7.       MÜÜGILOA HOIDJA

Les Laboratoires Servier
50, rue Carnot
92284 Suresnes cedex
Prantsusmaa


8.       MÜÜGILOA NUMBER

159097


9.       ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

28.02.1997/07.02.2003


10.      TEKSTI LÄBIVAATAMISE KUUPÄEV




                                                 -7-
Ravimiametis kinnitatud jaanuaris 2012.




                                          -8-