RAVIMI OMADUSTE KOKKUVÕTE


1. RAVIMPREPARAADI NIMETUS

BROMHEXINE – GRINDEKS, 4 mg/5 ml siirup


2. KVALITATIIVNE JA KVANTITATIIVNE KOOSTIS

5 ml siirupit sisaldab 4 mg broomheksiinvesinikkloriidi (INN. Bromhexini hydrochloridum).
Abiained: 5 mg metüül-p-hüdroksübensoaati, 2 g sorbitooli, 0,625 ml 96% etanooli.
1 ml siirupit sisaldab 0,8 mg broomheksiinvesinikkloriidi.

Abiainete täielik loetelu vt lõik 6.1.


3. RAVIMVORM

Siirup.
Selge värvusetu või nõrga tooniga iseloomuliku lõhnaga vedelik.


4. KLIINILISED ANDMED

4.1. Näidustused

Röga lahtistamine.

4.2. Annustamine ja manustamisviis

Ravimit võetakse suukaudselt 3 korda päevas söögikordadest sõltumatult.
1 mõõtlusikatäis (5 ml) (vastab ühele teelusikatäiele) sisaldab                    4   mg
broomheksiinvesinikkloriidi.

Siirupi ühekordne annus vastavalt lapse vanusele:

           Patsiendi vanus                          Annus, mõõtlusikatäis (mg)
Lapsed
1...2-aastased                                  ½
2...6-aastased                                  ½...1
6...14-aastased                                 1...2
Lapsed alates 14. eluaastast ja täiskasvanud    2...3

Ravitoime avaldub tavaliselt 2...5. manustamispäeval. Ravikuur kestab mitu päeva,
krooniliste haiguste korral paar nädalat.

4.3. Vastunäidustused

Ülitundlikkus toimeaine või ravimi ükskõik millise abiaine suhtes.
Ravimit ei kasutata samaaegselt köhavastaste ravimitega, mis pärsivad köharefleksi (näiteks
kodeiin), eriti enne magamaminekut, kuna selline ravimite kombinatsioon raskendab röga
väljaköhimist.
Ravimit ei kasutata maohaavandi korral.
Ülitundlikkus metüül-p-hüdroksübensoaadi või sorbitooli suhtes.

4.4. Hoiatused ja ettevaatusabinõud kasutamisel

Ravimit tuleb manustada ettevaatlikult nõrgestatud organismiga haigetele, samuti
patsientidele, kel esineb bronhiaalastma, bronhivalendiku mehhaaniline kitsenemine
(raskendatud sekreedi väljutamine bronhidest).
Broomheksiin ärritab seedetrakti limaskesta, mistõttu tuleb ravimit manustada
ettevaatlikkusega patsientidele, kellel esineb anamneesis mao- või kaksteistsõrmikuhaavand.
Raske maksa-ja neerupuudulikkusega patsientidel on broomheksiini ja tema metaboliitide
eritamine organismist raskendatud.
5 ml siirupit sisaldab 0,625 ml 96% etanooli. Seda tuleb arvestada maksafunktsiooni häiretega
ja kesknärvisüsteemi haigustega (nt. epilepsia) patsientide puhul, samuti alkoholismi korral.
Päriliku fruktoositalumatusega patsiendid ei tohi seda ravimit kasutada.
Metüül-p-hüdroksübensoaat: võib tekitada allergilisi reaktsioone (ka hilistüüpi).

4.5. Koostoimed teiste ravimitega ja muud koostoimed

Broomheksiin soodustab antibiootikumide (erütromütsiin, tsefaleksiin) imendumist
kopsukoesse nende samaaegsel tarvitamisel. Broomheksiini võib kasutada koos
bronhilõõgastite ja südamepreparaatidega. Samaaegne kasutamine koos mõnede
põletikuvastaste või antireumaatiliste ravimitega, näiteks salitsülaatide, fenüülbutasooni või
oksüfenüülbutasooniga, võib suurendada mao limaskesta ärritust.
Siirupi koostisesse kuuluv etanool võib muuta teiste ravimite toimet.

4.6. Rasedus ja imetamine

Kliinilisi uuringuid rasedatega ei ole teostatud, mistõttu ravim on raseduse ajal
vastunäidustatud.
Broomheksiin eritub väikestes kogustes rinnapiima, mistõttu rinnaga toitmise ajal tuleb
ravimi kasutamine lõpetada.

4.7. Toime reaktsioonikiirusele

Broomheksiin ei mõjuta reaktsioonikiirust.

4.8. Kõrvaltoimed

Tavaliselt talutakse ravimit hästi. Harva võivad tekkida seedetraktihäired (isupuudus, iiveldus,
valu ja ebamugavustunne kõhupiirkonnas), on täheldatud lühiajalist aminotransferaaside
tõusu seerumis. Võimalikud on ka teised kõrvaltoimed nagu peavalu, pearinglus, higistamine.
Kõrvaltoimed kaovad tavaliselt ravimi ärajätmisel. Harva võivad tekkida
ülitundlikkusreaktsioonid (naha- ja limaskestade lööve, näoturse, õhupuudus, palavik, väga
harva anafülaktiline šokk).
Allergiasümptomite avaldumisel tuleb ravi katkestada.

4.9. Üleannustamine

Kuni tänaseni ei ole broomheksiini kasutamisel mürgistust esinenud. Äge üleannustamine
kutsus katseloomadel esile tugeva süljeerituse, iivelduse, oksendamise ja vererõhu languse.
Broomheksiini üleannustamise puhul tuleb teha maoloputus, jälgida vereringe näitajaid,
vajadusel alustada sümptomaatilist ravi.
5. FARMAKOLOOGILISED OMADUSED

5.1. Farmakodünaamilised omadused

Farmakoterapeutiline grupp: Mukolüütilised ained, ATC-kood. R05CB02

Broomheksiin vähendab röga viskoossust, suurendab röga hulka ja kergendab väljaköhimist.
Ravimi efekt on seotud tema toimega bronhide ja nina limaskesta sekretoorsetele näärmetele.
Arvatakse, et bromheksiini sekretolüütiline toime põhineb ensümaatilisel protsessil. Toimub
mukopolüsahhariidide ja mukoproteiinide depolümeriseerimine ja lõhustamine, mille
tulemusena väheneb röga viskoossus.
Broomheksiinil on ka nõrk köhavastane toime, mis on palju nõrgem kui kodeiinil. Suurtes
annustes (40 korda üle terapeutilise annuse) põhjustab broomheksiin katseloomadel
oksendamist.

5.2. Farmakokineetilised omadused

Broomheksiin imendub seedetraktist kiiresti läbides ulatusliku esmase maksapassaaži, mille
käigus moodustub aktiivmetaboliit ambroksool. Suukaudsel manustamisel on biosaadavus ~
20%. Jaotub laialdaselt kudedesse. 85...90% annusest eritatakse metaboliitidena uriiniga,
ainult väike kogus ravimist eritatakse muutumatul kujul. Suur osa broomheksiinist seondub
plasmavalkudega. Terminaalne poolväärtusaeg on kuni 12 tundi. Broomheksiin läbib hemato-
entsefaalbarjääri ja väikeses koguses platsentaarbarjääri. Ravimi maksimaalne
plasmakontsentratsioon saabub suukaudsel manustamisel üks tund peale manustamist.

5.3. Prekliinilised ohutusandmed

Ravimi ägeda toksilisuse uuringud katseloomadega näitasid järgmisi LD50 tulemusi:
hiired suukaudselt üle 3000 mg/kg, rotid suukaudselt - 6000 mg/kg.
Uuringud rottidel ei näidanud teratogeenset või embrüotoksilist efekti.


6. FARMATSEUTILISED ANDMED

6.1. Abiainete loetelu

Levomentool, aniisiõli, ristiköömneõli, piparmündiõli, puhastatud vesi.

6.2. Sobimatus

Siirupi koostises olev etanool võib muuta teiste ravimite lahustuvust.

6.3. Kõlblikkusaeg

5 aastat.
Kõlblikkusaeg peale esmakordset avamist on 1 aasta.

6.4. Säilitamise eritingimused

Hoida temperatuuril kuni 25°C.

6.5. Pakendi iseloomustus ja sisu
100 ml siirupit klaaspudelis. Pudel koos patsiendi infolehega on pakitud kartongkarpi. Igas
pakendis on mõõtlusikas.

6.6. Kasutamis- ja käsitsemisjuhend

Erinõuded puuduvad.


7. MÜÜGILOA HOIDJA

AS GRINDEKS. Krustpils 53, Riga, LV-1057, Läti
Tel.: +371 67083205
Faks: +371 67083505
e-mail: grindeks@grindeks.lv


8. MÜÜGILOA NUMBER

252399


9. ESMASE          MÜÜGILOA           VÄLJASTAMISE    /   MÜÜGILOA        UUENDAMISE
KUUPÄEV

04.09.1999/29.09.2009


10. TEKSTI LÄBIVAATAMISE KUUPÄEV

Ravimiametis kinnitatud septembris 2009