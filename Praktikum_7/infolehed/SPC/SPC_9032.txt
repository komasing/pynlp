1. RAVIMPREPARAADI NIMETUS

PENTASA, 1 g suposiidid


2. KVALITATIIVNE JA KVANTITATIIVNE KOOSTIS

Suposiit sisaldab 1 g mesalasiini
INN. Mesalazinum.

Abiainete täielik loetelu vt lõik 6.1.


3. RAVIMVORM

Suposiit.


4. KLIINILISED ANDMED

4.1 Näidustused

Haavandilise proktiidi ravi.

4.2 Annustamine ja manustamisviis

Täiskasvanud: 1 g (1 suposiit) 1...2 korda ööpäevas. Sool tuleks soovitatavalt enne suposiidi
kasutamist tühjendada.

Suposiidide efektiivse kasutamise kohta lastel on on ainult piiratud koguses andmeid.

4.3 Vastunäidustused

Ülitundlikkus mesalasiini, ravimi teiste komponentide või salitsülaatide suhtes. Raske maksa- või
neerupuudulikkus.

4.4 Hoiatused ja ettevaatusabinõud kasutamisel

Ettevaatust sulfasalasiini suhtes esineva allergia korral (enamik patsiente, kellel esineb ülitundlikkus
või talumatus sulfasalasiini suhtes, saavad PENTASA R-i kasutada). Siiski soovitatakse olla
ettevaatlik sulfasalasiinile ülitundlike patsientide ravimisel (oht salitsülaatallergia tekkele ).
Ettevaatust neeru- või maksafunktsiooni kahjustuse, allergia ja astma korral. Kui ravi ajal tekib
neerufunktsiooni häire, tuleb kahtlustada mesalasiini nefrotoksilist toimet. Teiste teadaolevalt
nefrotoksiliste ravimite ravimite, nt MSPVAd ja asatiopriin, samaaegne kasutamine, võib suurendada
neerureaktsioonide tekke riski. Ravi ajal (eriti ravi algul) tuleb regulaarselt kontrollida
neerufunktsiooni       (kreatiniinisisaldus    seerumis).     Harva       võivad      tekkida      kardiaalsed
ülitundlikkusreaktsioonid (müo- ja perikardiit) ning rasked vereloomehäired. Samaaegne ravi
mesalasiiniga võib suurendada riski vere düskraasia tekkele patsientidel, kes saavad samal ajal
astiopriini või 6-merkaptopuriini. Nende kõrvaltoimete ilmnemisel tuleb mesalasiinravi lõpetada.


4.5 Koostoimed teiste ravimitega ja muud koostoimed

Koostoimeid teiste ravimitega ei ole PENTASA suposiidil esinenud.
4.6 Rasedus ja imetamine

Preparaati võib raseduse ja imetamise ajal kasutada juhul, kui ravist oodatav kasu ületab võimaliku
riski.
Mesalasiin läbib platsentabarjääri. Kliinilisi kogemusi on vähe. Loomkatsete andmed ei ole täielikud.
Andmed teratogeense toime kohta on puudulikud. Pentasa’ga ravitud emade vastsündinutel on teatatud
vereloome häiretest (leukopeenia, trombotsütopeenia, aneemia).

Mesalasiin eritub rinnapiima, kontsentratsioon rinnapiimas on palju väiksem kui veres, kuid
metaboliidi (atsetüülmesalasiin) kontsetratsioon on sarnane. Mesalasiini kasutamise kohta imetavatel
naistel on kogemused piiratud. Puuduvad kontrollitud uuringud Pentasa kasutamisest rinaga toitmise
periooodil. Ülitundlikkusreaktsioonide (nt diarröa) teket ei saa imikutel välistada.

4.7 Toime reaktsioonikiirusele

Ei ole asjakohane.

4.8 Kõrvaltoimed

Klinilistes uuringutes olid kõige sagedasemateks kõrvaltoimeteks kõhulahtisus (3%), iiveldus (3%),
peavalu (3%), oksendamine (1%) ja nahalööbed (sh nõgestõbi, eksanteem) (1%). Harva võivad
tekkida ülitundlikkusreaktsioonid. Rektaalsel kasutamisel võivad tekkida sügelus, ebamugavustunne ja
roojapakitsus.
Kliinilistel uuringutel põhinevad andmed kõrvaltoimete esinemissageduse kohta:

 Sage (1…10%)                 Üldised:           peavalu
                              Seedetrakt:        diarröa, kõhuvalu, iiveldus, oksendamine
                              Nahanähud:         lööve, sh urtikaaria, ekseem
 Harv (0,01…0,1%)             Kardiaalsed:       müo*-ja perikardiit*
                              Seedetrakt:        amülaasi aktiivsuse suurenemine, pankreatiit*
 Väga harv (alla 0,01%)       Nahanähud:         mööduv juuste väljalangemine
                              Maks:              maksaensüümide aktiivsuse suurenemine, hepatiit*
                              Urogenitaalsed:    nefropaatia, (sh interstitsiaalne nefriit*, nefrootiline
                                                 sündroom), uriini peetus
                               Respiratoorsed:   allergilised kopsureaktsioonid, pneumoniit
                               Skeleti-          müalgia, artralgia
                               lihassüsteem:
                               Veremuutused:         leukopeenia, trombotsütopeenia, aneemia
                               Närvisüsteemi         perifeerne neuropaatia
                               häred:
* Mesalasiinist põhjustatud müo- ja perikardiidi, pankreatiidi, nefriidi ja hepatiidi tekkemehhanism ei
ole teada, kuid see on tõenäoliselt allergilise päritoluga.

Mõned eelnimetatud kõrvaltoimetest võivad olla põletikulise soolehaiguse sümptomiteks.

4.9 Üleannustamine

Loomkatsetes ei põhjustanud ühekordne suukaudne mesalasiini annus kuni 5 g/kg sigadel või
intravenoosne mesalasiini annus 920 mg/kg rottidel surma.
Mürgistusjuhte inimestel ei ole teada.
Võimaliku üleannustamise korral tuleb haige hospitaliseerida, ravi on sümptomaatiline,
neerufunktsiooni jälgimine.
5. FARMAKOLOOGILISED OMADUSED

5.1 Farmakodünaamilised omadused

Farmakoterapeutiline grupp: soolepõletike vastane aine, ATC-kood. A07EC02

Mesalasiin on haavandilise koliidi ja Crohni tõve ravis kasutatava sulfasalasiini aktiivne koostisosa.
Kliiniliste andmete põhjal on mesalasiini ravitoime aluseks nii suukaudse kui rektaalse manustamise
korral peamiselt lokaalne toime soole seina põletikulistele kudedele. Kõigi patsientide puhul on
põletikulise soolehaiguse esinemisel täheldatud suurenenud leukotsüütide arvu, patoloogilist
tsütokiinide produktsiooni, arahhidoonhappe metaboliitide, eriti leukotrieen B4 tõusnud produktsiooni
ja vabade radikaalide tekkimist põletikulise soole kudedes. Mesalasiinil on nii in vitro kui in vivo
farmakoloogiline toime inhibeerida leukotsüütide kemotaksist, langetada tsütokiinide ja leukotrieenide
produktsiooni ning kaitsta soolt vabade radikaalide toime eest.

5.2 Farmakokineetilised omadused

Mesalasiini terapeutiline toime sõltub peamiselt lokaalsest kontaktist haigestunud piirkonna soole
limaskestaga.
Biotransformatsioon. Mesalasiin metaboliseeritakse N-atsetüül-mesalasiiniks nii mittesüsteemselt
soole limaskesta poolt kui süsteemselt maksas. Osa atsetüleerimisest viib läbi ka soole mikrofloora.
Atsetüülmesalasiini peetakse nii kliiniliselt kui toksikoloogiliselt inaktiivseks.
Imendumine. Rektaalse manustamise korral imendub umbes 10% (uriiniga eritub umbes 0,1%
mesalasiini ja 10% atsetüleeritud mesalasiinina). Umbes 90% annusest jääb soolde ja eritub roojaga.
Jaotuvus. Mesalasiin ja atsetüülmesalasiin ei läbi hematoentsefaalbarjääri. Plasmavalkudega seondub
umbes 50% mesalasiinist ja 80% atsetüülmesalasiinist.
Eritumine. Mõlemad ained erituvad uriini ja väljaheitega. Uriiniga eritub peamiselt atsetüülmesalasiin.
Patsientide eripärad. Maksa- ja neerufunktsiooni häiretega patsientidel võib vähenenud eritumine ja
tõusnud süsteemsed kontsentratsioonid suurendada nefrotoksiliste kõrvaltoimete riski.

5.3 Prekliinilised ohutusandmed

Lõplikku toksilist efekti neerudele on demonstreeritud kõikide testitud loomaliikide puhul. Toksilised
annused, mida on kasutatud inimestel, olid 5...10-kordsed terapeutilised annused.
Seedetraktiga seotud toksilisi toimeid ei esinenud, maksa ja hematopoeetilise süsteemi toksilisust esines
loomadel.
Mutageensust ei esinenud in vitro ja in vivo uuringutes. Katsed rottidel tõestasid, et annuse
suurenemisega suureneb ka tuumorite tekke tõenäosus.


6. FARMATSEUTILISED ANDMED

6.1 Abiainete loetelu

Povidoon, makrogool 6000, magneesiumstearaat, talk.

6.2 Sobimatus

Ei ole teada.

6.3 Kõlblikkusaeg

3 aastat.
6.4 Säilitamise eritingimused

Hoida temperatuuril kuni 25°C. Hoida originaalpakendis, valguse eest kaitstult.

6.5 Pakendi iseloomustus ja sisu

1 g suposiidid, 28 tk pakendis.

6.6 Kasutamisjuhend

Sool tuleks soovitatavalt enne suposiidi kasutamist tühjendada.
Vt pakendis olevat patsiendi kasutamisjuhendit.


7. MÜÜGILOA HOIDJA

Ferring Lääkkeet Oy
Piispansilta 11 A
02230 Espoo
Soome Vabariik


8. MÜÜGILOA NUMBER

145396


9. ESMASE REGISTREERIMISE/MÜÜGILOA UUENDAMISE KUUPÄEV

30.08.1996/26.10.2007


10. TEKSTI (OSALISE) KAASAJASTAMISE KUUPÄEV

Ravimiametis kinnitatud aprillis 2010