1.    RAVIMPREPARAADI NIMETUS

LANZUL, 30 mg gastroresistentsed kõvakapslid


2.    KVALITATIIVNE JA KVANTITATIIVNE KOOSTIS

Üks kapsel sisaldab 30 mg lansoprasooli.
INN. Lansoprazolum

Abiaine: sisaldab sahharoosi.
Abiainete täielik loetelu vt lõik 6.1.


3.    RAVIMVORM

Gastroresistentne kõvakapsel.


4.    KLIINILISED ANDMED

4.1   Näidustused

Mao- ja kaksteistsõrmikuhaavandi ravi.
Refluksösofagiidi ravi.
Refluksösofagiidi profülaktika.
Sümptomaatiline gastroösofageaalne reflukshaigus.
MSPVA-dega seotud healoomuliste mao- ja kaksteistsõrmikuhaavandite ravi patsientidel, kes vajavad
jätkuvalt ravi MSPVA-dega.
MSPVA-dega seotud mao- ja kaksteistsõrmikuhaavandite profülaktika riskigrupi patsientidel (vt lõik 4.2),
kellel on vaja ravi jätkata.
Zollinger-Ellisoni sündroom.
Helicobacter pylori infektsiooniga seotud peptilise haavandi ravi kombinatsioonis antibiootikumidega.

4.2   Annustamine ja manustamisviis

Tavaliselt manustatakse Lanzul’i annuses 30 mg üks kord ööpäevas. Kapsel võetakse sisse soovitatavalt
enne hommikusööki, kuid seda võib manustada ka enne õhtusööki. Lanzul’i maksimaalne soovitatav
annus on 60 mg ööpäevas, maksapuudulikkuse korral 30 mg ööpäevas. Zollinger-Ellissoni sündroomi
korral on annus suurem.
Kui ravimit tuleb manustada kaks korda ööpäevas, peaks patsient võtma ühe annuse enne hommikusööki
ja teise enne õhtusööki. Kapslid tuleb alla neelata tervelt. Kui see pole võimalik, võib need avada ja
segada iga kapsli sisu mõningase koguse õunamahlaga (ligikaudu 1 supilusikatäiega) ning koheselt ilma
närimata alla neelata. Sama protseduuri soovitatakse kasutada ravimi manustamisel nasogastraalsondi
kaudu.
Kui patsient ei manustanud ravimit ettenähtud ajal, peab ta selle võtma niipea kui võimalik. Kui kätte on
jõudnud peaaegu järgmise annuse manustamise aeg, peab patsient võtma ainult järgmise annuse seda
kahekordistamata.

Kaksteistsõrmikuhaavandite ravi:
Soovitatav annus on 30 mg üks kord päevas kahe nädala jooksul. Kui patsiendid selle aja jooksul täielikult
ei parane, võib ravi samas annuses jätkata veel kaks nädalat.
Maohaavandite ravi:
Soovitatav annus on 30 mg üks kord päevas nelja nädala jooksul. Tavaliselt paraneb haavand 4 nädalaga,
kuid kui patsiendid selle aja jooksul täielikult ei parane, võib ravi samas annuses jätkata veel neli nädalat.

Refluksösofagiit:
Soovitatav annus on 30 mg üks kord päevas nelja nädala jooksul. Kui patsiendid selle aja jooksul täielikult
ei parane, võib ravi samas annuses jätkata veel neli nädalat.

Refluksösofagiidi profülaktika:
15 mg üks kord päevas. Vajadusel võib annust suurendada 30 mg-ni päevas.

Helicobacter pylori eradikatsioonravi:
Sobiva kombinatsioonravi valimisel tuleks arvestada kohalikke ravijuhiseid bakteriaalse resistentsuse, ravi
kestuse (enamasti 7 päeva, vahel kuni 14 päeva) ning sobivate antibiootikumide kohta.

Soovitatavaks annuseks on 30 mg Lanzul’i kaks korda päevas seitsme päeva jooksul kombinatsioonis
ühega järgnevaist:
Klaritromütsiin 250...500 mg kaks korda päevas + amoksitsilliin 1 g kaks korda päevas
Klaritromütsiin 250 mg kaks korda päevas + metronidasool 400...500 mg kaks korda päevas.

H. pylori eradikatsioon saavutatakse kuni 90% ulatuses, kui klaritromütsiini kombineeritakse Lanzul’i ja
amoksitsilliini või metronidasooliga.

Kuus kuud pärast edukat eradikatsioonravi on uue infektsiooni risk madal ning taasteke seetõttu
ebatõenäoline.

Uuritud on ka ravikombinatsiooni, kus lansoprasooli võetakse 30 mg kaks korda päevas, amoksitsilliini
1 g kaks korda päevas ja metronidasooli 400...500 mg kaks korda päevas. Selle kombinatsiooni puhul oli
eradikatsioon väiksem kui kombinatsioonides, kus kasutati klaritromütsiini. Kui metronidasooli
resistentsus on madal, võib see kombinatsioon sobida patsientidele, kes ei saa eradikatsioonravi
koosseisus klaritromütsiini võtta.

MSPVA-dega seotud healoomuliste mao- ja kaksteistsõrmikuhaavandite ravi patsientidel, kes vajavad
jätkuvalt ravi MSPVA-dega:
30 mg üks kord päevas nelja nädala jooksul. Mittetäielikult paranenud patsientidel võib ravi jätkata veel
neli nädalat. Riskigrupi patsientidel või raskesti paranevate haavanditega patsientidel tuleb tõenäoliselt
kasutada pikemat ravikuuri ja/või suuremaid annuseid.

MSPVA-dega seotud mao- ja kaksteistsõrmikuhaavandite ravi riskigrupi patsiendid (nt üle 65-aastased
patsiendid või patsiendid, kellel on anamneesis mao- või kaksteistsõrmikuhaavand), kes vajavad
pikaajalist ravikuuri MSPVA-dega:
15 mg üks kord päevas. Kui ravi ei toimi, tuleks kasutada annust 30 mg üks kord päevas.

Sümptomaatiline gastroösofageaalne reflukshaigus:
Soovitatav annus on 15 mg või 30 mg päevas. Sümptomid leevenevad kiiresti. Kaaluda tuleb annuse
individuaalset reguleerimist. Kui sümptomid 30 mg päevaannuse juures 4 nädala jooksul ei möödu, on
soovitatav teostada lisauuringuid.

Zollinger-Ellisoni sündroom:
Soovitatav annus on 60 mg üks kord päevas. Annust tuleks kohandada vastavalt patsiendile ning ravi tuleb
jätkata nii kaua kui vajalik. Kasutatud on annuseid kuni 180 mg päevas. Kui vajalik päevane annus ületab
120 mg, tuleb see manustada kaheks jagatuna.
Maksa- või neerupuudulikkus:
Neerupuudulikkusega patsientidel ei ole vaja annust kohandada.

Mõõduka või raske maksahaigusega patsiente tuleb regulaarselt jälgida ning soovitatav on kasutada
annuseid, mis on 50% tavalisest päevasest annusest (vt lõigud 4.4 ja 5.2).

Eakad:
Kuna lansoprasooli kliirens eakatel on vähenenud, võib neil vajalikuks osutuda annuse kohandamine
vastavalt patsiendi individuaalsetele vajadustele. Kui selleks ei ole otsest kliinilist näidustust, ei tohiks
eakatel kasutatav päevane annus ületada 30 mg.

Lapsed:
Piiratud kliinilise kogemuse tõttu ei ole Lanzostad’i kasutamine lastel soovitav (vt lõik 5.2).


4.3   Vastunäidustused

Ülitundlikkus lansoprasooli või ravimi ükskõik millise abiaine suhtes.
Lansoprasooli ei tohiks manustada koos atasanaviiriga (vt lõik 4.5).

4.4   Hoiatused ja ettevaatusabinõud kasutamisel

Lansoprasool-ravi kestel täheldatav haiguse sümptomaatiline paranemine ei välista mao- või
söögitoruvähi võimalust. Erilist tähelepanu tuleks pöörata järsult tekkivatele või süvenevatele
düspeptilistele kaebustele, eriti üle 45-aastastel patsientidel.

Lansoprasooli tuleb ettevaatusega kasutada mõõduka ja raske maksa düsfunktsiooniga patsientidel (vt
lõigud 4.2 ja 5.2).

Lansoprasooli maohappesust vähendava mõju tõttu võib oodata soolestikus esinevate bakterite arvu tõusu.
Lansoprasoolravi võib pisut tõsta riski seedetrakti infektsioonide tekkeks, kus tekitajaiks on Salmonella
või Campylobacter.

Mao-kaksteistsõrmikuhaavanditega patsientide puhul tuleb kaaluda H. pylori infektsiooni, kui
etioloogilise faktori võimalust.

Kui lansoprasooli kasutatakse H. pylori eradikatsioonravis kombineerituna antibiootikumidega, tuleb
järgida ka vastavate antibiootikumide kasutusjuhendeid.

Kuna puuduvad andmed säilitusravi kohta, mis kestab kauem kui 1 aasta, tuleks selliste patsientide puhul
kasutada regulaarset kontrolli ning teha põhjalik kasu-riski analüüs.

Väga harva on lansoprasooli kasutavatel patsientidel teatatud koliidi esinemisest. Seetõttu tuleks ravi
katkestamist kaaluda raske ja/või persistentse diarröaga patsientidel.

Haavandeid ennetav ravi patsientidel, kes saavad pidevat ravi MSPVA-dega, tuleks kohandada vastavalt
ravile kõrge riskiga patsientidel (nt eelnev seedetrakti verejooks, perforatsioon või haavand, kõrge iga,
ravimite kasutamine, mis teadaolevalt suurendavad seedetrakti ülaosa patoloogiate esinemust [nt
kortikosteroidid ja antikoagulandid], rasked kaasuvad haigused või MSPVA-de pikaajaline kasutamine
maksimaalannustes).
Ravim sisaldab sahharoosi. Harvaesinevate kaasasündinud fruktoositalumatusega, glükoos-galaktoosi
malabsorbtsiooniga või sahharaasi-isomaltaasi defitsiitsusega patsiendid ei tohi seda ravimit kasutada.

4.5   Koostoimed teiste ravimitega ja muud koostoimed

Lansoprasooli toime teistele ravimitele

Ravimid, mille imendumine sõltub pH-st
Lansoprasool võib mõjutada nende ravimite imendumist, kus mao pH oluliselt mõjutab ravimi
biosaadavust.

Atasanaviir:
Uuring on näidanud, et lansoprasooli (60 mg üks kord päevas) ja 400 mg atasanaviiri manustamisel
tervetele vabatahtlikele vähenes eksponeeritus atasanaviirile (AUC ja Cmax ligikaudu 90%-line
vähenemine). Lansoprasooli ei tohi manustada samaaegselt atasanaviiriga (vt lõik 4.3).

Ketokonasool ja itrakonasool:
Ketokonasooli ja itrakonasooli imendumine paraneb maohappe juuresolekul. Lansoprasooli manustamine
võib põhjustada ketokonasooli ja itrakonasooli subterapeutilisi kontsentratsioone ning seetõttu tuleks seda
kombinatsiooni vältida.

Digoksiin:
Lansoprasooli ja digoksiini samaaegne manustamine võib põhjustada digoksiini plasmakontsentratsiooni
tõusu. Seetõttu tuleks digoksiini plasmakontsentratsiooni jälgida ning vajadusel digoksiini annust
lansoprasoolravi alguses ja lõpus kohandada.

Tsütokroom P450 poolt metaboliseeritavad ravimid
Lansoprasool võib suurendada CYP3A4 poolt metaboliseeritavate ravimite plasmakontsentratsioone.
Lansoprasooli kombineerimisel selle ensüümi poolt metaboliseeritavate ja kitsa terapeutilise aknaga
ravimitega tuleb olla ettevaatlik.

Teofülliin:
Lansoprasool vähendab teofülliini plasmakontsentratsiooni, mis võib vähendada annuse oodatavat
kliinilist toimet. Neid kahte ravimit tuleb kombineerida ettevaatusega.

Takroliimus:
Lansoprasooli samaaegne manustamine suurendab takroliimuse (CYP3A ja P-gp substraat)
plasmakontsentratsiooni. Eksponeeritus lansoprasoolile suurendab takroliimuse keskmist toimet kuni
81%. Kui lansoprasooli samaaegset kasutamist alustatakse või see lõpetatakse, on soovitatav takroliimuse
plasmakontsentratsiooni jälgimine.

P-glükoproteiini poolt transporditavad ravimid
Lansoprasoolil on in vitro leitud transportvalku P-glükoproteiini inhibeeriv toime (P-gp). Selle kliiniline
tähendus ei ole teada.

Teiste ravimite toime lansoprasoolile

CYP2C19 inhibeerivad ravimid
Fluvoksamiin:
Kui lansoprasooli kombineeritakse CYP2C19 inhibiitori fluvoksamiiniga, tuleks kaaluda annuse
vähendamist. Lansoprasooli plasmakontsentratsioon võib suureneda kuni 4 korda.

CYP2C19 ja CYP3A4 indutseerivad ravimid
CYP2C19 ja CYP3A4 mõjutavad ensüümindutseerijad nagu rifampitsiin ja naistepuna (Hypericum
perforatum) võivad lansoprasooli plasmakontsentratsiooni märkimisväärselt vähendada.

Muud
Sukralfaat/antatsiidid:
Sukralfaat ja antatsiidid võivad lansoprasooli biosaadavust vähendada. Seetõttu tuleb lansoprasooli võtta
vähemalt 1 tund pärast nende ravimite manustamist.

Kuigi on teostatud tavapärased koostoimete uuringud, ei ole leitud märkimisväärseid koostoimeid
lansoprasooli ja mittesteroidsete põletikuvastaste ainete vahel.
4.6 Rasedus ja imetamine

Rasedus:
Lansoprasooli kasutamise kohta raseduse ajal ei ole kliinilisi andmeid. Loomkatsed ei näita otsest või
kaudset toimet rasedusele, embrüo/loote arengule, sünnitusele või postnataalsele arengule.

Seetõttu ei ole lansoprasooli kasutamine raseduse ajal soovitatav.

Imetamine:
Ei ole teada, kas lansoprasool imendub rinnapiima. Loomkatsetes on näidatud lansoprasooli imendumist
emapiima.

Otsuse tegemisel, kas jätkata rinnaga toitmist või see katkestada või jätkata ravi lansoprasooliga või see
katkestada, tuleks arvestada rinnaga toitmisest saadavat kasu lapsele ja lansoprasoolravist saadavat kasu
naisele.

4.7   Toime reaktsioonikiirusele

Tekkida võivad kõrvaltoimed nagu pearinglus, peapööritus, nägemishäired ja somnolentsus (vt lõik 4.8).
Sellisel juhul võib reaktsioonikiirus olla vähenenud.

4.8   Kõrvaltoimed

Sagedused on defineeritud järgmiselt: sage (> 1/100, < 1/10); aeg-ajalt (> 1/1000, < 1/100); harv
(>1/10 000, <1/1000); väga harv (<1/10 000).

                     Sage                 Aeg-ajalt                  Harv                  Väga harv
                                          Trombotsütopeenia,         Aneemia               Agranulotsütoos,
Vere ja
                                          eosinofiilia,                                    pantsütopeenia
lümfisüsteemi
                                          leukopeenia
häired
                                          Depressioon                Unetus,
Psühhiaatrilised
                                                                     hallutsinatsioonid,
häired
                                                                     segasus
                     Peavalu,                                        Rahutus, vertiigo,
Närvisüsteemi
                     pearinglus                                      paresteesiad,
häired
                                                                     somnolentsus,
                                                                     treemor
                                                                     Nägemishäired
Silma
kahjustused
                     Iiveldus,                                       Glossiit, söögitoru   Koliit, stomatiit
Seedetrakti
                     kõhulahtisus,                                   kandidoos,
häired
                     kõhuvalu,                                       pankreatiit,
                     kõhukinnisus,                                   maitsmishäired
                     oksendamine,
                     kõhupuhitus,
                     suukuivus või
                     kurgu kuivamine
                     Maksaensüümide                              Hepatiit, ikterus
Maksa ja
                     aktiivsuse tõus
sapiteede häired
                     Urtikaaria,                                 Petehhiad, purpur,   Steven-Johnson’i
Naha ja
                     sügelus,                                    juuste kadu,         sündroom,
nahaaluskoe
                     lööve                                       multiformne          toksiline
kahjustused
                                                                 erüteem,             epidermaalne
                                                                 fotosensitiivsus     nekrolüüs
                                         Artralgia, müalgia
Lihas-skeleti ja
sidekoe
kahjustused
                                                                 Interstitsiaalne
Neerude ja
                                                                 nefriit
kuseteede häired
                                                                 Günekomastia
Reproduktiivse
süsteemi ja
rinnanäärme
häired
                     Väsimus             Tursed                  Palavik,             Anafülaktiline
Üldised häired ja
                                                                 hüperhidroos,        šokk
manustamiskoha
                                                                 angioödeem,
reaktsioonid
                                                                 anoreksia,
                                                                 impotentsus
                                                                                      Kolesterooli ja
Uuringud
                                                                                      triglütseriidide
                                                                                      kontsentratsiooni
                                                                                      tõus,
                                                                                      hüponatreemia


4.9   Üleannustamine

Üleannustamise sümptomid inimesel ei ole teada (kuigi äge toksilisus on tõenäoliselt madal) ja seetõttu ei
saa anda juhiseid ravi kohta. Uuringute käigus on siiski lansoprasooli manustatud annustes kuni 180 mg
päevas suukaudselt ning kuni 90 mg päevas intravenoosselt, ilma et tekiks märkimisväärseid
kõrvaltoimeid.

Lansoprasooli üleannustamise võimalikud sümptomid leiate lõigust 4.8.

Üleannustamise kahtluse korral tuleb patsienti jälgida. Lansoprasooli ei saa oluliselt elimineerida
hemodialüüsi abil. Vajadusel on soovitatav maoloputus, aktiivsöe kasutamine ja sümptomaatiline ravi.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: prootonpumba inhibiitorid, ATC-kood: A02BC03

Lansoprasool on mao prootonpumba inhibiitor. See inhibeerib happe moodustumist selle lõppstaadiumis,
inhibeerides mao parietaalrakkude H+/K+ ATPaasi aktiivsust. Inhibitsioon on annusest sõltuv ning
pöörduv, ning toime esineb nii maohappe basaal- kui ka stimuleeritud sekretsioonile. Lansoprasool
koguneb parietaalrakkudesse ning muutub happelises keskkonnas aktiivseks, kus see reageerib
H+/K+ATPaasi sulfüdrüülrühmaga, põhjustades sellega ensüümi aktiivsuse inhibeerumise.

Mõju maohappe sekretsioonile:
Lansoprasool on parietaalrakkude prootonpumba spetsiifiline inhibiitor. Ühekordne lansoprasooli
suukaudne annus inhibeerib pentagastriin-stimuleeritud maohappe sekretsiooni ligikaudu 80%. Pärast
korduvat manustamist seitsme päeva jooksul saavutatakse maohappe sekretsiooni ligikaudu 90%-line
vähenemine. Sarnane on toime ka maohappe basaalsekretsioonile. Ühekordne suukaudne annus 30 mg
vähendab basaalsekretsiooni peaaegu 70% ning patsiendi sümptomid hakkavad leevenema juba pärast
esimest annust. Pärast kaheksapäevast korduvat manustamist on vähenemine ligikaudu 85%. Sümptomite
kiire leevenemine saavutatakse ühe kapsliga (30 mg) päevas ning enamik kaksteistsõrmikuhaavandiga
patsiente paranevad 2 nädala jooksul, maohaavandi ja refluksösofagiidiga patsiendid 4 nädala jooksul.
Mao happesust vähendades loob lansoprasool keskkonna, kus sobivad antibiootikud saavad toimida H.
pylori suhtes.

5.2   Farmakokineetilised omadused

Lansoprasool imendub suu kaudu manustamisel kiiresti, keskmiselt tekib maksimaalne
plasmakontsentratsioon 1,7 tunni jooksul. Maksimaalne kontsentratsioon vereplasmas ja
kontsentratsioonikõvera alune pindala on praktiliselt proportsionaalsed ühekordse annuse suurusega.
Lansoprasool ei kumuleeru organismis ja farmakokineetika ei muutu korduva manustamise korral.

Plasmavalkudega seondub 97% lansoprasoolist.

Lansoprasool metaboliseerub maksas intensiivselt ja kiirelt. Kahel kindlakstehtud metaboliidil puudub või
on väga väike maohappe sekretsiooni pärssiv toime. Lansoprasooli eliminatsiooni poolväärtusaeg on alla
kahe tunni ning see peegelda maohappe sekretsiooni pärssimise kestvust.

Arvatakse, et lansoprasool muutub toimekohal kaheks aktiivseks aineks, mis inhibeerivad (H+, K+) –
ATPaasi abil happe sekretsiooni parietaalraku kanalites, kuid ei esine süsteemses vereringes.

Lansoprasool eritub organismist metaboliitidena, umbes üks kolmandik sissevõetud kogusest eritub
uriiniga ja ülejäänud kaks kolmandikku väljaheitega.

Farmakokineetika eakatel patsientidel
Lansoprasooli kliirens eakatel väheneb, eliminatsiooni poolväärtusaeg suureneb ligikaudu 50% kuni
100%. Plasma tippkontsentratsioon polnud eakatel suurenenud.

Farmakokineetika pediaatrilistel patsientidel
Farmakokineetika hindamine lastel vanuses 1...17 aastat oli võrreldav toimega täiskasvanutel annusega 15
mg, kui kehakaal oli alla 30 kg, ja annusega 30 mg, kui kehakaal oli üle 30 kg. Uuring annusega 17
mg/m2 kehapinna kohta või 1 mg/kg kehakaalu kohta näitas täiskasvanutega võrreldavat lansoprasooli
toimet lastel vanuses 2...3 kuud kuni üks aasta.

Suuremat eksponeeritust lansoprasoolile, võrreldes täiskasvanutega, täheldati 2...3 kuu vanustel imikutel
ühekordsete annuste juures nii 1,0 mg/kg kui ka 0,5 mg/kg kehakaalu kohta.

Farmakokineetika maksapuudulikkuse korral
Eksponeeritus lansoprasoolile on kerge maksapuudulikkusega patsientidel kahekordne ning veel enam
suurenenud mõõduka ja raske maksakahjustusega patsientidel.

CYP2C19 nõrgad metaboliseerijad
CYP2C19 allub geneetilisele polümorfismile ning 2...6% populatsioonist, keda nimetatakse nõrkadeks
metaboliseerijateks (PM), on mutantse CYP2C19 alleeli homosügoodid ning seetõttu on neil
funktsionaalne CYP2C19 ensüümi puudulikkus. Eksponeeritus lansoprasoolile on PM-idel mitmeid kordi
kõrgem kui tugevatel metaboliseerijatel (EM).

5.3   Prekliinilised ohutusandmed

Farmakoloogilise ohutuse, kroonilise toksilisuse, reproduktsioonitoksilisuse või genotoksilisuse
prekliinilised uuringud ei ole näidanud kahjulikku toimet inimesele.

Kahes kantserogeensuse uuringus rottidega andis lansoprasool annusest sõltuva mao ECL-rakkude
hüperplaasia ning ECL-rakkude kartsinoide, mis oli seotud happesekretsiooni inhibeerimisest tingitud
hüpergastrineemiaga. Täheldati ka intestinaalset metaplaasiat, samuti Leydig’i rakkude hüperplaasiat ning
Leydig’i rakkude healoomulisi kasvajaid. Pärast 18-kuulist ravi täheldati võrkkesta atroofiat. Seda ei
täheldatud ahvidel, koertel ega hiirtel.

Hiire kantserogeensuse uuringus leiti annusest sõltuvat mao ECL-rakkude hüperplaasiat, samuti
maksakasvajaid ja testiste adenoome.

Nende leidude kliiniline tähendus ei ole teada.


6.    FARMATSEUTILISED ANDMED

6.1   Abiainete loetelu

Neutraalsest ainest pelletid (koosnevad sahharoosisit ja maisitärklisest), hüdroksüpropüültselluloos, raske
magneesiumkarbonaat, sahharoos, maisitärklis, naatriumlaurüülsulfaat, hüdroksüpropüülmetüültselluloos,
metakrülaatkopolümeer, talk, makrogool, titaandioksiid (E171).

6.2   Sobimatus

Ei ole kohaldatav.

6.3   Kõlblikkusaeg

3 aastat

6.4   Säilitamise eritingimused

Hoida temperatuuril kuni 25 °C, niiskuse eest kaitstult.

Hoida laste eest varjatud ja kättesaamatus kohas.

6.5   Pakendi iseloomustus ja sisu

Blisterpakend (alumiiniumfoolium, PVC/PE/PVDC foolium): 30 mg kapslid - 14 tk.

6.6   Erihoiatused ravimi hävitamiseks

Erinõuded puuduvad.
Kasutamata ravim või jäätmematerjal tuleb hävitada vastavalt kohalikele seadustele.
7.    MÜÜGILOA HOIDJA

KRKA, d.d., Novo mesto, Šmarješka cesta 6, 8501 Novo mesto, Sloveenia


8.    MÜÜGILOA NUMBER

264299


9.    ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

14.06.1999/03.12.2009


10.   TEKSTI LÄBIVAATAMISE KUUPÄEV

Ravimiametis kinnitatud detsembris 2009