RAVIMI OMADUSTE KOKKUVÕTE


1.      RAVIMPREPARAADI NIMETUS

Pangrol 25000, gastroresistentsed kõvakapslid


2.      KVALITATIIVNE JA KVANTITATIIVNE KOOSTIS

Pangrol 25000 üks gastroresistentne kapsel sisaldab toimeainena 269,67 – 350,25mg pankrease pulbrit
minimaalse aktiivsusega:
25 000 ühikut lipaasi,
22 500 ühikut amülaasi,
 1 250 ühikut proteaase

Abiainete täielik loetelu vt lõik 6.1


3.      RAVIMVORM


Gastroresistentne kõvakapsel.

4.      KLIINILISED ANDMED

4.1     Näidustused

Tsüstiline fibroos (mukovistsidoos). Pankrease eksokriinne alatalitlus (ensüüm-asendusravi).

4.2     Annustamine ja manustamisviis

Ravi eesmärk Pangrol 25000`ga on säilitada normaalne kehakaal ja väljaheite sagedus ning
konsistents.

Pangrol 25000 annus määratakse sõltuvalt pankrease puudulikkusest ja toidu koostisest..
Reeglina on tavaline annus 20000...40000 ühikut lipaasi toidukorra kohta.
Kui arst ei ole määranud teisiti, tuleb võtta 1 kapsel Pangrol 25000 söögikorra ajal (vastab 25000 ühikule
lipaasile toidukorra kohta). Vajalik annus võib aga olla ka suurem. Annust võib suurendada ainult arsti
järelevalve all vastavalt sümpomite taandumisele (nt steatorröa, kõhuvalu).
Ööpäevast ensüümiannust 15000...20000 ühikut lipaasi/1kg kehakaalu kohta ööpäevas ei tohiks
ületada.
Pangrol 25000 kapslid tuleb tervelt alla neelata koos küllaldase hulga vedelikuga toidukorra ajal.
Patsiendid, kes ei saa terve kapsli allaneelamisega hakkama, võivad kapsli avada ning tühjendada sisu
sobivasse anumasse (näiteks klaasi) ja need tervelt alla neelata vähese vedelikuga.

Ravi kestuse määrab arst vastavalt haiguse kulule.
Laste annused määrab arst.

4.3     Vastunäidustused

Ülitundlikkus toimeaine (seavalgu) või ravimi ükskõik millise abiaine suhtes.
Äge pankreatiit või kroonilise pankreatiidi äge faas.

4.4     Hoiatused ja ettevaatusabinõud kasutamisel
Teadaolevateks komplikatsioonideks tsüstilise fibroosiga patsientidel on soole obstruktsioonid.
Seepärast tuleb iileusesarnaste sümptomite esinemisel arvestada soolestriktuuride võimalusega.
Pangrol 25000 sisaldab toimeainena aktiivseid ensüüme, mis suulimaskestal vabanedes (kui ravim
suus katki närida) võivad põhjustada suu limaskesta membraanide kahjustusi (haavandumist).
Seetõttu tuleb kapsel neelata tervena või juhul kui kapsel avada, tuleb selle sisu neelata tervena, ilma
purustamata.

4.5     Koostoimed teiste ravimitega ja muud koostoimed

Foolhappe imendumine võib samaaegsel pankreatiini sisaldava preparaadi kasutamisel väheneda,
mistõttu võib osutuda vajalikuks foolhappe lisaannuste kasutamine.

Pangrol 25000 samaaegsel kasutamisel koos veresuhkrutaset alandavate suukaudsete antidiabeetiliste
ravimitega nagu akarboos ja miglitool võib viimaste toime väheneda.

4.6     Rasedus ja imetamine

Ravimi Pangrol 25000 kasutamise kohta rasedatel ei ole piisavalt andmeid. Loomkatsete tulemused ei
ole piisavad, et otsustada ravimi toime üle rasedusele, loote arengule, sünnitusele ja postnataalsele
arengule (vt lõik 5.3).
Võimalik risk inimestel pole teada. Ravimit Pangrol 25000 ei tohi raseduse ajal kasutada kui see pole
hädavajalik.

4.7     Toime reaktsioonikiirusele

Pole asjakohane.

4.8     Kõrvaltoimed

Kõrvaltoimete esinamissageduste hindamisel võetakse aluseks alljärgnev jaotus:
Väga sage: ≥1/10
Sage :≥1/100 kuni <1/10
Aeg-ajalt: ≥1/1000 kuni <1/100
Harv: ≥1/10 000 kuni <1/1000
Väga harv: <1/10 000, teadmata (esinemissagedust ei saa olemasolevate andmete alusel hinnata)

Seedetrakti häired
Väga harv:
Pankreatiini suurte annuste manustamisel tsüstilise fibroosiga patsientidele on kirjeldatud striktuuride
teket ileotsekaalses ja jämesoole astsendeeruvas osas.
Seedetraktipoolseid ülitundlikkusreaktsioone (nt kõhulahtisus, maovaevused ja iiveldus) on
kirjeldatud.

Neerude ja kuseteede häired
Tsüstilise fibroosiga patsientidel, eriti juhul kui ravimit kasutatakse väga suurtes annustes, võib
suureneda kusihappe eritumine uriiniga. Kusihappe liiga suure sisalduse tõttu uriinis tekkida võivate
kivide ärahoidmiseks, tuleb kontrollida kusihappe sisaldust uriinis.

Immuunsüsteemi häired
Väga harv:
Varast tüüpi allergiliste reaktsioonide esinemist (nt nahalööve, aevastamine, pisaravool ja
bronhospasm) on kirjeldatud pankreatiini kasutamisel.
4.9     Üleannustamine

Üleannustamise ja intoksikatsiooni sümptomeid ei ole senini teada ja arvestades Pangrol
25000 koostist, ei ole need ka tõenäolised.


5.      FARMAKOLOOGILISED OMADUSED

5.1     Farmakodünaamilised omadused

Farmakoterapeutiline grupp: seedimist soodustavad ained, ensüümpreparaadid (lipaas, proteaas jne).

ATC-kood: A09AA02.

Pangrol 25000 sisaldab pankreatiini. Pankreatiin on imetaja (tavaliselt sea) pankreasest saadud
pankrease pulber, mis sisaldab pankrease ekskretoorseid ensüüme lipaas, alfa-amülaas, trüpsiin ja
kümotrüpsiin, samuti ka teisi ensüüme. Lisaks sisaldub pankreatiinis ka mitte-ensümaatilisi koostisosi.
Seedepotentsiaali määravad ensümaatiline aktiivsus ja ravimi galeeniline vorm.
Otsustav on lipaasi ensümaatiline aktiivsus ning trüpsiini sisaldus, samas kui amülaasi aktiivsus on
oluline ainult tsüstilise fibroosi ravis, sest polüsahhariidide lõhustumine toidus jääb muutumatuks isegi
kroonilise pankreatiidi korral.

Pankrease lipaas eraldab rasvhapped triatsüülglütseriidi molekulist 1. ja 3. positsioonilt. Sel moel
tekkivad vabad rasvhapped ja 2-monoglütseriidid imenduvad kiiresti peamiselt peensoole ülaosast,
sapphapete toimel. Loomade pankrease lipaas nagu ka inimese lipaas on happe suhtes tundlik, mistõttu
tema lipolüütiline aktiivsus inaktiveeritakse pöördumatult pH langemisel alla 4.

Trüpsiin aktiveeritakse trüpsinogeenist autokatalüütiliselt või peensoole peristaltika tõttu, ta mõjutab
teiste proteolüütiliste ensüümide (endopeptidaas) aktiveerumist. Endopeptidaasi toime tõttu katkevad
lüsiini ja arginiini peptiidsidemed, mis tagab koos teiste ensüümidega valkude lõhustumise
aminohapeteks ja väikesteks peptiidideks.
Viimaste uuringute andmeil esineb peensoole ülaosas stimuleeritud pankrease sekretsiooni pärssimine
tagasisidemehhanismi tõttu aktiivse trüpsiini poolt.
Just selle toimemehhanismiga on seletatav mõnedes uuringutes kirjeldatud pankreatiini preparaatide
valuvaigistav toime.
Alfa-amülaas toimides endoamülaasina lõhustab glükoosi sisaldavad polüsahhariidid väga kiiresti ning
tema toime on seetõttu tavaliselt piisav ka haiguse käigus tekkiva pankrease sekretoorse aktiivsuse
olulise languse puhul.

5.2     Farmakokineetilised omadused

Pankreatiin ei imendu seedetraktist, vaid väljutatakse seedemahlade või bakterite poolt lõhustatuna või
denatureerituna väljaheitega.

Maos vabanevad minitabletid iselahustuvast kapslist ja jaotuvad ühtlaselt seal olemasolevas
toidumassis.
Minitablettide gastroresistentne kate kaitseb happetundlikke ensüüme inaktiveerimise eest
maohappega maopassaaži ajal. Ensüümid vabanevad alles neutraalses või kergelt aluselises soole-
keskkonnas kus minitableti kate on lahustunud.. Kuna pankreatiin ei imendu, puuduvad andmed selle
farmakokineetika ja biosaadavuse kohta.
Pankreatiini efektiivsust hinnatakse galeenilisest preparaadist ensüümide vabanemise hulga ja taseme
kaudu, mis vastab seega galeenilisele biosaadavusele.

5.3     Prekliinilised ohutusandmed
Prekliinilisi uuringuid pole läbiviidud. Süsteemsed toksilised toimed pole tõenäolised.


6.       FARMATSEUTILISED ANDMED

6.1      Abiainete loetelu

Minitableti sisu:
Hüdrogeenitud       kastoorõli,     kolloidne      ränidioksiid,     veevaba,     magneesiumstearaat,
naatriumkroskarmelloos, mikrokristalliline tselluloos,
Minitableti kate:
Metakrüülhappe–etüül akrülaat kopolümeer (1:1) dispersioon, talk, trietüültsitraat, simetikooni
emulsioon, makrogool sobitaan tristeraat, metüültselluloos, dimetüülsiloksaan lõpp-hüdroksüleeritud,
makrogool stearaat, mono- ja diglütseriidid, makrogool, ksantaangummi, triglütseriidid, bensoehape,
glütseriin, naatriumkloriid, oktametüültsüklotetrasiloksaan, sorbiinhape, väävelhape, puhastatud vesi.

Kapsel:
Raud (III) oksiid (E172), raud (III) hüdroksiid oksiid x H2O (E172), zelatiin,
indigokarmiin (E132), kinoliinkollane (E104), titaandioksiid (E171).


6.2      Sobimatus

Ei ole teada.

6.3      Kõlblikkusaeg

2 aastat.
Pärast pudeli esmast avamist 6 kuud.

6.4      Säilitamise eritingimused

Hoida temperatuuril kuni 25 °C

6.5      Pakendi iseloomustus ja sisu

Plastikpudelis 20, 50, 100 või 200 kapslit
Kõik pakendi suurused ei pruugi olla müügil.

6.6      Kasutamis- ja käsitsemisjuhend

Kasutamata ravim või jäätmematerjal tuleb hävitada vastavalt kohalikele seadustele.


7.       MÜÜGILOA HOIDJA

BERLIN CHEMIE AG (Menarini Group)
Glienicker Weg 125
12489 Berliin
Saksamaa


8.       MÜÜGILOA NUMBER

279799
9.     ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

28.10.1999/29.09.2009


10.    TEKSTI LÄBIVAATAMISE KUUPÄEV

Ravimiametis kinnitatud septembris 2009