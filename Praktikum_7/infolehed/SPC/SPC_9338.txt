1. RAVIMPREPARAADI NIMETUS

IOPAMIRO 300, 612,4 mg/ml süstelahus
IOPAMIRO 370, 755,3 mg/ml süstelahus


2. KVALITATIIVNE JA KVANTITATIIVNE KOOSTIS

IOPAMIRO 300: süstelahuse 1 ml sisaldab 612,4 mg jopamidooli.
IOPAMIRO 370: süstelahuse 1 ml sisaldab 755,3 mg jopamidooli.
INN. Iopamidolum

Abiainete täielik loetelu vt lõik 6.1.


3. RAVIMVORM

Süstelahus.


4. KLIINILISED ANDMED

4.1 Näidustused

Ravim on ainult diagnostiliseks kasutamiseks.
Müelograafia, ventrikulograafia, tsisternograafia. Angiograafia (sh subtraktsioonangiograafia).
Intravenoosne urograafia. Kompuutertomograafia. Artrograafia. Fistulograafia

4.2 Annustamine ja manustamisviis

                                          Kontsentratsioon (mg I/ml)        Soovitatav annus (ml)
Müeloradikulograafia                             200…300                           5…15
Tsisterno- ja ventrikulograafia                  200…300                           5…15

                                          Kontsentratsioon (mg I/ml)          Soovitatav annus
Tserebraalne arteriograafia                          300                      5...10 ml (boolus)
Koronaarne arteriograafia                            370                      8...15 ml (boolus)
Torakaalne aortograafia                              370                        1,0...1,2 ml/kg
Abdominaalne aortograafia                            370                        1,0...1,2 ml/kg
Angiokardiograafia                                   370                        1,0...1,2 ml/kg
Selektiivne vistseraalne arteriograafia           300...370                    sõltub uuringust
Perifeerne arteriograafia                         300...370                        40...50 ml
Digitaalne subtrakstsioonangiograafia             150...370                    sõltub uuringust
Venograafia                                          300                           30...50 ml
Urograafia                                        300...370                        30...50 ml


4.3 Vastunäidustused

Kindlad või absoluutsed vastunäidustused IOPAMIRO kasutamiseks puuduvad.
Ravimit ei ole soovitatav kasutada Waldenströmi makroglobulineemia, hulgimüeloomi ning raske
maksa- ja neeruhaiguse korral.

4.4 Hoiatused ja ettevaatusabinõud kasutamisel
Kardioangiograafilisteks protseduurideks tuleks kontrastainet kasutada ainult haiglates ja kliinikutes,
kus on olemas võimalused erakorraliseks intensiivraviks. Teiste sagedamini tehtavate protseduuride
jaoks, mis on seotud joodisisaldavate kontrastainete kasutamisega, on raviasutuses vajalik
erakorraliseks abiks vajaliku varustuse olemasolu: Ambu-kott, hapnikuballoonid, antihistamiinid,
vasopressorid, glükokortikosteroidid.
Mitte kunagi ei tohi segada kontrastaine lahusega teisi ravimeid!
Imikutel ja lastel ei tohi enne hüpertooniliste kontrastainete kasutamist piirata vedeliku manustamist,
kõik vee ja elektrolüütide tasakaalu häired tuleb eelnevalt korrigeerida. Rasedatele ja
hüpertüreoidismiga haigetele tohib joodi sisaldavat kontrastainet manustada ainult absoluutsetel
näidustusel. Patsientide puhul, kellel seisab ees kilpnäärme uuring radioaktiivse joodiga, tuleb silmas
pidada, et kilpnäärme joodiomastamise võime redutseerub oluliselt mõnest päevast kuni kahe-kolme
nädalani pärast neerude kaudu elimineeritava joodkontrastaine manustamist.
IOPAMIRO lahust tuleb hoida eemal tugevast valgusest! Vastasel juhul võib tekkida IOPAMIRO
lahuse kristalliseerumine. Sellist kontrastainet kasutada ei tohi! Avatud pudeli või ampulli sisu tuleb
ära tarvitada otsekohe. Kõik ülejäägid tuleb koheselt minema visata. IOPAMIRO kui joodisisaldav
aine võib reageerida metallidega, nagu näiteks vask (messing). Tuleb vältida IOPAMIRO
kokkupuudet vastavate metallpindadega, metallnõude kasutamist.
Liikvori blokaadi puhul tuleb üritada eemaldada niipalju manustatud kontrastainet kui võimalik.
Orgaanilisi joodiühendeid sisaldava kontrastaine kasutamine võib olla vastunäidustatud patsientidel,
kellel on anamneesis epilepsia. Ka liikvori veresisaldus on vastunäidustuseks IOPAMIRO
kasutamisel: sellistel juhtudel tuleb hoolikalt kaaluda protseduuri näidustust ja võimalikku riski.
Antikonvulsiivset ravi saavate patsientide puhul tuleb ravi teostada jätkuvalt nii enne ku ka pärast
protseduuri. Kui krambihoog peaks tekkima uuringu ajal, on näidustatud diasepaam või fenobarbitaal
intravenoosselt. Neuroleptikume tuleb nende krambiläve madaldava toime tõttu absoluutselt vältida.
Sama kehtib ka analgeetikumide, antiemeetikumide, antihistamiinide ja fenotiaziinirea sedatiivsete
ainete kohta. Kui vähegi võimalik, peab taoliste ravimite manustamise lõpetama vähemalt 48 tundi
enne kontrastaine manustamist ja nendega uuesti alustama mitte enne 12 tunni möödumist.
Angiokardiograafiliste uuringute puhul peab erilist tähelepanu pöörama südame parema poole ja
kopsuringe funktsionaalsele seisundile. Südame parema poole puudulikkus ja pulmonaalne
hüpertensioon võivad kontrastaine süstimisel soodustada bradükardiat ja süsteemset hüpotensiooni.
Pediaatrilises röntgenoloogias tuleb olla väga ettevaatlik kontrastaine süstimisega südame parematesse
kambritesse tsüanootilistel vastsündinutel pulmonaalse hüpertensiooni ja südame funktsiooni häirega.
Aordikaare uuringutel peab kateetri ots asetsema nii, et oleks välditud kontrastaine suure surve all
süstimine aordi brahhiotsefaalsetesse harudesse, mis võiks põhjustada hüpotensiooni, bradükardiat ja
kesknärvisüsteemi kahjustusi.
Ka abdominaalsel angiograafial võib liigne rõhk põhjustada neeruinfarkti, spinaalseid kahjustusi,
retroperitoneaalset verevalandust, sooleinfarkti ja -nekroosi. Perifeersel angiograafial põhjustab
IOPAMIRO 370 aeg-ajalt valureaktsiooni uuritavas jäsemes, mida harilikult ei esine madalama
kontsentratsiooniga IOPAMIRO 300 puhul.

4.5 Koostoimed teiste ravimitega ja teised koostoimed

Mitte kunagi ei tohi segada kontrastaine lahusega teisi ravimeid!

4.6 Rasedus ja imetamine

Röntgenuuringuid rasedatel tohib läbi viia ainult absoluutsetel näidustustel.
Rinnaga toidetavad lapsed olulisel määral jopamidooli ei omasta.

4.7 Toime reaktsioonikiirusele

IOPAMIRO ei oma märkimisväärset toimet autojuhtimise ja masinate käsitsemise võimele
4.8 Kõrvaltoimed

Orgaaniliste joodiühendite kasutamine võib põhjustada kõrvaltoimeid ja anafülaksiat. Võimalikud
sümptomid on järgmised: iiveldus, oksendamine, ulatuslikud erüteemid, üldine kuumatunne, peavalu,
nohu ja kõriturse, palavik, higistamine, asteenia, peapööritus, kahvatus, düspnoe ja mõõdukas
hüpotensioon. Võivad esineda ka nahareaktsioonid erinevate löövete ja villide tekke näol. Tõsisemad
reaktsioonid, mis haaravad kaasa ka kardiovaskulaarsüsteemi, nagu näiteks perifeerne vasodilatatsioon
koos väljendunud hüpotensiooniga, tahhükardia, düspnoe, rahutus, tsüanoos ja teadvuse kaotus,
võivad nõuda ka eriravi. Nendel põhjustel võib orgaanilisi joodi sisaldavaid kontrastaineid kasutada
diagnostilisteks protseduurideks ainult väga kindlate näidustuste olemasolul ja patsiendi
kardiovaskulaarse, hepatobiliaarse ja uroloogilise süsteemi seisundit arvestades.
Kliinilised uuringutes talus enamus patsientidest IOPAMIROt hästi, seda nii üldise taluvuse, eriti aga
kesknärvisüsteemi taluvuse osas. Täheldatud kõrvaltoimed, nagu peavalu (mõnikord siiski ka pikema
kestusega), iiveldus, oksendamine ja valu kontrastaine süstimise kohal, on üldiselt nõrgad ja
lühiajalised. Väga harva on täheldatud peapööritust, kaela rigiidsust, nimmevalu, istmikunärvi valu –
viimane esineb sageli kui olemasoleva sündroomi ägenemine. Üksikutel juhtudel on täheldatud
palavikku. Üliharva on esinenud ka lihasspasmid ja generaliseerunud krambid, mis on tavaliselt
olemasoleva epilepsia avaldumine või neuroleptikumide üleannustamise tagajärg. Väga harva on
täheldatud vaimset desorientatsiooni.
IOPAMIRO kasutamisel tserebraalsel angiograafial esinevad võimalikud kõrvaltoimed on tavaliselt
nõrgad ja lühiajalised. Sageli tekib kuumatunne näos ja kaelas, üksikjuhtudel peavalu. Võrdlemisi
sagedane kardiovaskulaarne reaktsioon on bradükardia koos süsteemse hüpotensiooniga. See
reaktsioon on kiireltmööduv ja tavaliselt eriravi ei vaja. Tõsisemad neuroloogilised tüsistused võivad
tekkida kui põhihaiguse otsesed komplikatsioonid, nt toonilised/kloonilised krambid, afaasia,
minestus, vaatevälja transitoorne ahenemine, hemiparees ja kooma. Võimalike tüsistuste riski
suurendavad väljendunud arterioskleroos, hüpertensioon, südamerike, süsteemsed haigused ja
hiljutised tserebraalsed embooliad või tromboosid.

4.9 Üleannustamine

Üleannustamisest ei ole teatatud.


5. FARMAKOLOOGILISED OMADUSED

5.1 Farmakodünaamilised omadused

Farmakoterapeutiline grupp: märgistatud joodi sisaldav röntgenkontrastaine, ATC-kood: V08AB04.

5.2 Farmakokineetilised omadused

5.3 Prekliinilise ohutuse andmed

Farmakoloogilise ohutuse, kroonilise toksilisuse, genotoksilisuse, kartsinogeensuse ja
reproduktsioonitoksilisuse prekliinilised uuringud ei ole näidanud kahjulikku toimet inimesele.
Prekliinilisi toimeid täheldati vaid maksimaalsetest soovitatud kliinilistest annustest tunduvalt
suuremate annuste manustamisel.
Uuringute tulemused koertel näitavad, et kliiniliselt kasutatavatest annustest kaks või neli korda
suuremad jopamidooli annused põhjustavad lühiaegset bradükardiat ja hüpotensiooni, millele järgneb
mõõdukas hüpertensioon ja suureneb hingamissagedus. On tõestatud, et need toimed pöörduvad 2…4
minutit pärast ravi lõppu.


6. FARMATSEUTILISED ANDMED

6.1 Abiainete loetelu

1. Kaltsiumdinaatriumdihüdraat             33                         mg/100 ml
2. Trometamol                               100                       mg/100 ml

3. Vesinikkloriidhape 32 % w/w ca           7,0-7,2                   pH


6.2 Sobimatus

Seda ravimpreparaati ei tohi segada teiste ravimitega.

6.3 Kõlblikkusaeg

5 aastat.

6.4 Säilitamise eritingimused

Hoida toatemperatuuril.
Hoida valguse eest kaitstult.

6.5 Pakendi iseloomustus ja sisu

IOPAMIRO 300: ampull 5x10 ml; pudelid 1x30 ml, 1x50 ml, 1x100 ml, 1x200 ml, 1x 500 ml
IOPAMIRO 370: pudelid 1x30 ml, 1x50 ml, 1x100 ml, 1x200 ml, 1x 500 ml

Kõik pakendi suurused ei pruugi olla müügil.

6.6 Kasutamis- ja käsitsemisjuhend

Kasutamata ravim või jäätmematerjal tuleb hävitada vastavalt kohalikele seadustele.


7. MÜÜGILOA HOIDJA

Nimi:                              Bracco Imaging S.p.A.
Aadress:                           via Egidio Folli 50                20134 Milano
Riik:                              Itaalia
Telefon: 02 21771                  Telex: 311185                      Fax: 02 26410678

Tootja: Patheon Italia S.p.A., via Morolense 87, 03013 Ferentino (FR), Itaalia


8. MÜÜGILOA NUMBRID

IOPAMIRO 300: 165997
IOPAMIRO 370: 166097


9. ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

09.05.1997/20.06.2008


10. TEKSTI LÄBIVAATAMISE KUUPÄEV

Ravimiametis kinnitatud aprillis 2011.