1.       RAVIMPREPARAADI NIMETUS

Regaine, 20 mg/ml nahalahus
Regaine, 50 mg/ml nahalahus


2.       KVALITATIIVNE JA KVANTITATIIVNE KOOSTIS

Nahalahus sisaldab 20 mg/ml (2%) või 50 mg/ml (5%) minoksidiili.
INN. Minoxidilum

Sisaldab propüleenglükooli.
Abiainete täielik loetelu vt lõik 6.1.


3.       RAVIMVORM

Nahalahus.

Toote kirjeldus. Selge lahus. Värvus varieerub värvitust kollakani.Võimalik kollane värv ei mõjuta
toote tõhusust.


4.       KLIINILISED ANDMED

4.1 Näidustused

Androgeenne alopeetsia meestel ja naistel.

4.2 Annustamine ja manustamisviis

Regaine lahus on mõeldud üle 18-aastastele isikutele. Üks milliliiter Regaine’t tuleb aplitseerida kaks
korda päevas (hommikul ja õhtul) peanaha piirkonda, kus juuksed hõrenevad ja selle ümbrusse.
Kui pärast aastast kasutamist ei täheldata paranemist, tuleb ravi lõpetada (vt lõik 5.1).

Pakend sisaldab kolme erinevat aplikaatorit. Rohkem teavet aplikaatorite ja nende kasutamise kohta vt
lõigust 6.6 ning pakendi infolehest.

4.3 Vastunäidustused

Regaine’t ei tohi kasutada patsiendid, kes on ülitundlikud minoksidiili, propüleenglükooli või etanooli
suhtes.

Ravimit ei kasutata alla 18-aastastel ja üle 65-aastastel isikutel.

4.4     Hoiatused ja ettevaatusabinõud kasutamisel

Enne ravi alustamist Regaine’ga tuleb kontrollida, et peanahk oleks terve.

Ulatusliku kasutamise korral ei ole näidatud, et paikselt imendunud minoksidiil imenduks sellises
koguses, et põhjustada süsteemseid toimeid (vt lõik 5.2).
Kasutajad peavad olema teadlikud, et suurem imendumine, milleni võib viia ravimi väärkasutamine,
individuaalne varieeruvus, ülitundlikkus ravimi suhtes või epidermaalse barjääri terviklikkuse
vähenemine põletike või nahahaiguste (nt peanahamarrastuste või peanaha psoriaasi) tõttu võib
põhjustada, vähemalt teoreetiliselt, süsteemset toimet.
                                                                                                         2
Patsient peab lõpetama Regaine kasutamise ja võtma ühendust arstiga kui vererõhk langeb, tekivad
valu rinnus, tahhükardia, pearinglus või minestamine, äkiline seletamatu kehakaalu suurenemine
(vedeliku peetusest), käte või jalgade turse, püsiv erüteem või peanaha ärritus.

Regaine lahus sisaldab alkoholi, mis kokkupuutumisel silmadega põhjustab põletustunnet ja ärritust.
Tahtmatu kontakti korral tundlike piirkondadega (silmad, kriimustatud nahk või limaskestad) tuleb
neid põhjalikult jaheda jooksva veega loputada.
Regaine’t ei tohi nahale kanda koos teiste välispidiste ravimitega (salvid, kreemid, losjoonid jne).

Tuleb vältida Regaine aerosooli sissehingamist.

4.5 Koostoimed teiste ravimitega ja muud koostoimed

Regainel puuduvad teadaolevad koostoimed süsteemselt manustatavate ravimitega.Epidermise
sarvkiht reguleerib paikselt manustatud minoksidiili imendumist.Sellised paikselt manustatavad
ravimid, mis mõjutavad epidermise sarvkihi läbilaskvust (nt kortikosteroidid, tretinoiin, ditranool ja
antraliin), võivad samaaegsel kasutamisel suurendada minoksidiili imendumist.

4.6 Rasedus ja imetamine

Regaine’t ei tohi kasutada rasedatel ja imetavatel naistel.

Adekvaatseid ja hästi kontrollitud uuringuid rasedatel naistel ei ole läbi viidud. Ravimi ohutust
raseduse ajal ei ole kindlaks tehtud. Loomkatsed on näidanud riski lootele kontsentratsioonides, mis
on väga suured, kui neid võrrelda inimesel saavutatavate kontsentratsioonidega. Sellistes annustes on
minoksidiil toksiline ka emasloomadele.

Süsteemselt imendunud minoksidiil eritub rinnapiima.

4.7 Toime reaktsioonikiirusele

Regaine lahus ei mõjuta autojuhtimise ja masinate käsitsemise võimet.

4.8 Kõrvaltoimed

Regaine on tavaliselt hästi talutav.

Mitmed tuhanded patsiendid on kasutanud paikselt manustatavat minoksidiili platseebokontrollitud
uuringutes. Dermatoloogilised kõrvaltoimed esinesid sagedasemini minoksidiilirühmas. Teiste
kõrvaltoimete esinemissagedus minoksidiilirühmas ei suurenenud.

Platseeboga kontrollitud uuringutes oli kõrvaltoimete esinemissagedus naistel kõikide
organsüsteemide osas umbes viis korda suurem kui meestel.

Kõige sagedasemad kõrvaltoimed 2% ja 5% minoksidiiliga on dermatoloogilised reaktsioonid nagu
lokaalne erüteem, sügelemine, naha/peanaha kuivus või ketendus.

Mõnedel juhtudel võib juuste kaotus ajutiselt suureneda, sest minoksidiil lülitab juuksed puhkuse
telogeensest faasist kasvu anageensesse faasi (vanad juuksed kukuvad uute kasvamisel välja). Selline
suurenenud juuste kaotus esineb tavaliselt 2 kuni 6 nädalat pärast ravi algust ja lõpeb paari nädala
pärast (esimesed minoksidiili toime nähud). Kui juuste kaotus jätkub, tuleb Regaine naha ravilahuse
kasutamine lõpetada ja pöörduda arsti poole.

Harva on teatatud hüpotensiooni juhtudest

Üksikutel harvadel juhtudel on ravi alguses esinenud hüpertrihhoos (soovimatu karvakasv mitte
peanahal , kaasa arvatud näokarvad naistel)
                                                                                                       3
Dermatoloogilised kõrvaltoimed olid sama tüüpi ja sama raskusega 5% ja 2% minoksidiilrühmades,
kuid nad esinesid sagedamini rühmas, mis sai 5% minoksidiili.

Mõnedel patsientidel on Regaine kasutamisel tekkinud juuste värvi ja/või tekstuuri muutused.

4.9 Üleannustamine

Regaine suukaudne sissevõtmine võib põhjustada süsteemseid sümptomeid, sest Regaine sisaldab
palju minoksidiili (20 või 50 mg/ml).Minoksidiili üleannustamise tõenäolised sümptomid on
kardiovaskulaarsed reaktsioonid, millega kaasnevad naatriumi ja vedeliku peetus (tursed), tahhükardia,
minestamine või pearinglus. Üleannustamise korral tuleb ühendust võtta arstiga.
Vedelike retentsiooni võib kontrollida sobiva diureetikumraviga. Kliiniliselt olulist tahhükardiat võib
ravida beeta-blokaatorite manustamise teel.


5.      FARMAKOLOOGILISED OMADUSED

5.1 Farmakodünaamilised omadused

Farmakoterapeutiline grupp: Teised dermatoloogias kasutatavad ained; ATC kood: D11AX01

Regaine väldib juuste kaotust ja stimuleerib uute kasvamist androgeense alopeetsiaga patsientidel.
Meestel ilmneb androgeenne alopeetsia tavaliselt pealae tagumise osa kiilanemisena ja naistel üldise
juuste kaotusena pealael või juuste hõrenemisena samas piirkonnas.Toimemehhanism, mille abil
minoksidiil väldib juuste kaotust ja stimuleerib uute juuste kasvu, ei ole täielikult teada.

Kõige varem võib juuste kaotuse lõppemist oodata pärast umbes 3-kuulist ravi.
Tavaliselt hakkab juuste kasv taastuma pärast 4-kuulist ravi. Ravivastus on individuaalne. Parima
võimaliku tulemuse saavutamine võib võtta naistel kuni 8 kuud ja meestel 12 kuud. Vaatluste alusel
peatub juuste kaotus neljal inimesel viiest. Teatud uute juuste kasv esineb keskmiselt kuuel isikul
kümnest.

Et Regaine abil vältida juuste kaotust ja stimuleerida uute juuste kasvu, tuleb seda toime säilitamiseks
kasutada ilma vaheaegadeta kaks korda päevas. Kui minoksidiili paikne kasutamine lõpetatakse,
taastub peanaha ravieelne seisund 3 kuni 4 kuuga ja juuste kaotus võib jätkuda.

5.2 Farmakokineetilised omadused

Minoksidiil imendub läbi terve naha väga vähesel määral, seepärast pole Regaine põhjustanud
süsteemseid kõrvaltoimeid. Lahuse aplitseerimisel tervele peanahale imendub süsteemsesse
vereringesse keskmiselt 1,4% (0,3…4,5%) koguannusest. Katsetingimustes imendus raseeritud
peadega hüpertensiivsetel patsientidel vereringesse umbes 2% annusest. Farmakokineetilised uuringud
näitavad, et annuse ja annustamissageduse suurendamine ning epidermise sarvkihi suurenenud
läbilaskvus tõstavad paikselt kasutatava minoksidiili imendumist vereringesse. Oklusiooni
(plastmasskile) kasutamisel päikesepõletusega piirkondades või suuremate nahapiirkondade ravil
mõjutas vähe või üldse mitte paikselt manustatava minoksidiili imendumist katseisikutel.

Minoksidiili seerumi kontsentratsioonid ja süsteemsed toimed sõltuvad sellest, mil määral minoksidiil
imendub läbi naha. Pärast Regaine paikse kasutamise lõpetamist elimineeritakse umbes 95%
süsteemselt imendunud minoksidiilist nelja päeva jooksul. Minoksidiil ja selle metaboliidid eritatakse
peamiselt uriiniga.

5.3 Prekliinilised ohutusandmed

Prekliinilistes uuringutes, kus tiinetele rottidele antud minoksidiili annus oli 1575…2100 korda
suurem kui terapeutiline annus, langes rottide loodete kaal, vähenes elusalt sündinud poegade arv ning
suurenes pehmete kudede ja luude väärarendite esinemissagedus. Sellistes annustes on minoksidiil
                                                                                                       4
toksiline ka emasloomadele. Siiski ei ole loomkatsetes leitud lootekahjustused tõenäoliselt olulised
inimese jaoks. Inimese ohutust mõjutavaid tegureid ei ole teada.


6.       FARMATSEUTILISED ANDMED

6.1 Abiainete loetelu

Propüleenglükool
Etanool
Puhastatud vesi

6.2 Sobimatus

Ei ole teada.

6.3 Kõlblikkusaeg

Regaine, 20 mg/ml nahalahus: 4 aastat.
Regaine, 50 mg/ml nahalahus: 2 aastat.

6.4 Säilitamise eritingimused

See ravimpreparaat ei vaja säilitamisel eritingimusi.
Lahus on kergestisüttiv.

6.5 Pakendi iseloomustus ja sisu

60 ml polüetüleenist pudelis (+ 3 aplikaatorit)


6.6 Kasutamis-, käsitsemis- ja hävitamisjuhend

Regaine lahust tuleb kanda kuivale või käterätikuga kuivatatud peanahale. Üks milliliiter lahust tuleb
aplitseerida kaks korda päevas juuste hõrenemisega peanaha piirkonda ja selle ümbrusse. Maksimaalne
päevane annus on 2 ml (1ml hommikul ja õhtul). Preparaati saab manustada kolmel erineval moel
kasutades pakendis olevaid aplikaatoreid. Aplikaator tuleb valida vastavalt juustekaoga piirkonna
suurusele. Manustamine peab algama selle piirkonna keskelt. Lahus tuleb õrnalt peanaha sisse
hõõruda. Pärast ravimi aplitseerimist tuleb käed hoolikalt puhtaks pesta.

Kolme aplikaatori kasutusjuhised
A. Pihusti
Regaine manustamiseks ulatuslikele juustekaotuse piirkondadele

1. Eemaldage pudelilt kaitsekork ja selle all olev keeratav kork. Visake keeratav kork minema.
2. Keerake aerosooli pump tihedalt pudelile.
3. Suunake aerosooli pump piirkonna keskele ja vajutage pumbale üks kord. Aplitseerige Regaine
lahus sõrmeotstega.
4. Vajutage pumbale veel viis korda, et manustada peanahale kokku 1 ml lahust (pumpa tuleb vajutada
kokku 6 korda, et manustada kogu annus).
5. Vältige aerosooli sissehingamist.
6. Pange kaitsekork pärast manustamist oma kohale tagasi.

B. Pikendatud otsik
Regaine manustamiseks väikestele juustekaotuse piirkondadele või juuste alla.

1. Eemaldage pudelilt kaitsekork ja selle all olev keeratav kork. Visake keeratav kork minema.
                                                                                                      5
2. Keerake aerosooli pump tihedalt pudelile ja tõmmake ära noolega vajutamise nupp. Jätke nupp alles
hilisema kasutamise jaoks.
3. Suruge pikendatud otsik tihedalt pudeli külge. Eemaldage pikendatud otsiku kate.
4. Suunake pikendatud otsik piirkonna keskele ja vajutage aplikaatorile üks kord. Aplitseerige
Regaine’t sõrmeotstega.
5. Vajutage aplikaatorile veel viis korda, et manustada peanahale kokku 1 ml lahust (aplikaatorit tuleb
vajutada kokku 6 korda, et manustada kogu annus).
6. Vältige aerosooli sissehingamist.
7. Pange pikendatud otsiku kate pärast ravimi manustamist oma kohale tagasi.

C. Pealehõõrumise aplikaator
Regaine manustamiseks juustekaotuse väikestele piirkondadele.

1. Eemaldage pudelilt kaitsekork ja selle all olev keeratav kork. Visake keeratav kork minema.
2. Keerake pealehõõrumise aplikaator tihedalt pudelile.
3. Hoidke pudelit püstises asendis ja vajutage seda üks kord, nii et aplikaator täitub Regaine lahusega
    kuni musta jooneni. Nüüd sisaldab aplikaator kogu vajalikku annust (1 ml).
4. Keerake pudel otsaga allapoole ja hõõruge juuste kaotuse piirkonda pealehõõrumise aplikaatoriga,
    kuni aplikaatori sisu on täielikult ära kasutatud.
5. Pange kaitsekorgi kate pärast ravimi manustamist oma kohale tagasi.

Kasutamata ravim või jäätmematerjal tuleb hävitada vastavalt kohalikele seadustele.


7.      MÜÜGILOA HOIDJA

McNeil Products Ltd.
c/o Johnson & Johnson,
Foundation Park, Roxborough Way,
Maidenhead, Berkshire, SL 6 3 UG,
Ühendkuningriik


8.      MÜÜGILOA NUMBRID

Regaine 20 mg/ml nahalahus: 276599
Regaine 50 mg/ml nahalahus: 276699


9.      ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

27.08.1999/21.04.2010


10.     TEKSTI LÄBIVAATAMISE KUUPÄEV

Ravimiameti poolt kinnitatud aprillis 2010