1.     RAVIMPREPARAADI NIMETUS

Kerasal 50 mg/100 mg/g salv


2.     KVALITATIIVNE JA KVANTITATIIVNE KOOSTIS

1 g salvi sisaldab 50 mg salitsüülhapet ja 100 mg uureat.

Abiainete täielik loetelu vt lõik 6.1.

3.     RAVIMVORM

Salv

4.     KLIINILISED ANDMED

4.1    Näidustused

Nahahaigused, millega kaasneb hüperkeratoos (sh psoriaas, ihtüoos, seborroiline ja krooniline ekseem,
palmo-plantaarne keratoos).

4.2    Annustamine ja manustamisviis

Määrida üks või kaks korda päevas nahale või peanahale ja hõõruda hoolikalt sisse või kasutada
suures koguses oklusioonisideme all. Käte ravimisel hõõruda salv pärast igakordset kätepesemist
uuesti sisse. Salvi saab maha pesta sooja veega.

4.3    Vastunäidustused

Ülitundlikkus salitsüülhappe ja salitsülaatide või preparaadi teiste koostisainete suhtes.

4.4    Hoiatused ja ettevaatusabinõud kasutamisel

Imikutel tohib Kerasal’i kasutada ainult erandjuhtudel lühiajaliselt väikestel nahapindadel.
Neerupuudulikkusega patsientidel tohib Kerasal’iga ravida ainult väikeseid nahapiirkondi mõne päeva
vältel.

4.5    Koostoimed teiste ravimitega ja muud koostoimed

Teiste välispidiselt kasutatavate ravimite vabanemine või imendumine nahka võib salitsüülhappe ja
uurea toimel suureneda. Seda on tõestatud kortikosteroidide, ditranooli (antraliini) ja 5-fluorouratsiili
kasutamisel. Imendunud salitsüülhape võib võimendada metotreksaadi ja kumariini derivaatide
toimet.

4.6    Rasedus ja imetamine

Salitsüülhappe lokaalsel kasutamisel ei ole tänaseni mutageenseid ega teratogeenseid toimeid
täheldatud. Kerasal’i tohib raseduse ajal kasutada ainult selge vajaduse korral, ainult väikestel
nahapindadel ja lühiajaliselt. Imetamisperioodil ei tohi Kerasal’i kasutada rindade piirkonnas.

4.7            Toime reaktsioonikiirusele

Toime puudub.

4.8            Kõrvaltoimed
Kerasal’i kasutamisel esineb harva lokaalset ärritust, seda peamiselt ägedate nahapõletike ravimisel.
Üksikutel juhtudel on kirjeldatud kontaktallergia esinemist.

4.9   Üleannustamine

Lokaalsel kasutamisel on toksiliste sümptomite esinemine praktiliselt välistatud. Üksnes
salitsüülhappe plasmakontsentratsiooni korral üle 300 µg/ml peab arvestama järgmiste sümptomitega:
mürisev heli kõrvus, kõrvakohin koos kuulmislangusega, ninaverejooks, iiveldus, oksendamine,
nahatundlikkus ja limaskestade kuivus.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: salitsüülhappepreparaadid, ATC kood: D02AF80.

Psoriaasi, ihtüoosi ja sageli ka seborroilise ja kroonilise atoopilise ekseemi korral esinev ketendav,
hüperkeratootiline nahk vajab keratolüütilist ravi. Salitsüülhappel on antimikrobiaalsed ja
atsidogeensed omadused ning uurea seob vett sarvkihis. Kombineerides neid kahte toimeainet, saab
mõlemat kasutada madalas annuses, vähendades seega salitsüülhappe süsteemsete kõrvaltoimete
tekkimise riski.
Salvi ülimalt suure rasvasisaldusega alus pehmendab kuiva, kserootilist nahka ning võimendab
toimeainete keratolüütilist toimet. Salv on veega mahapestav.

5.2   Farmakokineetilised omadused

Sõltuvalt alusest ja teistest faktoritest, nagu naha seisund, oklusiooni lokalisatsioon ja raskusaste,
tungib salitsüülhape kiiresti naha ülemistesse kihtidesse ning avaldab teatud määral süsteemset toimet.
Tavaliselt jääb kontsentratsioon seerumis alla 50 µg/ml. Metabolismi käigus konjugeeritakse
salitsüülhape glütsiiniga, glükuroonhappega kas eeterglükuroniidiks või esterglükuroniidiks ja
hüdroksüülitakse seejärel gentiishappe ehk dihüdroksübensoehappega. Salitsüülhape eritub peamiselt
neerude kaudu, poolväärtusaeg on 2…3 tundi. Maksa- või neerupuudulikkusega patsientidel võib
salitsüülhappe või selle metaboliitide poolväärtusaeg olla pikem.
Uurea tungib sarvkihi alla ning teatud määral epidermisesse ja dermisesse. Imendunud uurea eritub
peamiselt uriiniga ja väga vähesel määral higiga.

5.3   Prekliinilised ohutusandmed

Farmakoloogilise ohutuse, kroonilise toksilisuse, genotoksilisuse, kartsinogeensuse ja
reproduktsioonitoksilisuse prekliinilised uuringud ei ole näidanud kahjulikku toimet inimesele.


6.    FARMATSEUTILISED ANDMED

6.1   Abiainete loetelu

Polüsorbaat 80, valge parafiin, makrogoolstearaat, PEG-sorbitaanperoleaat, makrogool 400, glütserool
(98 %).

6.2   Sobimatus

Ei ole kohaldatav.

6.3   Kõlblikkusaeg
5 aastat.

6.4    Säilitamise eritingimused

Hoida temperatuuril kuni 25ºC.

6.5    Pakendi iseloomustus ja sisu

50 g

6.6    Erihoiatused ravimi hävitamiseks

Erinõuded puuduvad.



7.     MÜÜGILOA HOIDJA

Spirig Baltikum Ltd., Maironio Str. 13-7, 3000 Kaunas, Leedu.


8.     MÜÜGILOA NUMBER

206598


9.     ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

19.06.1998/19.08.2009


10.           TEKSTI LÄBIVAATAMISE KUUPÄEV

Ravimiametis kinnitatud augustis 2009