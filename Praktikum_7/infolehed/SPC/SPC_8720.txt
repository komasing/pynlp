RAVIMI OMADUSTE KOKKUVÕTE


1.      RAVIMPREPARAADI NIMETUS

CAVERJECT 10 mikrogrammi, süstelahuse pulber ja lahusti
CAVERJECT 20 mikrogrammi, süstelahuse pulber ja lahusti


2.      KVALITATIIVNE JA KVANTITATIIVNE KOOSTIS

Süstelahuse pulber viaalis sisaldab 11,9 mikrogrammi või 23,2 mikrogrammi alprostadiili.
Pärast manustamiskõlblikuks muutmist sisaldab üks ml lahust 10 mikrogrammi või 20 mikrogrammi
alprostadiili.
Bensüülalkoholi sisaldus 1 ml valmislahuses on 7,96 mg.

INN. Alprostadilum
Abiainete täielik loetelu vt lõik 6.1.


3.      RAVIMVORM

Süstelahuse pulber ja lahusti.
Süstelahuse pulber: valge kuni valkjas lüofiliseeritud pulber.
Lahusti: selge, värvitu lahus.


4.      KLIINILISED ANDMED

4.1     Näidustused

Neurogeense, vaskulogeense, psühhogeense või segatüüpi erektsioonihäire ravi.
Erektsioonihäire diagnoosimine koos teiste diagnostiliste testidega.

4.2     Annustamine ja manustamisviis

CAVERJECT’i manustatakse otsese intrakavernoosse süstena.
CAVERJECT’i annus määratakse individuaalselt igale patsiendile arsti järelevalve all. Kliinilistes
uuringutes raviti patsiente CAVERJECT’iga annustes 0,2…140 mikrogrammi; kuivõrd 99%
patsientidest kasutasid kuni 60 mikrogrammiseid annuseid, ei ole annused üle 60 mikrogrammi
soovitavad. Üldiselt tuleb kasutada väikseimat toimivat annust.
Esialgne annuse määramine arsti visiidil. Jälgida allpooltoodud graafikut, kuni sõltuvalt erektiilsest
vastusest on jõutud annuseni, mis tekitab suguühteks sobiva erektsiooni kestusega mitte üle 60 minuti.
Kui manustatud annusele vastust ei teki, võib järgmise suurema annuse anda 1 tunni jooksul. Vastuse
tekkimisel on vajalik vähemalt ühepäevane intervall enne järgmise annuse manustamist. Patsient peab
viibima arsti järelevalve all erektsiooni täieliku kadumiseni.

                                  Neurogeenne etioloogia    Vaskulogeenne, psühhogeenne
                                  (seljaaju vigastus)       või kombineeritud etioloogia
        Esimene süsteannus        1,25 mikrogrammig         2,5 mikrogrammi
        Teine süsteannus          2,5 mikrogrammi           Osaline vastus: 5,0
                                                            mikrogrammi
                                                            Vastuse puudumine: 7,5
                                                            mikrogrammi
        Kolmas süsteannus         5,0 mikrogrammi
          Optimaalse annuse      5,0 mikrogrammi              5,0…10,0 mikrogrammi
          saavutamiseni

Säilitusravi. CAVERJECT’i esimesed süsted teeb meditsiiniharidusega töötaja arsti juures. Patsient
võib end hakata ise süstima pärast põhjalikku instrueerimist. Arst peab hoolikalt hindama patsiendi
oskust seda protseduuri läbi viia. Intrakavernoosne injektsioon tehakse steriilsetes tingimustes.
Süstekoht on tavaliselt peenise proksimaalse kolmandiku dorsolateraalses osas. Vältida pindmiseid
nähtavaid veene. Süstida vahelduvalt mõlemale peenise poolele ning vältida eelmisesse süstearmi
süstimist. Süstekohta puhastada alkoholiga.
Kodust enesesüstimist alustada arsti kontrolli all määratud annusega. Enesesüstimiseks valitud annus
peab tekitama patsiendile suguühteks sobivat erektsiooni kestusega kuni 60 minutit. Kui erektsiooni
kestus ületab 60 minutit, tuleb annust vähendada.
Enesesüsteravi jooksul viibib patsient arstliku jälgimise all. Eriti puudutab see esimest enesesüstimist,
kuna võib osutuda vajalikuks CAVERJECT’i annust korrigeerimine. Annuse korrigeerimine toimub
ainult pärast arstlikku konsultatsiooni ning on vastavuses ülal tabelis toodud annustega. Ühes
kliinilises uuringus selgus, et annuse korrigeerimist vajas kuni 57% patsientidest. Enesesüsteravi vältel
on soovitatav, et patsient tuleks arsti vastuvõtule iga 3 kuu järel. Vastuvõtul on võimalik kontrollida
ravi toimet ja usaldusväärsust ja vajadusel korrigeerida CAVERJECT’i annust.
Soovitatav süstimise sagedus on kuni 1 kord päevas ning kuni 3 korda nädalas. Valmistatud lahusega
CAVERJECT’i viaal on mõeldud ühekordseks kasutamiseks ning tuleb pärast kasutamist hävitada.
Kasutajat tuleb instrueerida süsteli, nõela ja viaali korrektse hävitamise suhtes.
CAVERJECT erektsioonihäire diagnoosimisel. Kõige lihtsama erektsioonihäire (farmakoloogilise)
diagnostilise testiga uuritakse erektsiooni esinemist patsientidel CAVERJECT’i intrakavernoosse
injektsiooni järgselt. CAVERJECT’i kasutatakse samuti laboratoorsetes uuringutes, nagu duplex või
Doppleruuring, 133Xenoni uhtumistest, radioisotoop-penogramm ja peenise arteriograafia, mis lubab
peenise veresoonestiku visualiseerumist ja hindamist. Kõikide nende testide korral tuleb kasutada
CAVERJECT’i ühekordses annuses, mis tekitab piisava jäigastumise.

4.3       Vastunäidustused

Alprostadiil on vastunäidustatud järgmistele patsientidele:

      • patsiendid, kes on ülitundlikud toimeaine või ravimi ükskõik millise abiaine suhtes
      • patsiendid, kellel on haigused, mis võivad soodustada priapismi teket, nagu sirprakuline
        aneemia, hulgimüeloom või leukeemia
    • peenise anatoomilise deformatsiooniga patsiendid, kellel on peenise angulatsioon,
        kavernoosne fibroos või Peyronie' haigus
    • peenise implantaadiga patsiendid
patsiendid, kellel seksuaalne aktiivsus ei ole soovitav või on vastunäidustatud.

4.4       Hoiatused ja ettevaatusabinõud kasutamisel

Erektsioonihäire ravitavaid foonpõhjuseid tuleb diagnoosida ja neid ravida enne ravi alustamist
alprostadiiliga.

Pärast alprostadiili intrakavernoosset manustamist võib esineda priapismi (üle kuue tunni kestev
erektsioon). Priapismi ravi ei tohi edasi lükata üle 6 tunni (vt lõik 4.9).

Riski vähendamiseks valige väikseim efektiivne annus ja öelge patsiendile, et ta teataks kohe ravimi
väljakirjutanud arstile või otsiks kohest arstiabi, kui erektsioon püsib üle 4 tunni. Priapismi ravi peab
toimuma kindlaksmääratud meditsiinilise tava kohaselt.

Valulik erektsioon esineb tõenäolisemalt patsientidel, kellel esinevad peenise anatoomilised
deformatsioonid, nagu angulatsioon, fimoos, korgaskeha fibroos, Peyronie’ tõbi või naastud.
Peenise fibroos, sealhulgas angulatsioon, korgaskeha fibroos, fibrootilised sõlmed ja Peyronie’ tõbi
võivad esineda pärast alprostadiili intrakavernoosset manustamist. Fibroosi esinemissagedus võib
suureneda pikaaegse kasutamise korral.

Patsientide regulaarne järelkontroll koos hoolika peenise uurimisega on äärmiselt soovitatav peenise
fibroosi või Peyronie’ tõve nähtude avastamiseks.
Ravi alprostadiiliga tuleb lõpetada patsientidel, kellel tekib peenise angulatsioon, korgaskeha fibroos
või Peyronie’ tõbi.

Mõnedel patsientidel võib alprostadiili süstimine põhjustada süstekohal väikese verejooksu. Verega
levivaid haigusi põdevatel patsientidel võib see soodustada haiguse levikut partnerile.

Antikoagulante (nagu varfariin või hepariin) saavatel patsientidel võib pärast intrakavernoosset süsti
esineda suurem soodumus verejooksu tekkeks.

Alprostadiili tuleb kasutada ettevaatlikult patsientidel, kellel on esinenud mööduvaid isheemilisi
atakke või kellel esinevad ebastabiilsed kardiovaskulaarsed häired.

Alprostadiil ei ole ette nähtud manustamiseks koos muude erektsioonihäire raviks näidustatud
ravimitega (vt ka lõik 4.5).

Alprostadiili võimalikule kuritarvitamisele tuleb mõelda patsientidel, kellel on anamneesis
psühhiaatriline häire või sõltuvus.

Seksuaalne stimulatsioon ja vahekord võivad põhjustada südame koronaartõve, kongestiivse
südamepuudulikkuse või kopsuhaigusega patsientidel kardiaalseid ja pulmonaalseid sündmusi. Need
patsiendid peavad alprostadiili kasutamisel olema seksuaaltegevuse käigus ettevaatlikud.

Alprostadiili valmissegatud lahused on ette nähtud ainult ühekordseks kasutamiseks.
Süstimissüsteem/süstal ja allesjäänud lahus tuleb nõuetekohaselt minema visata.

Alprostadiili steriilne pulber ja lahusti (kahekambriline) sisaldab bensüülalkoholi, mis võib põhjustada
ülitundlikkusreaktsioone.

4.5     Koostoimed teiste ravimitega ja muud koostoimed

Alprostadiili kombinatsioonide toimeid koos teiste erektsioonihäire ravimitega (nt sildenafiil) või
muude ravimitega, mis põhjustavad erektsiooni (nt papaveriin), ei ole ametlikult uuritud. Selliseid
ravimeid ei tohi kasutada kombinatsioonis alprostatiiliga pikenenud erektsiooni põhjustamise
võimaluse tõttu.

Sümpatomimeetikumid võivad nõrgendada alprostadiili toimet. Alprostadiil võib tugevdada
hüpertensioonivastaste ravimite, vasodilatatiivsete ravimite, antikoagulantide ja trombotsüütide
agregatsiooni inhibiitorite toimet.

4.6     Rasedus ja imetamine

Ei ole asjakohane.

4.7     Toime reaktsioonikiirusele

Ei ole tõenäoline, et alprostadiil mõjutaks autojuhtimise ja masinate käsitsemise võimet.

4.8     Kõrvaltoimed
Alljärgnevas tabelis on kliiniliste uuringute käigus ja turustamisjärgselt esitatud kõrvaltoimed,
esinemissagedusega väga sage (≥1/10), sage (≥1/100 kuni <1/10), aeg-ajalt (≥1/1000 kuni <1/100).

      Organsüsteemi klass            Sagedus                   Kõrvaltoimed
     Infektsioonid ja                Aeg-ajalt         Seeninfektsioon, külmetus
     infestatsioonid


     Närvisüsteemi häired            Aeg-ajalt         Hüpoesteesia, hüperesteesia,
                                                       presünkoop

     Silma kahjustused               Aeg-ajalt         Müdriaas


     Südame häired                   Aeg-ajalt         Supraventrikulaarsed ekstrasüstolid


     Vaskulaarsed häired             Sage              Hematoom


                                     Aeg-ajalt         Veenide häired, hüpotensioon,
                                                       perifeersed vaskulaarsed häired,
                                                       vasodilatatsioon
     Seedetrakti häired              Aeg-ajalt         Iiveldus, suukuivus


     Naha ja nahaaluskoe             Aeg-ajalt         Erüteem, liigne higistamine, lööve,
     kahjustused                                       sügelus, skrootumi erüteem



     Lihas-skeleti ja sidekoe        Sage              Lihaskrambid
     kahjustused

     Neerude ja kuseteede häired     Aeg-ajalt         Düsuuria, hematuuria, pollakiuuria,
                                                       urineerimispakitsus, ureetra
                                                       verejooks
     Reproduktiivse süsteemi ja      Väga sage:        Peenise valu
     rinnanäärme häired

                                     Sage              Tugevnenud erektsioon, Peyronie’
                                                       tõbi, peenise häire

                                     Aeg-ajalt         Erektsioonihäire, ejakulatsioonihäire,
                                                       balaniit, valulik erektsioon, fimoos,
                                                       priapism, munandite valu, skrootumi
                                                       häire, skrootumi erüteem, skrootumi
                                                       valu, spermatotseele, skrootumi turse,
                                                       testikulaarne häire, testikulaarne
                                                       paistetus, testikulaarne turse,
                                                         testikulaarne mass, vaagnavalu


      Üldised häired ja                Sage              Süstekoha hematoom, hematoom,
      manustamiskoha reaktsioonid                        ekhümoosid

                                       Aeg-ajalt         Asteenia, süstekoha verejooks,
                                                         süstekoha põletik, süstekoha sügelus,
                                                         süstekoha paistetus, süstekoha turse,
                                                         süstekoha kuumustunne, süstekoha
                                                         ärritus, verejooks, põletik, perifeerne
                                                         turse, turse, süstekoha anesteesia,
                                                         süstekoha valu
      Uuringud                         Aeg-ajalt         Vererõhu langus, südame
                                                         löögisageduse suurenemine, vere
                                                         kreatiniinisisalduse suurenemine

4.9     Üleannustamine

Üleannustamise ravi on sümptomaatiline ja toetav.


5.      FARMAKOLOOGILISED OMADUSED

Farmakoterapeutiline grupp: erektsioonihäirete korral kasutatavad ained , ATC-kood: G04BE01

5.1     Farmakodünaamilised omadused

Alprostadiili esineb imetajate mitmesugustes kudedes ja vedelikes. Selle olulisemad toimed on
vasodilatatsioon, trombotsüütide agregatsiooni pärssimine, mao sekretsioonivõime pärssimine ning
soole ja emaka silelihaste stimuleerimine. Alprostadiili farmakoloogiliseks toimemehhanismiks
erektiilse düsfunktsiooni ravis peetakse peenise koe α-adrenergilise aktiivsuse pärssimist ja selle
lõõgastavat toimet kavernoossetele silelihastele.

5.2     Farmakokineetilised omadused

30 ja 60 minutit pärast 20 mikrogrammi alprostadiili intrakavernoosset süstimist ei ole keskmised
perifeersed alprostadiili seerumitasemed oluliselt kõrgemad endogeense PGE1 põhitasemest. Peamine
ringlev ainevahetusprodukt, 15-okso-13,14-dihüdro-PGE1 saavutab maksimaalse perifeerse
seerumitaseme 30 minutit pärast süstimist ning naaseb süste-eelsele tasemele 60 minuti jooksul
süstimise järgselt. Alprostadiil, mis satub kavernooskehast üldvereringesse, metaboliseeritakse kiiresti.
Intravenoosse manustamise järgselt metaboliseeritakse umbes 80% ringlevast alprostadiilist
kopsuvereringes, peamiselt beeta- ja oomega-oksüdatsioonil. Metaboliidid erituvad uriiniga ning
eritumine toimub peaaegu täielikult 24 tunni jooksul. Intravenoosselt manustatud alprostadiili ja selle
metaboliitide kudedesse ladestumise kohta puuduvad andmed.


6.      FARMATSEUTILISED ANDMED

6.1     Abiainete loetelu

Süstelahuse pulber:
laktoos,
naatriumtsitraat,
vesinikkloriid,
naatriumhüdroksiid.

Lahusti: bensüülalkohol,
süstevesi.

6.2        Sobimatus

CAVERJECT ei ole mõeldud teiste preparaatidega koos lahustamiseks või koos manustamiseks.
Bensüülalkohol lahuses vähendab pakendi pindade külge seostumist. Seetõttu tagab bensüülalkoholi
sisaldava bakteriostaatilise süstevee kasutamine preparaadi enam kooskõlalise sisalduse.

6.3        Kõlblikkusaeg

2 aastat

6.4        Säilitamise eritingimused

Hoida temperatuuril kuni 25°C.
Valmislahus säilib külmkapis temperatuuril 8°C 7 päeva ja toatemperatuuril kuni 25°C 24 tundi.
Valmislahus ei tohi külmuda.

6.5        Pakendi iseloomustus ja sisu

Süstelahuse pulber
11,9 mikrogrammi või 23,2 mikrogrammi süstelahuse pulbrit tüüp I klaasviaalis mahuga 5 ml, suletud
kummikorgiga, mis on kaetud eemaldatava alumiiniumist kattega
Lahusti
1 ml bakteriostaatilist süstevett tüüp I klaasist süstelis , 1 tk pakendis

6.6        Erihoiatused ravimi käsitlemiseks

Vt 4.2. Parenteraalsed ravimeid tuleb enne kasutamist kontrollida visuaalselt helbelisuse ja
värvimuutuse suhtes


7.         MÜÜGILOA HOIDJA

PfizerEnterprises SARL
Rond-Point du Kirchberg 51
Avenue J.F. Kennedy
L-1855 Luxembourg


8.         MÜÜGILOA NUMBRID

CAVERJECT 10 mikrogrammi: 267999
CAVERJECT 20 mikrogrammi: 267899


9.         ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

14.06.1999/22.10.2010
10.    TEKSTI LÄBIVAATAMISE KUUPÄEV

Ravimiametis kinnitatud septembris 2011