RAVIMI OMADUSTE KOKKUVÕTE

1. RAVIMPREPARAADI FIRMANIMETUS.

LIPANTHYL, 200 mg kõvakapslid


2. KVALITATIIVNE JA KVANTITATIIVNE KOOSTIS.

Üks kapsel sisaldab 200 mg fenofibraati.
INN. Fenofibratum

Abiained: üks kapsel sisaldab 101 mg laktoosmonohüdraati.
Abiainete täielik loetelu vt lõik 6.1


3.      RAVIMVORM.

Kõvakapsel.
Oranž želatiinist kõvakapsel.


4.      KLIINILISED ANDMED

4.1     Näidustused

LIPANTHYL on näidustatud järgmiste seisundite raviks lisaks dieedile ja teistele
mittefarmakoloogilistele ravimeetoditele (nt füüsiline koormus, kehakaalu vähendamine):
- Raske hüpertriglütserideemia ravi ilma või koos madala HDL kolesterooliga.
- Segatüüpi hüperlipideemia, kui statiinid on vastunäidustatud või neid ei taluta.
- Segahüperlipideemia suure südame-veresoonkonna riskiga patsientidel lisaks statiinile, kui
triglütseriidide ja HDL-kolesterooli tase ei allu piisavalt kontrollile.

4.2   Annustamine ja manustamisviis

Ravi ajal tuleb jätkata dieeti. LIPANTHYL on ette nähtud pikaajaliseks sümptomaatiliseks raviks,
mille efektiivsust tuleb aeg-ajalt kontrollida.
LIPANTHYL kapsleid kasutada koos dieediga 1 kapsel päevas söögi ajal.

Kapsel tuleb neelata alla tervelt koos veega, söögi ajal.

4.3     Vastunäidustused

LIPANTHYL on vastunäidustatud järgmistel juhtudel:
- ülitundlikkus toimeaine või mõne ravimis sisalduva abiaine suhtes;
- raske maksapuudulikkus (sh biliaarne tsirroos);
- raske neerukahjustus;
- sapipõie haigus;
- ebaselge püsiv maksafunktsiooni kõrvalekalle
- teadaolev valgustundlikkus või fototoksiline reaktsioon ravi ajal fibraatide või ketoprofeeniga;
- krooniline või äge pankreatiit, välja arvatud äge pankreatiit raske hüpertriglütserideemia tagajärjel.

4.4     Hoiatused ja ettevaatusabinõud kasutamisel
Fenofibraadi/fenofibriinhappe võimalikku toimet teiste ravimite metabolismile ei ole in vitro ega in
vivo täielikult uuritud. Koostoimeid ei saa välistada, mistõttu on soovitav fenofibraadi
kombineerimisel teiste ravimitega olla ettevaatlik.

Neerukahjustus
Neerufunktsiooni häire korral võib olla vajalik fenofibraadi annuse vähendamine sõltuvalt kreatiniini
kliirensist (vt lõik 4.2). Neerufunktsiooni häirega eakatel patsientidel tuleb kaaluda annuse
vähendamist.
Ravi tuleb katkestada, kui kreatiniini tase tõuseb > 50% ULN (üle normi ülemise piiri). Kreatiniini
taset soovitatakse mõõta esimese kolme ravikuu jooksul ja seejärel perioodiliselt (vt lõik 4.2).

Maksakahjustus
Mõnedel patsientidel võib esineda mõõdukalt suurenenud transaminaaside taset seerumis, kuid ravi
mõjutab see harva. Siiski soovitatakse seerumi transaminaase mõõta iga kolme kuu järel ravi esimese
kaheteist kuu jooksul ja seejärel perioodiliselt. Ravi tuleb katkestada kui ALAT (SGPT) või ASAT
(SGOT) näitajad on tõusnud rohkem kui 100 rahvusvahelist ühikut või 2..3 korda üle normi ülemise
piiri (ULN). Kui tekivad hepatiidile viitavad sümptomid (nt nahakollasus, sügelus), tuleb nende
kinnituseks teostada laboratoorsed analüüsid ja vajadusel fenofibbraat-ravi katskestada.

Pankreatiit
On andmeid pankreatiidi tekkimise kohta fenofibraati kasutavatel patsientidel (vt lõigud 4.3 ja 4.8).
See võib viidata ravi ebaefektiivsusele raske hüpertriglütserideemiaga patsientidel, otsesele ravimi
toimele või sekundaarsele haigusele sapikivide või sapiteede sulguse tagajärjel.

Müopaatia
Rabdomüolüüsi tekke risk on suurem patsientidel, kellel on eelsoodumus müopaatia ja/või
rabdomüolüüsi tekkeks, kaasa arvatud vanuse korral üle 70 eluaasta, päriliku lihashaiguse esinemise
korral isiklikus või perekondlikus anamneesis, hüpotüreoidismi ja suures koguses alkoholi tarbimise
korral. Neil patsientidel tuleb hoolikalt kaaluda fenofibraadi kasutamise riski/kasu suhet.

Fibraatide ja teiste vere lipiide taset langetavate ainete kasutamisel on teatatud lihastoksilisuse, sh väga
harvadel juhtudel rabdomüolüüsi, tekkimisest. Selle kahjustuse tekkesagedus on suurem eelneva
neerupuudulikkuse ja hüpoalbumineemia korral. Lihaskahjustust tuleb kahtlustada patsientidel, kellel
esineb difuusne müalgia, müosiit, lihaskrambid ja -nõrkus ja/või kreatiini fosfokinaasi (CPK) taseme
väljendunud tõus (üle 5 korra normist suurem). Sellistel juhtudel tuleb fenofibraat-ravi katkestada.

Lihastoksilisuse oht suureneb, kui preparaati manustatakse koos teise fibraadi või mõne HMG-CoA
reduktaasi inhibiitoriga, eriti eelnevalt olemasoleva lihaskahjustuse korral. Seega, fenofibraate tohib
kasutada koos statiinidega ainult nendel patsientidel, kellel on raskekujuline kombineeritud
düslipideemia ja suur kardiovaskulaarne risk, kuid kellel ei ole eelnevalt esinenud lihaskahjustust.
Patsiente tuleb seejuures lihastoksilisuse võimaliku tekkimise suhtes tähelepanelikult jälgida.

Östrogeene või östrogeene sisaldavaid kontratseptiive kasutavatel hüperlipideemiaga patsientidel tuleb
kindlaks teha, kas hüperlipideemia on primaarne või sekundaarne (kuna suukaudsed östrogeenid
võivad põhjustada lipiidide taseme tõusu).

Ravim sisaldab laktoosi, mistõttu on see vastunäidustatud kaasasündinud galaktoseemia, laktaasi-
vaeguse, glükoosi - galaktoosi imendumishäire või laktaasipuudulikkuse korral.

4.5   Koostoimed

Suukaudsed antikoagulandid
Fenofibraadi kasutamisel tugevneb antikoagulandi toime ja suureneb veritsusoht. Ravi alustamisel
fenofibraadiga soovitatakse vähendada antikoagulandi annust kolmandiku võrra ja seejärel annust
järk-järgult vajadusel kohandada vastavalt INRi monitooringu tulemusele.

HMG-CoA reduktaasi inhibiitorid ja teised fibraadid
Fenofibraadi ja HMG-CoA reduktaasi inhibiitorite või teiste fibraatide kooskasutamisel suureneb
tõsise lihastoksilisuse oht. Sellist ravimite kombinatsiooni tuleb kasutada ettevaatlikult ja patsiente
tuleb lihastoksilisuse võimaluse tõttu tähelepanelikult jälgida (vt lõik 4.4).

Tsüklosporiin
Südametransplantaadiga patsientidel ei mõjutanud fenofibraadi (200 mg üks kord ööpäevas) ja
tsüklosporiini koosmanustamine oluliselt stabiilse faasi farmakokineetilisi näitajaid. Vaatamata sellele
on andmeid fenofibraadi ja tsüklosporiini samaaegsel manustamisel tekkinud pöörduvatest rasketest
neerufunktsiooni kahjustustest. Fenofibraati ja tsüklosporiini koos manustavate patsientide
neerufunktsiooni tuleb tähelepanelikult jälgida ja ravi fenofibraadiga lõpetada, kui ilmnevad tõsised
kõrvalekalded laboratoorsete analüüside tulemustes.

Tsütokroom P450 ensüümid
In vitro uuringud inimese maksa mikrosoomidega näitavad, et fenofibraat ja fenofibriinhape ei ole
tsütokroom (CYP) P450 isovormide CYP3A4, CYP2D6, CYP2E1 ega CYP1A2 inhibiitorid. Nad
inhibeerivad vähesel määral CYP2C19 ja CYP2A6 ja kergelt kuni mõõdukalt CYP2C9 terapeutilistes
annustes.
Patsiendid, kellele fenofibraadiga samaaegselt manustatakse ravimeid, mis metaboliseeruvad
CYP2C19, CYP2A6 ja eriti kitsa terapeutilise indeksiga CYP2C9 vahendusel, tuleb hoolikalt jälgida
ja vajadusel kohandada nende ravimite annust.

Muu samaaegne ravi
Fenofibraadi/fenofibriinhappe võimalikku toimet teiste ravimite metabolismile ei ole täielikult in vitro
ega in vivo täielikult uuritud. Koostoimeid ei saa välistada, mistõttu on soovitav fenofibraadi
kombineerimisel teiste ravimitega olla ettevaatlik.
In vitro koostoime uuringud viitavad valgu seondumis kohtades fenüülbutasooni välja tõrjumisele
vereplasmas.

4.6     Rasedus ja imetamine

Rasedus.
Fenofibraadi kasutamise kohta rasedatel ei ole piisavalt andmeid. Loomkatsetes ei ilmnenud
teratogeenset toimet, kuid emasloomale toksiliste annuste kasutamisel ilmnes embrütoksiline toime.
Võimalik risk inimesele ei ole teada.
Embrüotoksiline toime on ilmnenud emale toksiliste annuste korral (vt lõik 5.3).

Rinnaga toitmine.
Kuna puuduvad andmed fenofibraadi ja/või tema metaboliitide eritumise kohta rinnapiima, ei tohi
fenofibraati kasutada rinnaga toitvatel naistel.
Seetõttu ei ole ravimi kasutamine raseduse ega imetamise ajal soovitatav.

4.7     Toime reaktsiooniirusele

Toimet ei ole.

4.8     Kõrvaltoimed.

Fenofibraat-ravi ajal on kõige sagedamini täheldatud seedimise, mao või sooletraktiga seotud
kõrvaltoimeid.

Platseebo-kontrollitud kliinilistes uuringutes (n=2344) on esinenud järgnevad kõrvaltoimed allpool
nimetatud esinemissagedusega:

Kõrvaltoimed jaotatakse esinemissageduse järgi: väga sage (≥ 1/10), sage (≥ 1/100 kuni < 1/10), aeg-
ajalt (≥ 1/1000 kuni < 1/100), harv (≥ 1/10 000 kuni < 1/1000), väga harv (< 1/10 000), sealhulgas
üksikjuhud.
MedDRA                                                            Harv                 Väga harv
                     Sage                  Aeg-ajalt
Organsüsteemi                                                     >1/10000,            <1/10000 sh.
                     >1/100, <1/10         >1/1000, <1/100
klasss                                                            <1/1000              üksikjuhud
                                                                  Hemoglobiini
Vere ja
                                                                  taseme langus
lümfisüsteemi
                                                                  Leukotsüütide
häired
                                                                  arvu vähenemine
Immuunsüsteemi
                                                                  Ülitundlikkus
häired
Närvisüsteemi                                                     Väsimus ja
                                           Peavalu
häired                                                            vertiigo
Vaskulaarsed                               Trombemboolia
häired                                     (kopsuemboolia,
                                           süvaveenitromboos)*
Respiratoorsed,
rindkere ja                                                       Interstitsiaalne
mediastiiniumi                                                    kopsuhaigus**
häired
                     Seedetrakti nähud
                     ja sümptomid
                     (kõhuvalu,
Seedetrakti häired   iiveldus,             Pankreatiit*
                     oksendamine,
                     diarröa,
                     kõhupuhitus)
                                                                  Hepatiit, ikterus,
                     Transaminaaside                              kolelitiaasi
                                           Kolelitiaas (vt lõik
Maksa ja             aktiivsuse tõus (vt                          tüsistused** (nt
                                           4.4)
sapiteede häired     lõik 4.4)                                    koletsüstiit,
                                                                  kolangiit,
                                                                  sapikoolik)
Naha ja                                    Naha ülitundlikkus     Alopeetsia
nahaaluskoe                                (nt lööve, sügelus,    Valgustundlikkus
kahjustused                                urtikaaria)            e reaktsioonid
                                           Lihashäired (nt
Lihas-skeleti ja
                                           müalgia, müosiit,
sidekoe                                                           Rabdomüolüüs**
                                           lihasspasmid ja
kahjustused
                                           nõrkus)
Reproduktiivse
süsteemi ja                                Seksuaalne
rinnanäärme                                düsfunktsioon
häired
                                           Kreatiniini taseme     Uurea taseme
Uuringud
                                           suurenemine veres      suurenemine veres

* Topeltpimedas, platseebokontrolliga FIELD – uuringus randomiseeriti 9795 II tüüpi diabeediga
patsienti kahte gruppi, kus fenofibraadigrupis täheldati märkimisväärset pankreatiidijuhtude
sagenemist võrreldes platseebogrupi patsientidega (0,8% versus 0,5%; p = 0,031). Samas uuringus
täheldati statistiliselt olulist pulmonaalse embolismi juhtude kasvu (0,7% platseeborühmas versus
1,1% fenofibraadirühmas; p = 0,022) ja statistiliselt mitteolulist suurenemist süvaveenide tromboosi
osas (platseeborühmas 1,0% [48/4900 patsiendist] versus fenofibraadirühmas 1,4%[67/4895
patsiendil]; p = 0.074).
** Turuletulekujärgse informatsiooni hindamise põhjal
4.9     Üleannustamine

Fenofibraadi üleannustamisest on teatatud ainult üksikjuhtudel. Enamikul juhtudest ei täheldatud
üleannustamise sümptomeid. Spetsiifiline antidoot fenofibraadile puudub. Üleannustamise kahtluse
korral on ravi sümptomaatiline ja vastavalt vajadusele rakendatakse abistavaid meetmeid. Fenofibraat
ei ole hemodialüüsiga organismist eemaldatav.


5.      FARMAKOLOOGILISED OMADUSED.

5.1     Farmakodünaamilised omadused

Farmakoterapeutiline grupp: Seerumi lipiidide sisaldust vähendavad ained/kolesterooli ja
triglütseriidide sisaldust vähendavad ained/fibraadid.
ATC-kood: C10AB05.

Fenofibraat võib alandada vere kolesteroolisisaldust 20...25% ja triglütseriidide sisaldust veres
40...50%.
Vere kolesteroolitaseme alandamine toimub tänu aterogeensete madala tihedusega lipoproteiinide
(VLDL ja LDL) vähendamisele.
See parandab kolesterooli distributsiooni plasmas, kuna ta vähendab üldkolesterooli/HDL kolesterooli
suhet, mis on aterogeense hüperlipideemia korral suurenenud.
On leitud seos hüperlipideemia ja ateroskleroosi vahel, nii nagu ka ateroskleroosi ja
kardiovaskulaarsüsteemi haigestumise riski vahel. HDL lipoproteiini madal tase on seotud suurema
riskiga koronaarsüsteemile. Suur triglütseriidide sisaldus on samuti seotud riskiga vaskulaarsüsteemile,
kuid see seos sõltumatu riskitegurina ei ole veel tõestust leidnud.
Triglütseriidid võivad lisaks aterogeensele protsessile olla seotud ka trombogeneesiga.
Ekstravaskulaarsed kolesterooli ladestused (xanthoma tendinosum ja tuberosum) võivad
märkimisväärselt väheneda, pikaajalise ravi korral isegi täielikult kaduda (märkimisväärne
kolesteroleemia vähenemine).
Fenofibraadil on leitud ka urikosuuriline toime hüperlipideemilistel patsientidel, kusjuures urikeemia
vähenes keskmiselt 25%.
Fenofibraadi toimel suureneb apoproteiin A1 ja väheneb apoproteiin B, mis parandab suhet
apoA1/apoB, mida on nimetatud aterogeense riski tunnuseks.
Nii loomkatsetes kui ka kliiniliste uuringute ajal on fenofibraadil leitud antiagregatsiooniline toime.
See väljendub agregatsiooni vähenemises, mis on seotud ADP, arahhidoonhappe ja adrenaliiniga.
Fenofibraat suurendab lipolüüsi ja triglütseriidirikaste osakeste kliirensit läbi plasma tänu alfa-tüüpi
PPAR (Peroxysome Proliferator Activated Receptor) retseptorite lipoproteiinlipaasi aktiveerimisele ja
apolipoproteiin CIII eraldumise vähendamisele.

On andmeid, et ravi fibraatidega võib vähendada südamepärgarterite haigusi, kuid ei ole näidatud
üldise suremuse langust primaarse ja sekundaarse kardiovaskulaarse haiguse ennetamisel.
Lipiidiuuring ACCORD (meetmed südame-veresoonkonnaga seotud riskide vähendamiseks
suhkruhaigetel) oli randomiseeritud, platseebo-kontrolliga uuring, milles kasutati 5518 patsiendil,
kellel oli 2. tüüpi suhkurtõbi, fenofibraati lisaks simvastatiinravile. Fenofibraadi lisamine
simvastatiinravile ei mõjutanud oluliselt simvastatiinravi monoteraapiaga võrreldes surmaga
mittelõppenud müokardiinfarkti, surmaga mittelõppenud insuldi ja südame-veresoonkonna haiguse
tagajärjel esinenud surmajuhtumite esmast koondtulemusnäitajat (riskisuhe [HR] 0,92, 95% CI 0,79–
1,08, p = 0,32; riski absoluutne vähenemine: 0,74%). Eelnevalt määratletud düslipideemiaga
patsientide alamrühmas, kellel ravi algul HDL-C kuulus alumisse tertsiili (≤ 34 mg/dl või 0,88 mmol/l)
ja TG ülemisse tertsiili (≥ 204 mg/dl või 2,3 mmol/l), vähendas fenofibraadi kasutamine lisaks
simvastatiinravile esmast koondtulemusnäitajat 31% võrreldes simvastatiini monoteraapiaga (riskisuhe
[HR] 0,69, 95% CI 0,49–0,97, p = 0,03; riski absoluutne vähenemine: 4,95%). Teine eelnevalt
määratletud alamrühma analüüs tõi välja ravi statistiliselt olulise seose sooga (p = 0,01), näidates
kombineeritud ravi võimalikku suuremat kasulikkust meestele (p = 0,037), kuid potentsiaalselt
suuremat riski esmasele tulemusnäitajale naistel, kes said kombineeritud ravi, võrreldes simvastatiini
monoteraapiaga (p = 0,069). Seda eespool mainitud düslipideemiaga patsientide alamrühmas ei
täheldatud, kuid puudusid ka tõendid fenofibraadi ja simvastatiini kombineeritud ravi selge
kasulikkuse kohta düslipideemiaga naistel ning võimalikku kahjulikku toimet sellele alamrühmale ei
saa välistada.

5.2     Farmakokineetilised omadused

Imendumine
Muutumatul kujul ei ole plasmast fenofibraati leitud. Peamine metaboliit plasmas on fenofibriinhape.
Maksimaalne kontsentratsioon plasmas saabub 5 tundi pärast manustamist.
LIPANTHYLi päevase annuse (200 mg) manustamise korral on plasmakontsentratsioon keskmiselt 15
mikrogrammi/ml. Plasmakontsentratsioon on kestva ravi korral stabiilne.
Fenofibriinhape seotakse tugevasti plasmaalbumiinidega, mis võib asendada antivitamiin K ühendeid
valkudega seonduvuse kohtadel ja suurendada nende antikoaguleerivat toimet (vt lõik 4.5).
Fenofibriinhappe eliminatsiooni poolväärtusaeg plasmas on keskmiselt 20 tundi.

Metabolism ja eritumine
Fenofibraat eritub peamiselt uriiniga peaaegu täielikult 6 päeva jooksul. Fenofibraat eritub peamiselt
fenofibriinhappena ja glükuroonderivaadina (konjugeerimise tulemus). Farmakokineetilised uuringud
pärast mitmekordset annustamist näitavad kumulatsiooni puudumist. Fenofibriinhape ei ole
hemodialüüsitav.

5.3     Prekliinilised ohutusandmed

Kroonilise toksilisuse uuringud ei ole viidanud fenofibraadi spetsiifilisele toksilisusele. Fenofibraat ei
ole uuringutes põhjustanud mutageensust.
Peroksisoomi proliferatsioonist tingituna on suurte annuste korral leitud rottidel ja hiirtel
maksakasvajaid. Need muutused on iseloomulikud väikestele närilistele ja neid ei ole täheldatud teistel
loomaliikidel. Puudub seos kliinilise kasutamisega inimestel.
Uuringutes hiirte, rottide ja jänestega ei ole ilmnenud teratogeenset toimet. Embrüotoksiline toime
ilmnes kui emasloomadele manustati ravimit toksilises annuses. Suurte annuste korral pikenes
tiinuseaeg ja oli raskendatud sünnitusekulg. Toimet fertiilsusele ei täheldatud.


6.      FARMATSEUTILISED ANDMED

6.1     Abiainete loetelu

Kapsli sisu
Naatriumlaurüülsulfaat,
Laktoos
Eelželatineeritud maisitärklis,
Krospovidoon
Magneesiumstearaat.
Kapsli kest:
Želatiin
Titaandioksiid (E171)
Raudoksiid, punane (E172)
Erütrosiin (E127).

6.2     Sobimatus

Ei ole asjakohane.

6.3     Kõlblikkusaeg

3 aastat.
6.4      Sälitamise eritingimused

Hoida originaalpakendis niiskuse eest kaitstult.

6.5      Pakendi iseloomustus ja sisu.

Al/PVC blistrid.
Pakendis on 30 kapslit.

6.6      Kasutamisjuhend

Erinõuded puuduvad.


7.       MÜÜGILOA HOIDJA

Laboratoires Fournier S.A.
28 Boulevard Clemenceau
21000 Dijon
Prantsusmaa


8.       MÜÜGILOA NUMBER

210298


9.       ESIMESE MÜÜGILOA VÄLJASTAMISE/MÜÜGILOA UUENDAMISE KUUPÄEV

4.09.1998/20.06.2008


10.      TEKSTI VIIMASE KAASAJASTAMISE KUUPÄEV

Ravimiametis kinnitatud septembris 2011.