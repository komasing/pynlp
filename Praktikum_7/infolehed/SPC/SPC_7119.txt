RAVIMI OMADUSTE KOKKUVÕTE


1.    RAVIMPREPARAADI NIMETUS

Exoderil, 1% kreem
Exoderil, 1% nahalahus


2.    KVALITATIIVNE JA KVANTITATIIVNE KOOSTIS

1 g kreemi sisaldab toimeainena 10 mg naftifiinvesinikkloriidi ja säilitusainena 10 mg
bensüülalkoholi.
1 ml lahust sisaldab 10 mg naftifiinvesinikkloriidi ja 50 mg propüleenglükooli.
INN. Naftifinum

Abiainete täielik loetelu vt lõik 6.1.


3.    RAVIMVORM

Kreem.
Valge kreem.

Nahalahus.
Värvitu nahalahus.


4.    KLIINILISED ANDMED

4.1   Näidustused

Retseptiravimi näidustus
Dermatofüütide ja Candida poolt põhjustatud naha seeninfektsioonid.
Pityriasis versicolor.

Käsimüügiravimi näidustus.
Jala seenhaiguse ravi (tinea pedis).

Kliiniliselt oluline toimespekter: Trichophyton spp, Microsporon spp, Epidermophyton spp,
Aspergillus spp, Sporotricium schenckii, Candida spp, Pityrosporum spp.

4.2   Annustamine ja manustamisviis

Annustamine:
Enne ravimi nahale manustamist puhastatakse ja kuivatatakse ravitav nahapiirkond ja sellega piirnev
nahk hoolikalt. Exoderil´i manustatakse 1 kord päevas. Retsidiivi vältimiseks tuleb ravi jätkata veel
vähemalt kahe nädala jooksul pärast kliinilist paranemist. Kahjustatud naha täielik paranemine võib
võtta kuni 4 nädalat.

Manustamisviis:
Exoderil kreem/lahus on ette nähtud ainult paikseks nahale manustamiseks.

4.3   Vastunäidustused

Kreem:
Ülitundlikkus naftifiini, säilitusaine bensüülalkoholi või ravimi ükskõik millise teise abiaine suhtes.
Nahalahus:
Ülitundlikkus naftifiini, propüleenglükooli või ravimi ükskõik millise teise abiaine suhtes.
Lahust ei tohi manustada lahtistele haavadele ja nahalõhedele.

4.4   Hoiatused ja ettevaatusabinõud kasutamisel

Kasutada ainult välispidiselt.
Exoderil kreem/lahus ei tohi silma sattuda.
Exoderil lahust ei tohi manustada lahtistele haavadele.

4.5   Koostoimed teiste ravimitega ja muud koostoimed

Koostoimeid teiste ravimite ega alkoholiga ei ole täheldatud.

4.6   Rasedus ja imetamine

Ravimi kasutamisel vastavalt soovitustele ei ole kahjulike toimete ilmnemine lootel või vastsündinul
tõenäoline. Teratoloogilistes uuringutes ei ole leitud ühtegi viidet naftifiini embrüotoksilise toime
kohta.

4.7   Toime reaktsioonikiirusele

Ei ole seni täheldatud.

4.8   Kõrvaltoimed

Üksikjuhtudel võib esineda lokaalseid ärritusnähte, näiteks naha kuivust, punetust ja põletustunnet.
Kõrvaltoimed on täielikult mööduvad ning reeglina ei tingi ravi katkestamist.

4.9   Üleannustamine

Üleannustamise sümptomid on suures osas sarnased kõrvaltoimetega (vt lõik 4.8).


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: seentevastased ained paikseks kasutamiseks
ATC-kood: D01AE22

Paikselt kasutatava Exoderil’i toimeaine naftifiin on allüülamiinide hulka kuuluv seentevastane aine.
Naftifiin toimib valdavalt fungitsiidselt dermatofüütidesse (Trichophyton spp, Microsporon spp ja
Epidermophyton spp), hallitusseentesse (Aspergillus spp) ja Sporotricium schenckii’sse ning sõltuvalt
pärmseene tüvest kas fungitsiidselt või fungistaatiliselt pärmseentesse (Candida spp, Pityrosporum
spp.).
Lisaks omab naftifiin ka teatavat antibakteriaalselt toimet mitmetesse grampositiivsetesse ja
gramnegatiivsetesse mikroorganismidesse, mis võivad põhjustada sekundaarseid bakteriaalseid
infektsioone.

5.2   Farmakokineetilised omadused

Naftifiin tungib kergesti nahka ning antimükootilised kontsentratsioonid püsivad erinevates naha
kihtides pikka aega.

5.3   Prekliinilised ohutusandmed
In vitro genotoksilisuse uuringud ei näidanud mutageenset toimet.
Reproduktsiooni uuringutes anti rottidele ja küülikutele kuni 150-kordne inimeste nahale kantav
päevaannus suukaudselt, mis ei pärssinud viljakust ega avaldanud toimet lootele.


6.    FARMATSEUTILISED ANDMED

6.1   Abiainete loetelu

Exoderil kreem:
Naatriumhüdroksiid
Bensüülalkohol
Sorbitaanstearaat
Tsetüülpalmitaat
Tsetüülalkohol
Stearüülalkohol
Polüsorbaat (60)
Isopropüülmüristaat
Puhastatud vesi

Exoderil nahalahus:
Propüleenglükool
Etanool
Puhastatud vesi

6.2   Sobimatus

Ei ole kohaldatav.

6.3   Kõlblikkusaeg

5 aastat.
Kõlblikkusaeg pärast esmast avamist: kuni 4 nädalat.

6.4   Säilitamise eritingimused

Hoida temperatuuril kuni 30˚C.
Avatud tuub: Hoida temperatuuril kuni 25˚C.

6.5   Pakendi iseloomustus ja sisu

Exoderil kreem:
15 g või 30 g kreemi plekktuubis.

Exoderil nahalahus:
10 ml või 20ml nahalahust tumedas klaaspudelis.

6.6   Erihoiatused ravimi hävitamiseks ja käsitlemiseks

Enne ravimi manustamist tuleb kahjustunud ala hoolikalt puhastada ja kuivatada.

Kasutamata ravim või jäätmematerjal tuleb hävitada vastavalt kohalikele seadustele.


7.    MÜÜGILOA HOIDJA
Sandoz GmbH
Biochemiestrasse 10
A-6250 Kundl
Austria


8.    MÜÜGILOA NUMBRID

Exoderil kreem: 258899
Exoderil lahus: 258999


9.    ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

14.06.1999/3.02.2010


10.   TEKSTI LÄBIVAATAMISE KUUPÄEV

Ravimiametis kinnitatud septembris 2011.