Ravimi omaduste kokkuvõte

1.      RAVIMPREPARAADI NIMETUS

Havrix, 1440 ELISA ühikut/ml süstesuspensioon
Havrix, 720 ELISA ühikut/0,5 ml süstesuspensioon
Hepatiit A vaktsiin (inaktiveeritud, adsorbeeritud)


2.      KVALITATIIVNE JA KVANTITATIIVNE KOOSTIS

Havrix on steriilne suspensioon, mis sisaldab formaldehüüdiga inaktiveeritud ning
alumiiniumhüdroksiidil adsorbeeritud hepatiit A viirust (tüvi HM175).

Viirus on kasvatatud inimese diploidrakkude kultuuril MRC5. Enne viiruse isoleerimist puhastatakse
kultuurrakud hoolikalt söötmes sisalduvatest ainetest.
Viirus eraldatakse kultuurrakkude puhastamisele järgneval ultrafiltratsioonil ja geelelektroforeesil,
mille käigus tekib rakkude lüüs. Viirus inaktiveeritakse formaldehüüdiga.

Havrix vastab Maailma Terviseorganisatsiooni poolt bioloogiliste ainete tootmisele esitatud nõuetele.
Havrix sisaldab inaktiveeritud hepatiit A viiruse puhastatud steriilset suspensiooni. Viirusantigeeni
sisaldus määratakse ELISA meetodiga.

Üks 1 ml annus sisaldab:
1440 ELISA ühikut (El.U.) ühikut hepatiit A viiruse inaktiveeritud antigeeni.

Üks 0,5 ml annus sisaldab:
720 ELISA ühikut (El.U.) ühikut hepatiit A viiruse inaktiveeritud antigeeni.

Abiained vt lõik 6.1.


3.      RAVIMVORM

Süstesuspensioon
Havrix on süstesuspensioon klaasviaalis või eeltäidetud süstlas.

Viaal on valmistatud neutraalsest klaasist tüüp I, mis vastab Euroopa Farmakopöa nõuetele.


4.      KLIINILISED ANDMED

4.1     Näidustused

Havrix, 1440 ELISA ühikut/ml, hepatiit A vastane aktiivne immuniseerimine riskigruppi kuuluvatel
isikutel alates 16. eluaastast.
Havrix, 720 ELISA ühikut/0,5 ml, hepatiit A vastane aktiivne immuniseerimine riskigruppi kuuluvatel
isikutel kuni 16. eluaastani.

Märkus.
Havrix ei kaitse hepatiit B, hepatiit C, hepatiit E viirusinfektsiooni eest ega ka teiste maksa
kahjustavate patogeenide eest.

Piirkondades, kus hepatiit A viiruse infektsiooni esinemissagedus on madal või keskmine, on
soovitatav vaktsineerida isikuid, kellel on kõrgenenud risk nakatuda A hepatiiti:
Reisijad. Isikud, kes reisivad kõrge A hepatiidi nakatumisohuga piirkondadesse, nagu Aafrika, Aasia,
Vahemeremaad, Kesk-Ida, Kesk- ja Lõuna-Ameerika.

Kaitsejõud. Kaitsejõududes teenivad isikud, kes reisivad kõrge endeemilisusega piirkondadesse või
piirkonda, kus puuduliku hügieeni tõttu on kõrge A hepatiiti nakatumisrisk. Nendele isikutele on
näidustatud hepatiit A viiruse vastane aktiivne immuniseerimine.

Isikud, kes oma elukutse tõttu on ohustatud hepatiit A viirusesse nakatumisest või selle üle
kandmisest. Siia kuuluvad päevakeskuste töötajad, meditsiini ja parameditsiini personal haiglates ja
muudes üksustes, eriti gastroenteroloogia ja lastehaiguste osakonnas, reoveega töötajad, toidu käitlejad
jms.

Seksuaalkuuluvusest tingitud riskigrupp. Homoseksuaalid ning paljude seksuaalpartneritega isikud.

Hemofiilikud.

Süstitavate ainete kuritarvitajad.

Haigetega kontaktis olevad isikud. Kuna nakatunud isikutelt võib viirus levida pikema perioodi
vältel, siis on soovitatav immuniseerida nende patsientidega lähedases kontaktis olevad isikud.

Isikud, kes vajavad kaitset seoses hepatiit A viiruse puhangu piiramisega.

Spetsiifilised inimgrupid, nagu näiteks Ameerika indiaanlased, eskimod, kus on grupisiseselt
suurenenud haigestumine.

Kroonilise maksakahjustusega või kroonilise maksakahjustuse riskiga patsiendid (s.h hepatiit B
ja hepatiit C viiruse kroonilised kandjad ja alkoholi liigtarvitajad). Hepatiit A viirusel on kalduvus
soodustada krooniliste maksahaiguste avaldumist.

Keskmise kuni kõrge A hepatiidi riskiga piirkondades, nagu Aafrika, Aasia, Vahemeremaad,
Kesk-Ida, Kesk- Ja Lõuna-Ameerika, soovitatakse immuniseerida vastuvõtlikke isikuid.

4.2   Annustamine ja manustamisviis

Primaarne immuniseerimine:

- Täiskasvanud ja üle 16-aastased noorukid

Primaarseks immuniseerimiseks kasutatakse Havrix üksikannust 1,0 ml.

- Ühe kuni 15-aastased (kaasa arvatud) lapsed ja noorukid*

Primaarseks immuniseerimiseks kasutatakse Havrix üksikannust 0,5 ml.

*Havrix 0,5 ml annust võib manustada kuni 18-aastastele noorukitele (k.a).

Revaktsineerimine

Pärast primaarset immuniseerimist Havrix vaktsiiniga soovitatakse pikaajalise kaitse saavutamiseks
manustada järgmine annus 6 kuud kuni 5 aastat pärast esimest annust. Eelistatult 6 kuni 12 kuud pärast
esimest annust (vt lõik 5.1).

Manustamine:
Havrix'it manustatakse intramuskulaarselt.
Täiskasvanutel ja lastel süstitakse vaktsiin tavaliselt deltalihasesse õlavarre lateraalses ülemis
kolmandikus. Väiksematele lastele võib vaktsiini manustada reielihase anterolateraalsesse piirkonda.

Vaktsiini ei tohi manustada tuhara piirkonda.

Vaktsiini ei tohi manustada subkutaanselt/intradermaalselt, kuna anti-HAV antikehade teke ei pruugi
sellisel juhul olla optimaalne.

Havrix'it ei tohi mingil tingimusel manustada intravaskulaarselt.

Trombotsütopeenia või hüübimishäiretega patsientidele tuleb vaktsiini manustada ettevaatlikult, kuna
lihasesse süstimisel võib tekkida verejooks: süstimise järgselt tuleb asetada süstekohale (ilma
hõõrumiseta) rõhkside vähemalt kaheks minutiks.

4.3     Vastunäidustused

Havrix'it ei tohi manustada isikutele, kellel on teada ülitundlikkusreakstioon vaktsiini komponentidele
(vt punkt 2. ja lõik 6.1) ega isikutele, kellel on tekkinud ülitundlikkusreakstioon pärast eelmist
Havrix´i manustamist.

4.4     Hoiatused ja ettevaatusabinõud kasutamisel

Nagu ka teiste vaktsiinidega, peab kõrge palavikuga kaasnevate haiguste puhul Havrix vaktsiini
manustamist edasi lükkama. Kerge infektsiooni olemasolu ei ole vaktsineerimise vastunäidustuseks.

Ei ole andmeid, kas Havrix hoiab ära A hepatiidi kliiniliste nähtude ilmumise, kui vaktsiini
manustatakse inkubatsiooniperioodil.

Hemodialüüsipatsientidel ja immuunpuudulikkusega patsientidel ei pruugi ühekordne Havrix'i
manustamine anda adekvaatset anti-HAV antikehade tiitrit ja seetõttu võib tekkida vajadus vaktsiini
lisaannuse manustamiseks.

Nagu teistegi süstitavate vaktsiinide puhul, peab vastav meditsiiniline abi ning järelvalve olema
koheselt kättesaadav juhul, kui pärast vaktsiini manustamist tekib anafülaktiline šokk.

HIV infektsioon ei ole vaktsineerimise vastunäidustuseks.

Seropositiivsus hepatiit A viiruse antikehade suhtes ei ole vaktsineerimise vastunäidustuseks.

Sünkoop (minestamine) võib tekkida pärast või isegi enne ükskõik missugust vaktsineerimist
psühhogeense reaktsioonina nõelatorkele. Oluline on rakendada abinõusid minestusest tingitud
vigastuste vältimiseks.

4.5     Koostoimed teiste ravimitega ja muud koostoimed

Havrix on inaktiveeritud vaktsiin, mistõttu üheaegne manustamine teiste inaktiveeritud vaktsiinidega
ei põhjusta muutusi immuunvastuses.

Havrix'i manustamine koos tüüfuse-, kollapalaviku-, koolera- (süstitav) või teetanusevaktsiiniga ei
põhjusta muutusi immuunvastuses.

Immunoglobuliinide manustamine üheaegselt Havrix'iga ei mõjuta vaktsiini kaitsvat toimet.
Kui teiste vaktsiinide või immunoglobuliinide samaaegset manustamist peetakse vajalikuks, tuleb kõik
preparaadid manustada erinevatesse süstekohtadesse kasutades erinevaid süstlaid ning nõelu.

4.6     Rasedus ja imetamine

Rasedus
Ei ole andmeid vaktsiini kasutamise kohta raseduse ajal.
Puuduvad andmed loomuuringute kohta, mis uuriksid vaktsiini mõju reproduktiivfunktsioonile.
Sarnaselt teiste inaktiveeritud viirusvaktsiinidega, loetakse ohtu lootele väga väikeseks, kuid siiski
peaks Havrix'it rasedatele naistele manustama vaid hädavajadusel.

Imetamine
Ei ole andmeid vaktsiini kasutamise kohta imetamise ajal.
Puuduvad andmed loomuuringute kohta, mis uuriksid vaktsiini mõju reproduktiivfunktsioonile. Kuigi
riski lapsele loetakse väga väikeseks, peab Havrix´it rinnaga toitvale emale manustama vaid
hädavajadusel.

4.7     Toime reaktsioonikiirusele

Havrix'i manustamine ei mõjuta autojuhtimise ja masinate käsitsemise võimet.

4.8     Kõrvaltoimed

Alltoodud ohutusprofiil põhineb enam kui 5300 uuringus osaleja andmetel.

Kõrvaltoimete esinemissagedused on ära toodud järgmiselt:
Väga sage      (≥1/10)
Sage           (≥1/100, <1/10)
Aeg-ajalt      (≥1/1000,<1/100)
Harv           (≥1/10 000,<1/100)
Väga harv      (<1/10 000)

•     Kliinilised uuringud

Infektsioonid ja infestatsioonid
Aeg-ajalt: ülemiste hingamisteede infektsioonid, riniit

Ainevahetus- ja toitumishäired
Sage: isutus

Psühhiaatrilised häired
Väga sage: ärrituvus

Närvisüsteemi häired
Väga sage: peavalu
Sage: unisus
Aeg-ajalt: uimasus
Harv: tundlikkuse langus, paresteesia

Seedetrakti häired
Sage: seedetrakti sümptomid (nagu kõhulahtisus, iiveldus, oksendamine)

Naha ja nahaaluskoe kahjustused
Aeg-ajalt: lööve
Harv: pruritus
Lihas-skeleti ja sidekoe kahjustused
Aeg-ajalt: müalgia, lihas-skeleti jäikus

Üldised häired ja manustamiskoha reaktsioonid
Väga sage: süstekoha valu ja punetus, väsimus
Sage: turse, ebamugavustunne, palavik (≥ 37,5°C), süstekoha reaktsioonid (nagu kõvastumine)
Aeg-ajalt: gripitaoline haigestumine
Harv: külmavärinad

•     Turustamisjärgsed uuringud

Immuunsüsteemi häired
Anafülaksia, allergilised reaktsioonid, kaasa arvatud anafülaktoidsed reaktsioonid ja seerumtõve
taolised reaktsioonid.

Närvisüsteemi häired
Krambid

Vaskulaarsed häired
Vaskuliit

Naha ja nahaaluskoe kahjustused
Angioneurootiline turse, urtikaaria, multiformne erüteem
Lihas-skeleti ja sidekoe kahjustused
Liigesvalu

4.9     Üleannustamine

Turustamisjärgsetes uuringutes on teatatud üleannustamise juhtumitest. Üleannustamisele järgnevad
kõrvaltoimed olid sarnased neile, millest teatati vaktsiini tavapärase manustamise järgselt.


5.      FARMAKOLOOGILISED OMADUSED

5.1     Farmakodünaamilised omadused

Vaktsiin hepatiit A vastakseks immuniseerimiseks
ATC kood: J07BC02.

Havrix stimuleerib spetsiifilisi kaitsemehhanisme, mille tulemusena hakkab organism sünteesima
HAV vastaseid antikehasid.

Kliinilistes uuringutes muutus 99% vaktsineeritutest seropositiivseks 30. päeva jooksul pärast
primaarset immuniseerimist. Kliinilistes uuringutes, kus uuriti immuunvastuse kineetikat selgus, et
79% vaktsineeritutest muutus seropositiivseks 13. päeval, 86,3% 15. päeval, 95,2% 17. ja 100% 19.
päeval, mis on lühem, kui keskmine A hepatiidi inkubatsiooniperiood (4 nädalat) (vt lõik 5.3).

Havrix'i efektiivsust on hinnatud erinevates HAV endeemiate piirkondades (Alaskal1,2, Slovakkias3,
USA´s4, Ühendkuningriigis5, Iisraelis6 ja Itaalias7). Havrix'iga vakstineerimine nendes piirkondades
pani piiri haiguse massilisele levikule. Populatsiooni 80%-line vaktsineerimine pani haiguspuhangule
piiri 4 kuni 8 nädalaga.
Pärast primaarset immuniseerimist Havrix'iga soovitatakse pikaajalise kaitse saavutamiseks manustada
järgmine annus 6 kuni 12 kuud pärast esimest annust. Kliiniliste uuringute andmetel on ühe kuu
möödumisel Havrix'i esmakordsest manustamisest praktiliselt kõik vaktsineeritutest seropositiivsed.

Kui revaktsineerimine ei ole toimunud 6 kuni 12 kuu jooksul pärast esmast immuniseerimist, võib
teise süsti tegemise lükata edasi kuni 5 aastat. Võrdlevas uuringus on näidatud, et revaktsineerimine
Havrix'iga 5 aasta möödumisel primaarsest vaktsineerimisest tagab sarnase antikehade tiitri kui
revaktsineerimine 6 kuni 12 kuu jooksul pärast esmast immuniseerimist.

Hepatiit A viiruse vastaste antikehade tiitrit püsimist pärast kahte Havrix'i doosi, mis on manustatud 6
kuni 12 kuusete vahedega, on hinnatud 10 aastat pärast vaktsineerimist. 10 aastat hiljem määratud
tulemused lubavad eeldada, et 97% vaktsineeritutest on ka 25 aastat pärast vaktsineerimist endiselt
seropositiivsed (>20 mIU/ml).

Olemasolevad andmed ei anna alust arvata, et pärast kahte doosi Havrix'i manustamist
immunokompetentsetele isikutele, oleks vajalik revaktsineerimine.

5.2     Farmakokineetilised omadused

Vaktsiinide puhul ei ole farmakokineetiliste omaduste hindamine vajalik.

5.3     Prekliinilised ohutusandmed

Farmakoloogilise ohutuse ja toksilisuse prekliinilised uuringud loomadel.

Teostatud on vajalikud prekliinilised uuringud.

Teostati katse kaheksal loomal, kes infitseeriti heteroloogse hepatiit A viiruse tüvega. Kaks päeva
pärast kokkupuudet viirusega loomad vaktsineeriti. Vaktsineerimine põhjustas kõikidel
uuringuloomadel kaitsvate antikehade tekke.


6.      FARMATSEUTILISED ANDMED

6.1     Abiainete loetelu

Alumiiniumhüdroksiid
Aminohapped
Dinaatriumfosfaat
Kaaliumfosfaat
Neomütsiin sulfaat (Havrix 1440 ELISA ühikud/ml: vähem kui 20 mg; Havrix 720 ELISA ühikud/0,5
ml: vähem kui 10 ng)
Polüsorbaat 20
Kaaliumkloriid
Naatriumkloriid
Süstevesi

6.2     Sobimatus

Havrix'i ei tohi segada samasse süstlasse teiste vaktsiinide ja immunoglobuliinidega.

6.3     Kõlblikkusaeg

3 aastat.
6.4   Säilitamise eritingimused

Hoida temperatuuril 2°C...8°C.
Mitte hoida sügavkülmas. Külmunud vaktsiini mitte kasutada.

Lisainformatsioon stabiilsuse kohta:

Järgnevalt toodud eksperimentaalsed andmed ei ole mõeldud säilitamise soovitustena vaid vaktsiini
stabiilsuse iseloomustamiseks: Havrix'it on hoitud kolm nädalat temperatuuril +37°C, ilma et vaktsiin
kaotaks oma toimet.

6.5     Pakendi iseloomustus ja sisu

Havrix 1440 ELISA ühikut/ml süstesuspensioon 1,0 ml viaalis või süstelis.
Havrix 720 ELISA ühikut/0,5 ml süstesuspensioon 0,5 ml viaalis või süstelis.

Viaalid on valmistatud I tüüpi klaasist, mis vastab Euroopa Farmakopöa nõuetele.

6.6     Erihoiatused ravimi hävitamiseks ja käsitlemiseks

Säilitamisel võib täheldada valget sadet ja läbipaistvat supernatanti.

Enne Havrix'i manustamist kontrollige vaktsiini visuaalselt kõrvaliste osakeste ja/või füüsikaliste
omaduste muutumise suhtes.
Enne manustamist tuleb vaktsiini hästi loksutada kuni tekib kergelt opalestseeruv valge suspensioon.
Kui täheldate teistsuguseid muutusi vaktsiini sisus, tuleb süstel ära visata.

Kasutamata ravim või jäätmematerjal tuleb hävitada vastavalt kohalikele seadustele.

7.      MÜÜGILOA HOIDJA

GlaxoSmithKline Biologicals s.a.
rue de l'Institut 89
1330 Rixensart
Belgia


8.      MÜÜGILOA NUMBERID

Havrix 1440 ELISA ühikut/ml: 150096
Havrix 720 ELISA ühikut/0,5 m: 160697

9.      ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

08.02.2002/12.02.2007


10.     TEKSTI LÄBIVAATAMISE KUUPÄEV

Jaanuar 2007

Ravimiametis kinnitatud detsembris 2011