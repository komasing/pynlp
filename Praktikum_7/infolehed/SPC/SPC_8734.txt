RAVIMI OMADUSTE KOKKUVÕTE

1. RAVIMPREPARAADI NIMETUS

Zomacton, 4 mg süstelahuse pulber ja lahusti

2. KVALITATIIVNE JA KVANTITATIIVNE KOOSTIS

Somatropiin* 4 mg
(valmis süstelahus sisaldab 1,3 mg/ml või 3,3 mg/ml somatropiini)

* Toodetud Escherichia coli rakkudest rekombinantse DNA tehnoloogia abil.

INN. Somatropinum

Abiainete täielik loetelu vt lõik 6.1.

3. RAVIMVORM

Süstelahuse pulber ja lahusti.
Zomacton on valge kuni valkjas lüofiliseeritud pulber viaalis.
Ampullis olev lahusti on selge ja värvitu.

4. KLIINILISED ANDMED

4.1 Näidustused

Kasvuhormooni puudulikkusest tingitud kasvupeetusega laste pikaajaline ravi.
Kromosoomanalüüsiga tõestatud Turneri sündroomist tingitud kasvupeetusega laste pikaajaline
ravi.

4.2 Annustamine ja manustamisviis

Zomacton-ravi tohib läbi viia ainult selleks kvalifitseeritud spetsialisti järelvalvel, kes omab
piisavalt kogemusi kasvuhormooni vaegusega patsientide ravis.

Zomacton’i annustamise ja manustamise graafik peab olema iga patsiendi puhul individuaalne.
Ravi kestus, mis on tavaliselt mitu aastat, sõltub maksimaalselt saavutatavast terapeutilisest
efektist.
Kasvuhormooni nahaalusi manustamine võib tekitada süstekohal rasvkoe vähenemise või liia.
Seetõttu tuleb süstekohti muuta.

Kasvuhormooni puudulikkus
Tavaline soovitatav annus on 0,17...0,23 mg/kg kehakaalu kohta (ligikaudu 4,9 mg/m2...6,9
mg/m2 keha pindala kohta) nädalas jagatuna 6...7 nahaaluseks süsteks (see vastab päevas
0,02...0,03 mg/kg kehakaalu kohta või 0,7...1,0 mg/m2 keha pindala kohta). Nädala koguannust
0,27 mg/kg või 8 mg/m2 keha pindala kohta ületada ei tohi (vastab päevasele süstitavale kogusele
ligikaudu kuni 0,04 mg/kg).

Turneri sündroom
Tavaline soovitatav annus on 0,33 mg/kg/kehakaalu kohta (vastab ligikaudu 9,86
mg/m2/kehapinna kohta) nädalas jagatuna 6...7 nahaaluseks süsteks (see vastab päevas 0,05
mg/kg/kehakaalu kohta või 1,40...1,63 mg/m2/kehapinna kohta).

Lahuse valmistamine, vt lõik 6.6.

4.3 Vastunäidustused

Ülitundlikkus somatropiini või ravimi ükskõik millise abiaine suhtes.
Somatropiini ei tohi kasutada kasvu soodustamiseks sulgunud epifüüsiga lastel.

Zomacton’i ei tohi manustada enneaegsetele vastsündinutele või vastsündinutele, sest lahusti
sisaldab bensüülalkoholi.

Ükskõik millises aktiivses faasis kasvaja. Patsientidele, kellel on märgata olemasoleva
intrakraniaalse kahjustuse või muu aktiivse tuumori progresseerumist, ei tohi Zomacton’i
manustada, kuivõrd ravimi tuumori kasvu soodustavat toimet ei saa välistada. Enne ravi
alustamist Zomacton’iga peavad tuumorid olema inaktiivsed ja kasvajavastane ravi lõpetatud.
Ägedas kriitilises seisundis patsiente, kellel on avatud südame operatsiooni-, kõhuõõnekirurgia-,
hulgitrauma, ägeda hingamispuudulikkuse või teiste sarnaste seisundite järgsed komplikatsioonid,
ei tohi somatropiiniga ravida.
Kroonilise neerupuudulikkusega lastel tuleb ravi somatropiiniga katkestada neerusiirdamise ajaks.
Rasedus ja imetamine (v t lõik 4.6)

4.4 Hoiatused ja ettevaatusabinõud kasutamisel

Bensüülalkoholi sisalduse tõttu võib Zomacton tekitada vastsündinutel ja kuni 3-aastastel lastel
toksilisi ja anafülaktoidseid reaktsioone ning ravimit ei tohi seetõttu enneaegsetele või
vastsündinutele manustada.

Pärast kasvuhormooni kasutamise alustamist on teatatud uneapnoest ja äkksurma juhtudest
Prader-Willi sündroomiga lastel, kellel on üks järgnevatest riskifaktoritest: tugev rasvumus,
anamneesis ülemiste hingamisteede obstruktsioon või uneapnoe või identifitseerimata
hingamisteede infektsioon.

Harva on täheldatud healoomulist koljusisese rõhu suurenemist. Kui tekivad tõsised või korduvad
peavalud, nägemisprobleemid ja iiveldus/oksendamine, peab papilli ödeemi kontrollimiseks
teostama funduskoopia. Kui papilli ödeemi teke leiab kinnitust, tuleks kaaluda healoomulise
koljusisese rõhu diagnoosi ja võimalusel katkestada ravi kasvuhormooniga (vt ka lõik 4.8).
Praegu ei ole piisavalt andmeid, et anda ravijuhiseid kliiniliste otsuste tegemiseks patsientide
puhul, kellel intrakraniaalne hüpertensioon on taandunud. Somatropiinravi taasalustamisel tuleks
patsiente jälgida, kas ei ilmne intrakraniaalse hüpertensiooni sümptomite suhtes.

Sarnaselt teiste somatropiini sisaldavate ravimitega võivad väikesel arvul patsientidest tekkida
antikehad somatropiinile. Nende antikehade sidumisvõime on olnud väga väike ega ole takistanud
somatropiinravi kasvuedendavat toimet. Kõiki ravile mittealluvaid patsiente tuleb uurida
antikehade suhtes somaptropiinile.

Ravi ajal somatropiiniga on täheldatud ektratüreoidaalset T4 suurenenud konversiooni T3-ks, mis
võib seetõttu maskeerida hüpotüreoidismi.
Kõikidel patsientidel tuleb seetõttu jälgida kilpnäärmefunktsiooni. Hüpopituitarismiga
patsientidel tuleb tähelepanelikult jälgida standardtset asendusravi, kui samal ajal tehakse
somatropiin ravi.

Kuna somaptropiin võib vähendada tundlikkust insuliinile, peab patsiente jälgima
glükoositalumatuse ilmingute suhtes. Suhkurtõvega patsientidel võib insuliini annus vajada
korrigeerimist pärast somaptropiini sisaldava ravi alustamist. Diabeetikuid või
glükoositalumatusega patsiente tuleb kogu somatropiin-ravi ajal hoolikalt jälgida.

Kui kasvuhormooni vaegus on tekkinud intrakraniaalse kahjustuse tagajärjel, tuleks patsienti
sageli uurida, vältimaks põhihaiguse progresseerumist või taastumist.

Vähesel arvul kasvuhormooni puudulikkusega patsientidel, nii somatropiinravi saavatel kui mitte-
saavatel, on teatatud leukeemia esinemisest. Kuigi puuduvad andmed, et leukeemia esinemine
ilma soodustavate faktoriteta kasvuhormooni saavatel isikutel suureneks
Endokriinsete häiretega patsientidel võib sagedamini esineda reieluu pea väljalibisemist liigesest.
Zomacton-ravi saavaid patsiente, kes lonkavad või kurdavad valu puusas või põlves tuleb selle
suhtes uurida.

Kasvuhormoon-ravi toimet organismi taastumisele jälgiti kahes platseebo-kontrolliga uuringus
522 kriitilises seisundis täiskasvanud patsiendil, kellel olid avatud südame operatsiooni,
kõhuõõnekirurgia, hulgitrauma või ägeda hingamispuudulikkuse tagajärjel tekkinud
komplikatsioonid.

Suremus oli kasvuhormooniga ravitud (annustes 5,3…8 mg/päevas) patsientide hulgas kõrgem,
võrreldes platseebogrupiga (42 % vs. 19 %). Lähtuvalt sellest informatsioonist ei tohiks selliseid
patsiente kasvuhormooniga ravida. Kuna ägedas kriitilises seisundis haigetel kasvuhormooniga
asendusravi kohta ohutusandmed puuduvad, tuleb jätkuvast ravist saadavat kasu selles
situatsioonis kaaluda võimalike kaasuvate riskide suhtes.

Kõikide sarnases ägedas kriitilises või sarnastes seisundites olevate patsientide puhul tuleb
kaaluda kasvuhormoon-ravist saadava kasu ja kaasuva võimaliku riski suhet.

Kuna ravim sisaldab abiainena bensüülalkoholi (9 mg/ml), võib ZOMACTON tekitada
vastsündinutel ja kuni 3-aastastel lastel toksilisi ja anafülaktoidseid reaktsioone ning ravimit ei
tohi seetõttu enneaegsetele või vastsündinutele manustada (vt lõik 4.3).

4.5 Koostoimed teiste ravimitega ja muud koostoimed

Samaaegne glükokortikoidravi võib kasvu pidurdada ning seega takistada somatropiini
kasvuedendavat toimet.
AKTH defitsiidiga patsientide glükokortikoidasendusravi peab olema hoolikalt korrigeeritud, et
vältida inhibeerivat toimet kasvuhormoonile.

Androgeenide, östrogeenide ja anaboolsete steroidide suured annused võivad kiirendada luu
maturatsiooni ning seetõttu takistada kasvu.

Kuivõrd somatropiin võib põhjustada insuliinresistentsust, võib osutuda vajalikuks insuliini
annuse kohandamine suhkurtõve haigetel, kes samaaegselt saavad Zomacton-ravi.
Kasvuhormooni vaegusega täiskasvanutel läbiviidud koostoime uuringud viitavad asjaolule, et
somatropiini manustamine võib suurendada tsütokroom P450 isoensüümide kaudu
metaboliseeruvate ühendite kliirensit. Eriti võib suureneda P450 3A4 kaudu metaboliseeruvate
ühendite (nt suguhormoonid, kortikosteroidid, krambivastased ained ja tsüklosporiin) kliirens,
mis viib nende ühendite plasmasisalduse vähenemisele. Selle leiu kliiniline tähtsus ei ole teada.

4.6 Rasedus ja imetamine

Somatropiini sisaldavate ravimitega läbiviidud reproduktsiooniuuringud loomadel ei näidanud
suurenenud riski kõrvaltoimete tekkeks embrüol või lootel.
Somatropiini kasutamisest loomadel tiinuse ajal andmeid ei ole (vt lõik 5.3).
Seetõttu ei ole somatropiini sisaldavate ravimite kasutamine soovitav raseduse ajal ja viljakas eas
naistel, kes ei kasuta usaldusväärset kontratseptsiooni.

Imetavatel naistel ei ole kliinilisi uuringuid somatropiiniga läbi viidud. Ei ole teada, kas somatropiin
eritub rinnapiima. Seetõttu tuleb rakendada ettevaatust, kui somatropiini manustatakse last rinnaga
toitvatele naistele.

4.7 Toime reaktsioonikiirusele

Somatropiini sisaldavad ravimid ei oma toimet autojuhtimise ja masinate käsitsemise võimele.

4.8 Kõrvaltoime

  Organsüsteemi              Väga sage               Sage (>1/100 kuni               Aeg-ajalt             Harv (>1/1000
       klass                  (> 1/10)                     <1/10)              (>1/100 kuni <1/1000)       kuni 1/10000)
                                                                             aneemia
Vere ja
lümfisüsteemi
häired
                                                                             tahhükardia, (täiskasvanud)   (lapsed)
Südame häired
                                                                             hüpertensioon                 hüpertensioon
                                                                             vertiigo
Kõrva ja labürindi
häired
                                                  hüpotüreoidism
Endokriinsüsteemi
häired
                                                                             Papilliödeem, diploopia
Silma kahjustused
                                                                             oksendamine, kõhuvalu,        diarröa
Seedetrakti häired
                                                                             gaasid, iiveldus
                      (täiskasvanud)tursed,       (lapsed)tursed,            nõrkus, süstekoha atroofia,
Üldised häired ja
                      (täiskasvanud)              (lapsed) perifeersed       süstekoha hemorragia,
manustamiskoha
                      perifeersed tursed          tursed, süstekoha          süstekoha tihenemine,
reaktsioonid
                                                  reaktsioonid, asteenia     hüpertroofia
                                                  antikehade
Immuunsüsteemi
                                                  moodustumine
häired

                                                                                                           muutused
Uuringud
                                                                                                           neerufunktsiooni
                                                                                                           analüüsides
                      (täiskasvanud)kerge         (lapsed)glükoositaluvuse   hüpoglükeemia,                II tüübi diabeet
Ainevahetus- ja
                      hüperglükeemia              häired                     hüperfosfateemia
toitumishäired
                      (täiskasvanud)artralgia;    (lapsed)artralgia;         Lihasatroofia, luuvalu,
Lihas-skeleti ja
                      (täiskasvanud)müalgia       (lapsed)müalgia            karpaalkanali sündroom
sidekoe
                                                                             (lapsed) jäsemete jäikus
kahjustused
                                                  (täiskasvanud) jäsemete
                                                  jäikus
                                                                          Pahaloomulised kasvajad,                           L
Hea-,
                                                                          kasvajad
pahaloomulised ja
täpsustamata
kasvajad
(sealhulgas tsüstid
ja polüübid)
                      (täiskasvanud)peavalu,      peavalu, hüpertoonia,   somnolentsus, nüstagm           neuropaatia,
Närvisüsteemi
                      (täiskasvanud)paresteesia   (täiskasvanud)unetus                                    koljusisese rõhu
häired
                                                                                                          tõus, (lapsed)
                                                                                                          unetus, (lapsed)
                                                                                                          paresteesia
                                                                          isiksuse häired
Psühhiaatrilised
häired
                                                                          kusepidamatus, hematuuria,
Neerude ja
                                                                          polüuuria, sage
kusteede häired
                                                                          urineerimine/pollakisuuria,
                                                                          kõrvalekalded
                                                                          uriinianalüüsis
                                                                          tupevoolus,                                        (
Reproduktiivse
                                                                          (täiskasvanud)günekomastia                         g
süsteemi ja
rinnanäärme
häired
                                                                          lipodüstroofia, nahaatroofia,
Naha ja
                                                                          eksfoliatiivne dermatiit,
nahaaluskoe
                                                                          urtikaaria, hirsutism,
kahjustused
                                                                          nahahüpertroofia

Kasvuhormooni nahaalusi manustamine võib tekitada süstekohal rasvkoe vähenemise või liia,
samuti petehhiat ja süstekoha verevalumeid.

Somatropiini vastased antikehad: somatropiini valk võib põhjustada antikehade teket. Olenevalt
preparaadist on need antikehad tuvastatud kindlal protsendil ravitud populatsioonist. Antikehade
sidumisvõime ja tiitrid on tavaliselt madalad ja ei oma kliinilist tähtsust. Somatropiini vastaste
antikehade esinemise suhtes tuleb uurida patsiente, kellel täheldatakse muude põhjustega
mitteseletatavat ravivastuse puudumist.

Leukeemia: väga harva on kasvuhormooni defitsiidiga lastel täheldatud leukeemiat, mõnesid neist
on ravitud somatropiiniga ja nad on kaasatud turustusjärgsesse uuringusse. Kuid puuduvad
tõendid, et ilma soodustavate faktoriteta oleks suurem risk leukeemiasse haigestuda.

Reieluupea epifüüsi irde ja Legg-Calvé-Perthes'i tõve esinemise kohta on teateid lastel, keda on
ravitud kasvuhormooniga. Reieluupea epifüüsi irre võib sagedamini esineda endokriinsüsteemi
häiretega patsientidel ja Legg-Calvé-Perthes'i tõbe võib enamasti leida väikesekasvulistel
patsientidel. Ei ole teada, kas need 2 haiguslikku seisundit on somatropiinravi korral sagedasemad
või mitte. Diagnoosile peab mõtlema juhul, kui tekivad ebamugavustunne, valu puusas ja/või
põlves.

Teisi kõrvaltoimeid võib pidada ravimklassile omaseks efektiks, nagu hüperglükeemia, mis on
tingitud langenud insuliinitundlikkusest, vaba türoksiini taseme langus, healoomulise
intrakraniaalse hüpertensiooni võimalik teke.

4.9 Üleannustamine
Zomacton’i soovitatud annust ei tohi ületada.

Kuigi teateid Zomacton’i üleannustamisest ei ole, võib äge üleannustamine põhjustada alguses
hüpoglükeemia, millele järgneb hüperglükeemia.

Zomacton’i pikaajalise korduva soovitatud annuseid ületavate annuste kasutamise toimed ei ole
teada.
Kuid võib eeldada, et taoline kasutus võib tekitada sümptomeid ja nähte, mis on täheldatavad
inimese
kasvuhormooni liia puhul (nt akromegaalia).

5. FARMAKOLOOGILISED OMADUSED

5.1 Farmakodünaamilised omadused
Farmakoterapeutiline grupp: somatropiin ja somatropiini agonistid, ATC-kood: H01AC01
Aminohapete järjestuselt, ahela pikkuselt (191 aminohapet) ja farmakokineetiliselt profiililt
identne
ajuripatsi poolt toodetava inimese kasvuhormooniga. Zomacton’ilt võib oodata samasuguseid
farmakoloogilisi toimeid, nagu seda on endogeensel hormoonil.

Skeletisüsteem:
Kasvuhormoon tagab inimese skeletiluude proportsionaalse kasvu. Kasvuhormooni
puudulikkusega lastel on pärast Zomacton’i eksogeenset manustamist ilmnenud luude lineaarne
kasv. Mõõdetav pikkuse suurenemine pärast Zomacton’i manustamist tuleneb tema toimest
pikkade toruluude epifüsaalplaatidele.

Lastel, kellel on kasvuhormooni vaegus, suurendab Zomacton kasvu ja IGF-1 (Insuliini-sarnane
kasvufaktor/Somatomediin-C) kontsentratsiooni sarnaselt inimese ajuripatsi kasvuhormoonravi
järgselt täheldatuga. Suureneb ka aluselise fosfataasi aktiivsus seerumis.

Teised organid ja koed:
Proportsionaalselt kogu kehakaalu suurenemisega toimub kasvuhormoonravi tulemusel ka teiste
kudede mahu suurenemine. Muutuste hulka kuuluvad: sidekoe, naha ja nahamanuste kiirenenud
kasv;
skeletilihaste suurenemine seoses rakkude arvu ja mahu suurenemisega; tüümuse kasv; maksa
suurenemine, koos rakkude suurenenud proliferatsiooniga; sugunäärmete, neerupealiste ja
kilpnäärme
kerge suurenemine. Naha ja lameluude ebaproportsionaalset kasvu ja kiirenenud seksuaalset
arengut ei ole asendusravi ajal kasvuhormooniga täheldatud.

Valkude, süsivesikute ja rasvade ainevahetus:
Kasvuhormoon tugevdab lämmastikku säilitavat toimet ja suurendab aminohapete viimist
kudedesse.
Mõlemad protsessid suurendavad valgu sünteesi. Kasvuhormoon vähendab süsivesikute
kasutamist ja
lipogeneesi. Suurte annuste puhul või insuliini puudumisel toimib kasvuhormoon kui
diabetogeenne aine, põhjustades nälgimisele omaseid nähte (nt süsivesikute talumatus,
lipogeneesi pidurdumine, rasvade ja ketokehade mobilisatsioon).

Mineraalide metabolism:
Kasvuhormoonravi tulemusel toimub naatriumi, kaaliumi ja fosfori säilitamine. Kaltsiumi
suurenenud
imendumine soolestikust põhjustab suurenenud kaltsiumikao neerude kaudu. Seerumi
kaltsiumisisaldus Zomacton’i või inimese ajuripatsi kasvuhormooniga ravitud patsientidel
oluliselt ei muutu. Nii pärast Zomacton-ravi kui inimese ajuripatsi kasvuhormoonravi suureneb
anorgaaniliste fosfaatide kontsentratsioon seerumis. Nende mineraalide kumuleerumine näitab
suurenenud vajadust koesünteesi ajal.

5.2 Farmakokineetilised omadused

Kaheksa tervet isikut said 0,1 mg somatropiini/kg kehakaalu kohta. Maksimaalne plasmatase (64
ng/ml) saavutati 6 tundi pärast manustamist .

5.3 Prekliinilised ohutusandmed

Akuutne toksilisus:
Akuutse toksilisuse uuringud viidi läbi rottide (lihasesisene manustamine annuses 10 mg/kg),
koerte ja
ahvidega (lihasesisene manustamise annuses 5 mg/kg, mis vastab 50…100-kordsele
terapeutilisele
annusele inimesel). Nendel liikidel annusest sõltuvat toksilisust ei täheldatud.

Krooniline toksilisus:
Uuringus rottidega, kes said annuseid 1,10 mg/kg/päevas 30 päeva jooksul ja 0,37 mg/kg/päevas
90 päeva jooksul, asjakohaseid toksikoloogilisi nähte ei täheldatud.

Reproduktsiooni toksilisus, mutageensus ja kartsinogeensus.
Geneetiliselt toodetud somatropiin on inimese ajuripatsi endogeense kasvuhormooniga identne.
Tal on
samasugused bioloogilised omadused ja tavaliselt manustatakse seda samades annustes. Seetõttu
ei ole
selliseid toksikoloogilisi uuringuid kogu ulatuses osutunud vajalikuks läbi viia. Ebasoovitavad
toimed
suguelunditele, rasedusele ja imetamisele on ebatõenäolised ning oodata ei ole ka kartsinogeenset
toimet.

Mutageensuse uuringud mutageenset toimet ei näidanud.

6. FARMATSEUTILISED ANDMED

6.1 Abiainete loetelu
Lahus sisaldab bensüülalkoholi 9 mg/ml.
Pulber
Mannitool
Lahusti
Naatriumkloriid
Bensüülalkohol
Süstevesi

6.2 Sobimatus
Sobivusuuringute puudumise tõttu ei tohi seda ravimpreparaati teiste ravimitega segada.

6.3 Kõlblikkusaeg

3 aastat.

Pärast lahustamist tohib valmislahust säilitada maksimaalselt 14 päeva jooksul külmkapis
temperatuuril 2...8 °C.

Viaale hoida püstises asendis.

6.4 Säilitamise eritingimused
Hoida külmkapis (2...8 °C); valguse eest kaitsmiseks hoida välispakendis.

Manustamiskõlblikuks muudetud ravimpreparaadi säilitamistingimusi vt lõik 6.3.

6.5 Pakendi iseloomustus ja sisu
Zomacton’i toodetakse erinevates pakendites:
a) Pulber klaasviaalis (I tüüpi), millel on kork (hall halobutüülkummi), pitser ja “flip-off” kate +
3,5
ml lahusti ampullis (I tüüpi klaas).
Pakendi suurus: 1.
b) Komplekt kasutamiseks koos nõelavaba süsteseadmega ZomaJet 2 Vision - pulber klaasviaalis,
millel on kork (hall halobutüülkummi), pitser ja “flip-off” kate + 3,5 ml lahusti ampullis (I tüüpi
klaas), CE-märgisega süstal (polüpropüleen), kolb (polüpropüleen), pitser ja CE-märgisega nõel
(roostevaba metall), CE-märgisega adapter (polükarbonaatvaik silikoonkummist
membraani/pitsatiga).
Pakendi suurus: 1.

6.6 Erihoiatused ravimi käsitlemiseks
Lahustamine
Valmistada saab 2 erineva kontsentratsiooniga lahust: 3,3 mg/ml ZomaJet 2 Vision’i või
tavapärase
süstlaga kasutamiseks ja 1,3 mg/ml ainult tavapärase süstlaga manustamiseks.
3,3 mg/ml lahus valmistatakse Zomacton pulbri lahustamisel 1,3 ml naatriumkloriidi lahusega,
mis
sisaldab konservandina bensüülalkoholi, kasutades gradueeritud ühekordset süstalt; 1,3 mg/ml
kontsentratsiooniga lahuse valmistamiseks kasutatakse sama lahustit 3,2 ml.
Pärast lahustamist saadakse selge värvitu süstelahus.

Et vältida lahuse vahutamist, tuleb lahusti juga suunata viaali seinale. Seejärel tuleb viaali
aeglaselt
ringlevate liigutustega keerutada, kuni sisu on täielikult lahustunud ja tekkinud selge värvitu
lahus. Kuna Zomacton on valk, ei ole tugev raputamine ega segamine soovitatav. Kui pärast
segamist on lahus hägune või sisaldab tahkeid osakesi, tuleb lahus ära visata. Kui lahus on pärast
külmutamist hägune, tuleb sel lasta soojeneda toatemperatuurini. Kui hägusus püsib, tuleb viaal ja
selle sisu hävitada.

Manustamine
Zomacton’i vajaminev annus manustatakse ZomaJet 2 Vision, nõelavaba seadme abil või
alternatiivselt tavapärase süstlaga.
ZomaJet 2 Vision kasutusjuhend on seadmega kaasas.

Kasutamata ravim või jäätmematerjal tuleb hävitada vastavalt kohalikele seadustele.

7. MÜÜGILOA HOIDJA

Ferring GmbH
Wittland 11, D-24109 Kiel
Saksamaa

8. MÜÜGILOA NUMBER

145196

9. ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

30.08.1996/14.12.2007
10. TEKSTI LÄBIVAATAMISE KUUPÄEV

Ravimiametis kinnitatud septembris 2010.