1.    RAVIMPREPARAADI NIMETUS

Cyklokapron 100 mg/ml süstelahus


2.    KVALITATIIVNE JA KVANTITATIIVNE KOOSTIS

1 ml sisaldab 100 mg traneksaamhapet. Iga 5 ml ampull sisaldab 500 mg traneksaamhapet.

INN. Acidum tranexamicum

Abiainete täielik loetelu vt lõik 6.1.


3.    RAVIMVORM

Süstelahus.
Selge värvitu lahus.
pH 6,5...8,0.


4.    KLIINILISED ANDMED

4.1   Näidustused

Verejooks või veritsus, mis on tingitud lokaalsest või generaliseerunud suurenenud fibrinolüüsist.

4.2   Annustamine ja manustamisviis

Intravenoosne manustamine on vajalik ainult siis, kui piisava annuse suu kaudu sissevõtmine on
raskendatud.
1. Lokaalne fibrinolüüs. Soovitatav annus on 5...10 ml intravenoosse süstina kiirusega 1 ml/min.
Prostatektoomia ja põieoperatsioonid: 1 g (kaks 5 ml ampulli) süstina aeglaselt veeni iga 8 tunni järel
(esimene annus süstitakse operatsiooni ajal) 3 päeva vältel pärast operatsiooni. Järgnevalt
manustatakse 1 g peroraalselt 2...3 korda ööpäevas kuni makrohematuuria möödumiseni.

Epistaksis: süstelahust võib ninaverejooksu korral manustada lokaalselt nina limaskestale. Seda saab
teha kas pihusti abil või niisutades tampooni lahuses ning seejärel sellega ninaõõnt tamponeerides.
Hambaekstraktsioon koagulopaatia korral: vahetult enne protseduuri manustatakse traneksaamhapet
10 mg/kg intravenoosselt. Pärast protseduuri 25 mg/kg peroraalselt 3...4 korda ööpäevas 6...8 päeva
kestel.
2. Generaliseerunud fibrinolüüs: 1 g (kaks 5 ml ampulli) süstina aeglaselt veeni iga 6...8 tunni järel.
Annus on 15 mg/kg.

4.3   Vastunäidustused

Cyklokaproni kasutamine on vastunäidustatud patsientidel, kellel on tromboosi tekkeoht või
anamneesis tromboos, juhul kui samaaegselt pole võimalik kasutada antikoagulante.
Ülitundlikkus toimeaine või ravimi ükskõik millise abiaine suhtes.

4.4   Hoiatused ja ettevaatusabinõud kasutamisel

Ettevaatlik peab olema ravimi kasutamisel patsientidel, kellel on diagnoositud neerupuudulikkus
(esineb ravimi kumulatsioonioht). Neerupuudulikkuse korral on soovitatavad annused:

 Kreatiniin seerumis          Annus i/v          Annustamise sagedus
 (µmol/l)                     (mg/kg)
 120...249                  10                 2 korda ööpäevas
 250...500                  10                 1 kord ööpäevas
 >500                       5                  1 kord ööpäevas

Dissemineerunud intravasaalse koagulatsiooni (DIC-sündroom) korral võib Cyklokaproni manustada
üksnes juhul, kui käepärast on vajaliku aparatuuriga hematoloogialabor ja olemas vastav ravikogemus.
DIC-sündroomi korral, mille puhul juhtivaks nähuks on koagulatsioonisüsteemi aktivatsioon, ei tohi
Cyklokaproni kasutada.

4.5   Koostoimed teiste ravimitega ja muud koostoimed

Süstelahust võib segada järgmiste lahustega: isotooniline naatriumkloriidilahus, isotooniline
glükoosilahus, 20% fruktoosilahus, Dextran 40, Dextran 70, Ringeri lahus. Lahus tuleb valmistada
kasutamise päeval.
Cyklokaproni süstelahusele võib lisada hepariini.

4.6   Rasedus ja imetamine

Traneksaamhape läbib platsentaarbarjääri. Loomkatsed ei ole näidanud teratogeenset toimet.
Cyklokaproni kasutamise ohutust raseduse ajal ei ole tõestatud.

Traneksaamhape eritub rinnapiima, kuid terapeutiliste annuste kasutamisel on toime imikule
ebatõenäoline.

4.7   Toime reaktsioonikiirusele

Toime puudub.

4.8   Kõrvaltoimed

6-mg päevase annuse korral esinevad seedetrakti vaevused 30% patsientidest. Sagedasemad
kõrvaltoimed on iiveldus, oksendamine, kõhulahtisus. Annuse vähendamisel vaevused vähenevad.
Harva (kiirel süstimisel) esinevad: pearinglus ja vererõhu langus, värvusnägemise häired.
Harvadel juhtudel on teatatud trombembooliast.

4.9   Üleannustamine

Üleannustamise sümptomiteks võivad olla iiveldus, oksendamine, ortostaatiline hüpotensioon ja
müopaatia. Vastava eelsoodumusega patsientidel suureneb üleannustamise korral tromboosirisk.
Üleannustamise korral tuleb esile kutsuda oksendamine, teha maoloputus aktiivsöega, tagada
adekvaatne diurees. Näidustatud on sümptomaatiline ravi, vajadusel tuleb kaaluda antikoagulantravi.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: Antifibrinolüütilised ained, ATC-kood: B02AA02

Cyklokapron sisaldab toimeainena traneksaamhapet (trans-AMCHA, AMCA), mis on tugev
plasminogeeni aktivatsiooni inhibiitor (pärsib fibrinolüütilises süsteemis plasminogeeni konversiooni
plasmiiniks).
Urokinaasi või koeplasminogeeni aktivaatorite poolt indutseeritud fibrinolüüsi korral on
traneksaamhape kümme korda tugevama antifibrinolüütilise aktiivsusega kui aminokaproonhape.

5.2   Farmakokineetilised andmed
Ühekordse intravenoosse süsti järgselt on plasma poolväärtusaeg enamasti 2 tundi.
Veenisisesel manustamisel eritub traneksaamhape 95% ulatuses muutumatul kujul uriiniga.
Maksafunktsiooni halvenemise korral esineb oht traneksaamhappe kuhjumiseks.

5.3    Prekliinilised ohutusandmed

Tõestatud andmed traneksaamhappe toksilise, mutageense või kartsinogeense toime kohta puuduvad.


6.     FARMATSEUTILISED ANDMED

6.1    Abiainete loetelu

Süstevesi.

6.2    Sobimatus

Süstelahust võib segada järgmiste lahustega: isotooniline naatriumkloriidilahus, isotooniline
glükoosilahus, 20% fruktoosilahus, Dextran 40, Dextran 70, Ringeri lahus. Lahus tuleb valmistada
kasutamise päeval.
Cyklokaproni süstelahusele võib lisada hepariini.

6.3    Kõlblikkusaeg

3 aastat.

Pärast esmast avamist: süstelahus on mõeldud ainult ühekordseks kasutamiseks. Kasutamata
süstelahus tuleb hävitada.
6.4 Säilitamise eritingimused

Hoida temperatuuril kuni 25°C.
6.5 Pakendi iseloomustus ja sisu

I tüüpi hüdrolüütilisest klaasist 5 ml ampull, mille kaelal on ühe valge täpiga tähistatud murdepunkt.
Pakendis 10 ampulli.

6.6    Erinõuded hävitamiseks

Kasutamata ravim või jäätmematerjal tuleb hävitada vastavalt kohalikele seadustele.


7.     MÜÜGILOA HOIDJA

PFIZER ENTERPRISES SARL
Rond-Point du Kirchberg
51, Avenue J.F. Kennedy
L-1855 Luxembourg
Luksemburg


8.     MÜÜGILOA NUMBER

104895


9.     ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV
19.10.2001/13.12.2011


10.   TEKSTI LÄBIVAATAMISE KUUPÄEV

Ravimiametis kinnitatud detsembris 2011