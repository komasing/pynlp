RAVIMI OMADUSTE KOKKUVÕTE

1.        RAVIMPREPARAADI NIMETUS

Depakine, 400 mg süstelahuse pulber ja lahusti


2.        KVALITATIIVNE JA KVANTITATIIVNE KOOSTIS

Injektsioonisubstants (külmkuivatatud pulber) viaalis sisaldab 400 mg naatriumvalproaati.

Abiained vt lõik 6.1.

INN. Acidum valproicum


3.        RAVIMVORM

Süstelahuse pulber ja lahusti.


4.        KLIINILISED ANDMED

4.1       Näidustused

Epilepsia ravi, kui suukaudne ravi ei ole võimalik.

4.2       Annustamine ja manustamisviis

Tavaline ajutine asendusravi (näiteks operatsiooni ootel): naatriumvalproaat manustatakse veeni
0,9% naatriumkloriidi lahusega endises annuses (tavaline annus on 20…30 mg/kg/päevas), 4…6 tundi
pärast viimast suukaudset annust;
- või püsiinfusioonina 24 tunni jooksul;
- või jagatuna 4 infusiooniks pikkusega 1 tund iga päev.

Tingimustes, kus on kiiresti vaja saavutada ja säilitada toimiv plasmakontsentratsioon: manustatakse
veenisisene boolussüst annuses 15 mg/kg 5 minuti jooksul; siis asendatakse see püsiinfusiooniga 1
mg/kg/tunnis,    infusioonikiirus    määratakse      järk-järgult  kuni   saavutatakse    valproaadi
plasmakontsentratsioon 75 mg/l. Siis täpsustatakse infusioonikiirus vastavalt kliinilise situatsiooni
arengule.

Niipea kui infusioon lõpeb, jätkatakse ravi suu kaudu, tagades eritunud ravimi koguse
kompenseerimise. Manustatakse kas endistes annustes või kohandatakse annust.

Lapsed:
Alla 11. aastastel lastel on sobiv kasutada siirupit.

4.3       Vastunäidustused

-     äge hepatiit,
-     krooniline hepatiit,
-     raskekujuline hepatiit (eriti ravimitest põhjustatud) isiklikus või perekonnaanamneesis,
-     ülitundlikkus naatriumvalproaadi suhtes,
-     hepaatiline porfüüria./10
4.4     Hoiatused ja ettevaatusabinõud kasutamisel

Spetsiaalsed hoiatused
Maksafunktsiooni häired
Riskigrupid: harva on tekkinud üliraske maksakahjustus, mis mõnikord on lõppenud surmaga. Kõige
suurema riskigrupi moodustavad kombineeritud antikonvulsiivset ravi saavad imikud ja alla 3-aastased
väikelapsed raskekujuliste krambiseisunditega, eriti ajukahjustuse, vaimse arengupeetuse ja/või
kaasasündinud metaboolse või degeneratiivse haiguse olemasolul.
Üle 3-aastastel lastel on maksakahjustuse tõenäosus juba oluliselt väiksem ja väheneb veelgi vanuse
suurenedes.
Enamikul juhtudest tekkis maksakahjustus ravi esimese 6 kuu jooksul.
Sümptomid: maksakahjustuse varasel diagnoosimisel on kliinilised sümptomid üliolulised. Eriti tuleb
silmas pidada järgnevaid seisundeid, mis võivad eelneda ikterusele (eriti riskigrupi patsientidel, vt
Riskigrupid):
     • mittespetsiifilised ja tavaliselt ootamatult ilmnevad sümptomid, nt asteenia, isutus, letargia,
         uimasus, mõnikord koos korduva oksendamise ja kõhuvaluga;
     • krambihoogude taastekkimine, hoolimata adekvaatsest jätkuvast ravist.
Patsiente (laste puhul nende perekonda) tuleb instrueerida, et nad kirjeldatud sümptomite ilmnemisel
sellest koheselt arstile teataksid. Läbi tuleb viia patsiendi kliiniline läbivaatus ja teha maksafunktsiooni
testid.
Diagnoosimine: enne ravi alustamist ja ravi esimese 6 kuu jooksul tuleb regulaarselt kontrollida
maksafunktsiooni, sealhulgas määrata protrombiiniaega ja valgusünteesi. Protrombiiniaja lühenemisel
alla normi, eriti teiste abnormsete tulemuste samaaegsel esinemisel (fibrinogeeni- ja
koagulatsioonifaktorite sisalduse vähenemine, bilirubiinisisalduse suurenemine, transaminaaside
aktiivsuse suurenemine) tuleb ravi Depakine’ga katkestada.
Ettevaatusabinõuna on soovitatav katkestada salitsülaatide samaaegne manustamine, sest viimased
metaboliseeruvad samade maksaensüümide vahendusel.

Pankreatiit
Väga harva on esinenud raskekujulist pankreatiiti, mis on lõppenud surmaga. Risk on suurem
väikelastel ning vanuse kasvades see väheneb. Riskifaktoriteks võivad olla raskekujulised
krambiseisundid, eelnev neuroloogiline kahjustus või kombineeritud antikonvulsiivne ravi.
Maksapuudulikkuse ja pankreatiidi samaaegne esinemine suurendab letaalse lõppe riski.
Ägeda kõhuvaluga patsientidel tuleb koheselt teha meditsiiniline läbivaatus. Pankreatiidi korral tuleb
ravi valproaadiga lõpetada.

Enesetapumõtted ja suitsidaalne käitumine
Antiepileptilisi ravimeid erinevate näidustuste puhul kasutanud patsientidel on teatatud
enesetapumõtetest ja suitsidaalsest käitumisest. Randomiseeritud platseebokontrolliga uuringute meta-
analüüs näitas, et antiepileptikume kasutavate patsientide hulgas on suitsiidimõtete tekkimise ja
suitsidaalse käitumise risk vähesel määral suurenenud. Suitsiidimõtete ja suitsidaalse käitumise
tekkemehhanism naatriumvalproaati saavatel patsientidel ei ole teada, kuid olemasolevate andmete
põhjal ei saa seda riski ka välistada.

Seepärast tuleb patsiente jälgida enesetapumõtete ja suitsidaalse käitumise nähtude osas ning vajadusel
rakendada sobivat ravi. Patsiente (ning nende hooldajaid) tuleb teavitada, et enesetapumõtete või
suitsidaalse käitumise tekke korral peavad nad pöörduma arsti poole.

Fertiilses eas naised
Seda ravimit ei tohi fertiilses eas naised kasutada, v.a juhul, kui see on hädavajalik (nt situatsioonides,
kus muud ravid ei ole efektiivsed või ei ole talutavad). Seda tuleb hinnata enne Depakine’i
esmakordset väljakirjutamist või kui fertiilses eas naine plaanib rasedust. Depakine’i kasutamisel
fertiilses eas naistel tuleb kasutada efektiivset kontratseptsiooni.
/10
Karbapeneemid
Valproaadi ja karbapeneemide kooskasutamine ei ole soovitatav (vt lõik 4.5).

Ettevaatusabinõud
Maksafunktsiooni teste tuleb teostada enne ravi alustamist (vt lõik 4.3) ning regulaarselt ravi esimese 6
kuu jooksul, eriti riskigruppi kuuluvate patsientide korral (vt lõik 4.4 Maksafunktsiooni häired).
Sarnaselt teistele epilepsiaravimitele võib (eriti ravi alguses) valproaat põhjustada transaminaaside
aktiivsuse suurenemist plasmas, mis on sageli mööduva iseloomuga ja kliiniliste sümptomiteta.
Sellistel patsientidel soovitatakse maksafunktsiooni põhjalikumalt uurida (eriti määrata
protrombiiniaeg). Kaaluda võiks annuse vähendamist ja vajadusel teste korrata.

Enne ravi alustamist, enne operatsiooni või spontaanse verevalumi ning verejooksu tekke korral tuleb
teha vereanalüüs (vererakkude ja sh trombotsüütide arvu, veritsus- ning hüübivusaja määramiseks, vt
lõik 4.8).

Süsteemse erütematoosse luupuse esinemisel tuleb tõsiselt kaaluda ravi kasu/kahju suhet, kuigi
immuunsüsteemi häireid on Depakine’i kasutamisel tekkinud üliharva.

Uureatsükli ensümaatiliste häirete korral võib valproaadi kasutamisel kujuneda hüperammoneemia.
Patsiente, kellel nimetatud metaboolset häiret kahtlustatakse, tuleb enne ravi alustamist vastavalt
uurida.
Lastel, kelle anamneesis on seletamatud hepatodigestiivsed sümptomid (anoreksia, oksendamine,
tsütolüüsi juhtumid), letargia või kooma episoodid, vaimne puue või perekonnas esinenud vastsündinu
või lapseea surmad, tuleb enne ravi algust naatriumvalproaadiga teostada ainevahetusuuringud,
määrates ammoniaagi sisaldus seerumis tühjakõhu ja täiskõhu tingimustes.

Enne ravi alustamist tuleb hoiatada patsienti võimalikust kehakaalu tõusust ravi algul, soovitades
erinevaid võimalusi selle vältimiseks (vt lõik 4.8).

Alkoholi tarvitamine ravi ajal valproaadiga ei ole soovitatav.

Lapsed
Alla 3 aasta vanuste laste puhul on soovitatav kasutada monoteraapiat. Nimetatud patsientidel tuleb
alati arvestada Depakine’iga seonduvat maksakahjustuse või pankreatiidi riski ning enne ravi
alustamist hoolikalt kaaluda Depakine kasutamisega seotud kasu/kahju suhet. (vt lõik 4.4).
Alla 3 aasta vanustele lastele ei tohiks maksakahjustuse ohu tõttu samaaegselt ordineerida salitsülaate.

Neerupuudulikkus
Neerupuudulikkuse korral võib osutuda vajalikuks annuse vähendamine, sest vaba valproehappe
plasmasisaldus suureneb. Kuna ravimi plasmakontsentratsiooni monitoorimine võib olla eksitav, tuleb
annust kohandada kliinilisest vastusest lähtudes (vt lõik 5.2).

4.5     Koostoimed teiste ravimitega ja muud koostoimed

Valproaadi toime teistele ravimitele
Neuroleptikumid, MAO inhibiitorid, antidepressandid ja bensodiasepiinid. Depakine võib teiste
psühhotroopsete ravimite toimet potentseerida. Seetõttu tuleb nimetatud ravimeid üheaegselt saavaid
patsiente hoolikalt kliiniliselt monitoorida ning vajadusel korrigeerida raviannuseid.

Liitium. Depakine Chrono ei avalda toimet vere liitiumi tasemele.

Fenobarbitaal. Depakine suurendab fenobarbitaali plasmakontsentratsiooni (hepaatilise metabolismi
pärssimise kaudu), mistõttu võib nende ravimite kooskasutamisel tekkida unisus, eriti lastel. Patsiente
/10
tuleb kliiniliselt monitoorida vähemalt 15 päeva jooksul kombineeritud ravi alustamisest ning unisuse
ilmnemisel fenobarbitaali annust vähendada.

Primidoon. Depakine suurendab primidooni plasmakontsentratsiooni, mis võib põhjustada primidooni
kõrvaltoimete ilmnemist (nt unisus). Kõrvaltoimed enamasti taanduvad ravi jätkamisel. Patsiendi
kliiniline jälgimine on vajalik eriti kombineeritud ravi alustamisel; vajadusel tuleb annuseid
korrigeerida.

Fenütoiin. Kuigi valproaat vähendab fenütoiini totaalset plasmakontsentratsiooni, võib ta siiski
põhjustada fenütoiini üleannustamise sümptomaatikat, tõrjudes viimase välja sidumiskohtadelt
plasmavalkudel ning suurendades vaba fenütoiini sisaldust plasmas. Vajalik on patsiendi kliiniline
jälgimine, eriti ravi alguses. Fenütoiini plasmakontsentratsiooni monitoorimisel tuleb määrata selle
vaba fraktsioon.

Karbamasepiin. Karbamasepiini ja valproaadi koosmanustamisel on ilmnenud karbamasepiini
toksilisust, kuna valproaat võib seda potentseerida. Patsiendi kliiniline monitoorimine on vajalik eriti
kombineeritud ravi alustamisel; vajadusel tuleb annuseid korrigeerida.

Lamotrigiin. Valproaat aeglustab lamotrigiini metabolismi ja pikendab poolväärtusaega peaaegu
kahekordseks. See koostoime võib suurendada lamotrigiini toksilisust, eriti tõsiste nahalöövete
tekkimist. Seetõttu on soovitatav kliiniline jälgimine ja vajadusel lamotrigiini annuse vähendamine.

Zidovudiin. Valproaat võib suurendada zidovudiini plasmakontsentratsiooni, ilmneda võivad viimase
toksilisuse nähud.

Felbamaat. Valproehape võib vähendada felbamaadi keskmist kliirensit kuni 16 %.

Teiste ravimite toime valproaadile
Antiepileptikumid, mis indutseerivad maksaensüüme (sh fenütoiin, fenobarbitaal, karbamasepiin),
vähendavad valproaehappe plasmasisaldust. Kombinatsioonravi korral tuleb annuseid korrigeerida
vastavalt plasmakontsentratsioonide monitoorimise tulemusele.

Felbamaat vähendab valproehappe kliirensit 22%...50% ja seega suurendab valproehappe
plasmasisaldust. Valproaadi annust tuleb kontrollida.

Meflokiin kiirendab valproehappe metabolismi             ja   omab   konvulsiivset   toimet.   Seetõttu
kombinatsioonravi võib esile kutsuda krampe.

Ulatuslikult plasmavalkudega seonduvate ravimite (nt atsetüülsalitsüülhappe) ja valproehappe
koosmanustamisel võib suureneda valproaadi vaba fraktsiooni sisaldus plasmas.

Vitamiin K-st sõltuvate antikoagulantide ja valproaadi koosmanustamisel tuleb hoolikalt jälgida
protrombiinisisaldust.

Tsimetidiini või erütromütsiiniga koosmanustamisel võib valproehappe sisaldus plasmas tõusta
(hepaatilise metabolismi aeglustumise tõttu).

Karbapeneemiga (panipeneem, meropeneem, imipeneem…). Teatatud on valproehappe
plasmakontsentratsiooni vähenemisest 60%...100% 2 päeva jooksul, kui valproehapet on manustatud
koos karbapeneemidega. Kombinatsiooni kasutamisel on esinenud krampe. Plasmakontsentratsiooni
kiire alguse ja ulatusliku vähenemise tõttu tuleks vältida karbapeneemide manustamist valproehappega
ravitavatele patsientidele. Kui ravi nende antibiootikumidega ei ole välditav, tuleb ravi ajal hoolikalt
jälgida valproehappe plasmakontsentratsiooni.

/10
Rifampitsiin võib langetada valproehappe taset vereseerumis, mistõttu terapeutiline toime kaob.
Seepärast võib rifampitsiiniga samaaegsel manustamisel vajalik olla valproaadi annuse kohandamine.

Muud koostoimed
Samaaegset valproaadi ja topiramaadi              kasutamist    on    seostatud    entsefalopaatia   ja/või
hüperammoneemilise entsefalopaatiaga.

Üldiselt ei oma valproaat maksaensüüme indutseerivat toimet. Seega ei vähenda valproaat ka
hormonaalsete kontratseptiivide efektiivsust.

4.6     Rasedus ja imetamine

Rasedus
Krampidega seotud risk
Raseduse ajal emal tekkinud toonilised-kloonilised krambid ja epileptiline seisund koos hüpoksiaga
kujutavad endast erilist ohtu ema ja loote elule.

Naatriumvalproaadiga seotud risk
Loomuuringutes hiirte, rottide ja küülikutega on tõestatud ravimi teratogeenne toime.
Võrreldes teatud teiste antiepileptiliste ravimitega on teatatud väärarendite suuremast
esinemissagedusest (sh neuraaltoru arenguhäired, näo düsmorfia, jäsemete malformatsioonid,
kardiovaskulaarsed ja mitmeid elundsüsteeme haaravad arenguhäired) lastel, kelle emad on epilepsia
raviks raseduse ajal kasutanud valproaati.
Mõned andmed kinnitavad seost emakasisese valproaadile eksponeerituse arengupeetuse - eriti
verbaalse IQ peetuse – tekkeriski vahel lastel, kelle emadel on epilepsia, mida ravitakse valproaadiga.
Arengupeetusega kaasnevad sageli malformatsioonid ja/või düsmorfia. Siiski on raske määratleda
põhjuslikku seost erinevate faktorite segunemise tõttu nagu ema või isa madal IQ, muud geneetilised,
sotsiaalsed ja keskkonna tegurid ning emal raseduse aegne vähene kontroll krampide üle.
Autismi spektri häiretest on teatatud lastel, kelle emad on raseduse ajal kasutanud valproaati.

Nii monoteraapia valproaadiga kui kombineeritud ravi valproaadiga on seatud väärarengute
tekkeriskiga raseduse ajal.
Teadaolevatel andmetel on kombineeritud antieptileptikud, sh valproaat seotud suurema riskiga
väärarenmgute tekkeks kui valproaat monoteraapiana.

Sellest tulenevalt peab arvesse võtma järgmisi soovitusi:
Seda ravimit ei tohi rasedad ja fertiilses eas naised kasutada, väljaarvatud juhul, kui see on
meditsiiniliselt hädavajalik (st situatsioonides, kus muud ravid ei ole efektiivsed või ei ole talutavad).
Seda tuleb hinnata enne Depakinei esmakordset väljakirjutamist või kui fertiilses eas naine plaanib
rasedust. Fertiilses eas naised peavad ravi ajal kasutama tõhusaid kontratseptsiooni meetodeid.

Fertiilses eas naised
Fertiilses eas naisi peab põhjalikult informeerima valproaadi kasutamisest loodetava kasu ja võimaliku
ohu suhtest raseduse ajal.
Kui naine planeerib rasestuda või on rase, tuleb valproaatravi vajalikkust veekord kaaluda olenemata
näidustusest:
- Raseduse ajal ei tohi epilepsiaga patsiendid ravi valproaadiga lõpetada ilma kasu/riski suhte
    hindamiseta.
- Bipolaarsete meeleoluhäirete korral tuleb kaaluda loobumist valproaadi kasutamisest ravi
    eesmärgil. Kui pärast põhjalikku eeldatava kasu ja võimalike ohtude kaalumist otsustatakse
    raseduse ajal ravi valproaadiga jätkata, soovitatakse kasutada väikseimat toimivat annust, jagatuna
    mitmeks manustamiskorraks. Eelistatud on toimeainet prolongeeritult vabastavad ravimvormid.
- Rasedust planeerivatele naistele tuleb juba enne rasestumist soovitada täiendavat foolhappe
    manustamist, mis vastavas annuses (5 mg päevas) võimaldab neuraaltoru defektide tekkeriski
    vähendada./10
-     Rakendada tuleb prenataalset monitooringut, jälgimaks loodet võimalike neuraaltoru ja muude
      arenguhäirete suhtes.

Vastsündinu riskid
Üksikjuhtudel on vastsündinul, kelle ema kasutas raseduse ajal valproaati, tekkinud hemorraagiline
sündroom. Hemorraagiline sündroom oli seotud hüpofibrinogeneemiaga, mis on ilmselt seotud
hüübimisfaktorite defitsiidiga. Kirjeldatud on ka afibrinogeneemiat, mis võib olla letaalne. Sündroomi
tuleb eristada fenobarbitaali ja ensüüminduktoritega seotud vitamiin K-st sõltuvate hüübimisfaktorite
puudulikkusega. Vastsündinul tuleb määrata fibrinogeeni, hüübivusteste ja trombotsüütide arvu.

Raseduse kolmandas trimestris valproaati kasutanud emade vastsündinutel on teatatud hüpoglükeemia
juhtudest.

Imetamine
Valproaadi eritumine rinnapiima on vähene (kontsentratsioon rinnapiimas on 1...10%
plasmakontsentratsioonist). Tuginedes kirjandusele ja kliinilistele kogemusele, on imetamine lubatud,
kuid arvestada tuleb ravimi ohutusprofiili, eriti hematoloogiliste kõrvaltoimete riski imikul (vt lõik
4.8).

4.7      Toime reaktsioonikiirusele

Autojuhte ja masinatega töötajaid peab hoiatama, et ravim võib põhjustada unisust, eriti krambivastase
mitmikravi või kombinatsiooni korral bensodiasepiinidega (vt lõik 4.5).

4.8   Kõrvaltoimed
Kaasasündinud, perekondlikud ja geneetilised häired (vt lõik 4.6)

Vere ja lümfisüsteemi häired
Sageli esineb trombotsütopeeniat (vt lõik 4.4).
Harv (≥1/10 000 kuni <1/1000): pantsütopeenia, aneemia, leukopeenia.
Luuüdi puudulikkus, sh puhas erütrotsüütide aplaasia.
Agranulotsütoos.

Teatatud on isoleeritud fibrinogeeni taseme langusest ja protrombiiniaja pikenemisest, enamasti ilma
vastavate kliiniliste nähtudeta ning suurte annuste kasutamisel. Naatriumvalproaat omab inhibeerivat
toimet trombotsüütide agregatsiooni teise faasile (vt lõik 4.6).

Närvisüsteemi häired
Aeg-ajalt (≥1/1000 kuni <1/100): ataksia.
Väga harv (<1/10 000): mööduv dementsus koos pöörduva ajuatroofiaga.
Üksikjuhtudel stuupor ja letargia, mis on mõnikord viinud mööduva koomani (entsefalopaatia); need
olid kas isoleeritult või seoses ravi käigus suurenenud krampide esinemisega, ja need vähenesid ravi
katkestamisel või annuse vähendamisel. Sellised seisundid esinevad kõige sagedamini multiteraapiat
saavatel patsientidel (eriti fenobarbitaali või topiramaadiga) või naatriumvalproaadi annuse järsul
suurendamisel.
Isoleeritud pöörduv parkonsonism.
Mööduv ja/või annusest sõltuv posturaalne treemor ning somnolentsus.
Sageli tekib isoleeritud ja mõõdukas hüperammoneemia ilma maksafunktsiooni näitajate muutusteta,
mis ei vaja ravi katkestamist.
Teatatud on ka hüperammoneemiast, millega kaasnevad neuroloogilised häired. Sel juhul on vajalikud
edasised uuringud (vt lõik 4.4).
Depakine’t intravenoosselt kasutadaes võib mõned minutid pärast süsti tekkida uimasus, see kaob
iseenesest mõne minuti jooksul.
Ekstrapüramidaalsed häired, mis võivad olla mittepöörduvad, sh pöörduv parkinsonism.
/10
Kõrva ja labürindi kahjustused
Harv (<1/10 000): mööduv või püsiv kurtus.

Seedetrakti häired
Mõnel patsiendil tekib sageli ravi alguses iiveldus*, ülakõhu valu ning kõhulahtisus, kuid need
mööduvad üldiselt paari päevaga ega vaja ravi katkestamist.
*Tekib ka mõne minuti jooksul pärast intravenoosset süsti, lahenedes mõne minuti jooksul.
Väga harv (<1/10000): pankreatiit, mõnikord letaalne (vt lõik 4.4).

Neerude ja kuseteede häired
Väga harv (<1/10 000): enurees.
Üksikjuhtudel on esinenud mööduv Fanconi sündroom, kuigi selle tekkemehhanism ei ole veel selge.

Naha ja nahaaluskoe kahjustused
Väga harv (<1/10 000): toksiline epidermaalne nekrolüüs, Stevensi-Johnsoni sündroom, polümorfne
erüteem, lööve.
Sageli on tekkinud mööduv ja/või annusest sõltuv alopeetsia.

Ainevahetus- ja toitumishäired
Väga harv (<1/10000): hüponatreemia, antidiureetilise hormooni liignõristuse sündroom (SIADH).

Vaskulaarsed häired
Vaskuliit.

Üldised häired ja manustamiskoha reaktsioonid
Väga harv (<1/10 000): mõõdukad perifeersed tursed.
Kehakaalu tõus. Kuna see on riskifaktoriks polütsüstilisele munasarjasündroomile; tuleb patsiente
hoolikalt jälgida (vt lõik 4.4).

Immuunsüsteemi häired
Angioödeem, ravimlööve eosinofiilia ja süsteemsete sümptomitega (DRESS sündroom), allergilised
reaktsioonid.

Maksa ja sapiteede häired
Harv (≥1/10 000 kuni <1/1000): maksakahjustus (vt lõik 4.4).

Reproduktiivse süsteemi ja rinnanäärme häired
Amenorröa ja düsmenorröa.
Viljatus meestel.

Psühhiaatrilsed häired
Segasusseisund.

4.9    Üleannustamine

Nähud ja sümptomid
Ägeda ulatusliku üleannustamise sümptomiteks võivad olla kooma, lihashüpotoonia, hüporefleksia,
mioos, hingamise pärssumine ning ainevahetuslik atsidoos.
Ulatusliku üleannustamise prognoos on tavaliselt soodne, kuid on esinenud ka surmajuhtumeid.
Sümptomid võivad indiviiditi varieeruda, ravimi väga suure plasmakontsentratsiooni korral võivad
tekkida krambid. On kirjeldatud ka ajutursega seotud koljusisese rõhu tõusu.

Ravi/10
Haiglas antava esmaabi hulka kuuluvad: diureesi säilitamine, kardio-respiratoorse funktsiooni
jälgimine. Väga tõsistel juhtudel võib kasutada renaalset dialüüsi.
Üksikjuhtudel on edukalt kasutatud naloksooni. Ulatusliku üleannustamise korral on tulemuslikud
hemodialüüs ja hemoperfusioon.


5.      FARMAKOLOOGILISED OMADUSED

5.1     Farmakodünaamilised omadused

Farmakoterapeutiline grupp: Epilepsiavastased ained, ATC-kood. N03AG01

Valproaat avaldab oma farmakoloogilist toimet peamiselt kesknärvisüsteemis. Antikonvulsiivsed
omadused avalduvad loomadel ja inimestel epilepsia korral väga erinevatel krambitüüpidel.
Valproaadi peamiseks toimemehhanismiks on impulsside võimendamine GABA-ergilises süsteemis.

Kuigi randomiseeritud topeltpimedaid kliinilisi uuringuid ei ole läbi viidud, on avaldatud avatud
prospektiivsetes ja retrospektiivsetes uuringutes leitud, et intravenoosne valproaat on efektiivne status
epilepticuse lahendamisel neil patsientidel, kellel varasem ravi esimese rea ravimitega nagu
bensodiasepiinid ja fenütoiin on ebaõnnestunud.

5.2     Farmakokineetilised omadused

Valproaadiga teostatud farmakokineetilised uuringud näitavad järgmist:
- valproaadi biosaadavus suukaudse või intravenoosse manustamise järgselt on ligikaudu 100%;
- jaotusruumala piirdub peamiselt vere ja kiirelt väljavahetatava ekstratsellulaarse vedelikuga.
   Valproehappe sisaldus tserebrospinaalvedelikus on sarnane ravimi vaba fraktsiooniga plasmas.
- Naatriumvalproaat läbib platsentaarbarjääri. Ravimi manustamisel imetavatele emadele eritub see
   rinnapiima madalas kontsentratsioonis (1...10% plasmakontsentratsioonist)
- suukaudsel manustamisel saabub ravimi püsikontsentratsioon plasmas 3…4 päeva jooksul, veeni
   manustamisel aga mõne minuti jooksul ning seda saab säilitada jätkuva veeniinfusiooniga.
- minimaalne terapeutiline seerumikontsentratsioon on 40…50 mg/l, vahemik 40 kuni 100 mg/l.
   Tase, mis ületab 200 mg/l, nõuab annuse vähendamist;
- valproaat seondub ulatuslikult plasmavalkudega; seonduvuse määr sõltub annusest ja on
   küllastatav;
- naatriumvalproaat eritub põhiliselt uriiniga pärast metaboliseerumist glükuroonkonjugatsiooni ja
   ß-oksüdatsiooni teel;
- valproaat on dialüüsitav, kuid ainult plasmavalkudega seondumata ravimi osas (ligikaudu 10%);
- erinevalt teistest krambivastastest ravimitest ei indutseeri valproaat enda ja teiste ravimite
   metabolismi (nt östrogeenid ja progestiinid). See on tingitud ensüümiinduktsiooni puudumisest
   tsütokroom P450 süsteemis.
- ravimi poolväärtusaeg on 8...20 tundi, lastel enamasti lühem.
- naatriumvalproaat eritub pärast konjugatsiooni glükuroonhappega ja beeta-oksüdatsiooni
   enamjaolt uriiniga.

5.3     Prekliinilised ohutusandmed

Täiendavad andmed puuduvad.


6.      FARMATSEUTILISED ANDMED

6.1     Abiainete loetelu

/10
Lahusti: süstevesi.

6.2      Sobimatus

Vt lõik 6.6 Kasutamisjuhend.

6.3      Kõlblikkusaeg

5 aastat.

6.4      Säilitamise eritingimused

Injektsioonisubstantsi tuleb hoida temperatuuril kuni 25 °C.
Infusioonilahust hoida temperatuuril kuni 25 °C maksimaalselt 12 tundi, temperatuuril 2 °C...8 °C
(külmkapis) maksimaalselt 24 tundi.

6.5      Pakendi iseloomustus ja sisu

Pappkarp sisaldab 4 klaasviaali pulbriga ja 4 ampulli lahustiga.

6.6      Kasutamis-ja käsitsemisjuhend

Depakine süstelahuse valmistamiseks tuleb kuivaine ampulli süstida lahusti, oodata kuivaine täieliku
lahustumiseni ning seejärel ekstraheerida ampullist vajalik kogus ravimilahust, mille kontsentratsioon
on 100 mg/ml.
Süstelahus tuleks valmistada vahetult enne kasutamist, infusioonilahus tuleks ära kasutada 12 tunni
jooksul. Kasutamatajäänud ravim tuleb minema visata.
Süstelahust võib manustada aeglase veenisüste või infusiooni teel. Kui samaaegselt infundeeritakse ka
teisi ravimeid, tuleb kasutada eraldi veeniteed.
Ravimi füsikokeemiline sobivus on tõestatud järgnevate lahustega:
- 0,9% naatriumkloriidi lahus,
- 5% glükoosilahus,
- 10% glükoosilahus,
- 20% glükoosilahus,
- 30% glükoosilahus,
- 2,5% glükoosi- ja 0,45% naatriumkloriidilahus,
- 0,14% naatriumbikarbonaadilahus,
- 3,66% trometamooli- (THAM) ja 0,172% naatriumkloriidilahus.
400 mg Depakine’i injektsioonisubstants tuleb pärast esmase lahuse valmistamist lahustada 500 ml-s
lahuses (välja arvatud trometamool: 250 ml).
Süstelahust võib infundeerida polüvinüülkloriidist, polüteenist või klaasist konteinerites.


7.       MÜÜGILOA HOIDJA

sanofi-aventis Estonia OÜ
Pärnu mnt. 139 E/2
11317 Tallinn
Eesti

8.       MÜÜGILOA NUMBER

150996

/10
9.     ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

25. oktoober 1996/ 4. oktoober 2002/ 26.oktoober 2007

10.    TEKSTI LÄBIVAATAMISE KUUPÄEV

Ravimiametis kinnitatud mais 2011

/10