RAVIMI OMADUSTE KOKKUVÕTE


1.    RAVIMPREPARAADI NIMETUS

Laxygal, 7,5 mg/ml suukaudsed tilgad, lahus


2.    KVALITATIIVNE JA KVANTITATIIVNE KOOSTIS

1 ml lahust (18 tilka) sisaldab 7,5 mg naatriumpikosulfaati.

INN. Natrii picosulfas

Abiainete täielik loetelu vt lõik 6.1.


3.    RAVIMVORM

Suukaudsed tilgad, lahus.

Selge, õrnalt kollakas-pruun vedelik.


4.    KLIINILISED ANDMED

4.1   Näidustused

Kõhukinnisus, mis pole korrigeeritav dieediga.

4.2   Annustamine ja manustamisviis

2…4-aastastele lastele on soovitatavaks annuseks 250 μg/kg kehakaalu kohta (2,5 mg) õhtul.
4...10-aastased lapsed: 6...12 tilka õhtul.
Täiskasvanud ja üle 10-aastased lapsed: 12...24 tilka õhtul.
Laxygal’i toime saabub tavaliselt 6...12 tunni pärast. Igale patsiendile sobiva individuaalse, optimaalse
annus, mis tagab vajaliku rooja konsistentsi, saab leida ülalmainitud annust suurendades või
vähendades.

Preparaati võib manustada koos vedelikuga või ilma. Ravimit on soovitatav manustada õhtul, enne
magamaminekut, et soole tühjenemine toimuks hommikul.

4.3   Vastunäidustused

Laxygal’i ei tohi kasutada
   - ägedate abdominaalsete seisundite korral (apenditsiit, iileus, pankreatiit, songa pitsumine,
       peritoniit või äge enterokoliit) ning iivelduse ja oksendamisega seotud tugeva kõhuvalu korral,
       mis võivad viidata eelnimetatud seisunditele
   - organismi liigse vedelikukaotuse puhul
   - ülitundlikkuse puhul naatriumpikosulfaadi, triarüülmetaanainete ja parabeenide suhtes.

Laxygal’i ei tohi manustada alla 2-aastastele lastele.

4.4   Hoiatused ja ettevaatusabinõud kasutamisel

Laxygal’i ei tohi kasutada pärast kõhuõõne kirurgilisi protseduure.
Naatriumpikosulfaat võib häirida spontaanset defekatsiooni.
Nii nagu kõigi lahtistite puhul, ei tohi ka Laxygal’i kasutada pidevalt iga päev, rohkem kui 10 päeva
ilma kõhukinnisuse põhjuse väljaselgitamiseta.
Lastel ei tohi Laxygal’i kasutada ilma arstiga konsulteerimata.
See ravim sisaldab sorbitooli. Päriliku fruktoositalumatusega patsiendid ei tohi seda ravimit kasutada.

4.5   Koostoimed teiste ravimitega ja muud koostoimed

Laxygal’i üheaegne regulaarne kasutamine diureetikumidega või adrenokortikoididega võib
põhjustada vee- ja elektrolüütide tasakaalu häireid. Need häired omakorda võivad tõsta tundlikkust
südameglükosiididele.
Samaaegne laia toimespektriga antibiootikumide kasutamine vähendab Laxygal’i lahtistavat toimet.

4.6   Rasedus ja imetamine

Loomkatsetes ei ole naatriumpikosulfaadil teratogeenset toimet tõestatud.

Ravimi pikaajalise kliinilise kasutamise käigus ei ole täheldatud rasedatele terapeutiliste annuste
manustamisel kõrvaltoimeid või kahjulikku toimet emaka kontraktiilsusele ega lootele. Sellest
hoolimata tuleks ravimit raseduse ajal kasutada ainult meditsiinilisel soovitusel, pärast kasu/riski suhte
hoolikat hindamist..

Naatriumpikosulfaat ei eritu rinnapiima.
Siiski, nagu ka teisi ravimeid, tuleks Laxygal’i kasutada raseduse korral ainult arsti ettekirjutusel ja kui
eeldatav kasu kaalub üles võimaliku riski.

4.7   Toime reaktsioonikiirusele

Laxygal ei oma märkimisväärset toimet autojuhtimise ja masinate käsitsemise võimele.

4.8   Kõrvaltoimed

Lühiajalisel Laxygal’i kasutamisel tavaliselt kõrvaltoimeid ei teki. Pikaajalisel kasutamisel häirib
ravim spontaanse defekatsiooni taasteket, raskendab ja säilitab spastilist kõhukinnisust; suurtes
annustes võib (vastavalt individuaalsele tundlikkusele) esile kutsuda valulikke soolespasme,
kõhulahtisust ning vee ja elektrolüütide (K, Na) tasakaaluhäireid; lahtistite kuritarvitamise sündroomi
(kõhulahtisus, kõhuvalu, iiveldus, oksendamine, kaalukaotus, asteenia, menstruatsioonihäired,
anoreksia, depressioon) on kirjeldatud eranditult pikaajalisel kasutamisel; soole lihaskesta muutused,
haavandilist koliiti ja megakoolonit imiteeriv soole laienemine.

Seedetrakti häired
Väga sage: kõhulahtisus
Sage: Spasmid kõhus, kõhuvalu, ebamugavustunne kõhus.
Aeg-ajalt: oksendamine, iiveldus.

Suurtes annustes (vastavalt individuaalsele tundlikkusele) võib esile kutsuda voolmeid, kõhulahtisust,
soolespasme.

Ainevahetus- ja toitumishäired
Vedeliku ja elektrolüütide tasakaaluhäired.

Psühhiaatrilised häired
lahtistite kuritarvitamise sündroom (kõhulahtisus, kõhuvalu, iiveldus, oksendamine, kaalukaotus,
asteenia, menstruatsioonihäired, anoreksia, depressioon)

Immuunsüsteemi häired
Ülitundlikkus, sh angioneurootiline turse ja nahareaktsioonid.
4.9   Üleannustamine

Ägedat intoksikatsiooni esineb väga harva. Suurte annuste korral võivad tekkida diarröa, spasmid
kõhus ja kliiniliselt märkimisväärne kaaliumi ja teiste elektrolüütide kaotus.
Lisaks on registreeritud käärsoole limaskesta isheemia juhtumeid, mis on olnud seotud kõhukinnisuse
rutiinse ravi soovituslikest annustest tunduvalt suuremate naatriumpikosulfaadi annustega.
Laxygal’i, nagu ka kõikide teiste teiste lahtistite pikaajaline üleannustamine võib põhjustada kroonilist
kõhulahtisust, kõhuvalu, hüpokaleemiat, sekundaarset hüperaldosteronismi ja neerukive. Seoses
lahtistite kroonilise üleannustamisega on kirjeldatud ka neerude tubulaarset kahjustust, metaboolset
alkaloosi ja hüpokaleemiast tingitud lihasnõrkust.

Ravi
Laxygal’i allaneelamise järgselt saab ravimi imendumist vähendada või vältida oksendamise
esilekutsumisega või maoloputuse teel. Vajadusel vedeliku asendamine ja elektrolüütide
tasakaaluhäirete korrigeerimine, mis on eriti oluline laste ja eakamate patsientide puhul. Abi võib olla
ka spasmolüütikumide manustamisest.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: kontaktlahtistid, ATC-kood: A06AB08

Toimemehhanism:

Naatriumpikosulfaat on kõhulahtisti, mis toimib vahetult soole limaskesta närvilõpmetesse.
Seostumine sooleseina retseptoritega on võimalik vaid tänu difenool-tüüpi lipofiiliale.
Difenool-tüüpi lahtistid inhibeerivad vee ja elektrolüütide imendumist ning suurendavad nende
sekretsiooni soolevalendikku.

5.2   Farmakokineetilised omadused

Naatriumpikosulfaat on hüdrofiilne aine, mis imendub läbi soolte lipofiilsete membraanide väga
vähesel määral. Suukaudsel manustamisel läbib ta mao ja peensoole suhteliselt kiiresti, muutumatul
kujul. Jämesoolde jõuab 70% manustatud naatriumpikosulfaadist kolme tunni jooksul. Jämesooles
toimub bakterite toimel naatriumpikosulfaadi hüdrolüüs, mille käigus vabaneb lipofiilne ühend, mis
tungib kiiresti läbi biomembraanide. 12 tundi pärast ravimi manustamist on ainult 8% manustatud
annusest määratav jämesooles. 72 tunni jooksul pärast manustamist eritub 72% manustatud annusest
naatriumpikosulfaadi metaboliitidena roojaga ning 21% uriiniga.

5.3   Prekliinilised ohutusandmed

Teratogeensus: Loomkatsetes ei ole naatriumpikosulfaadl teratogeenset toimet tõestatud.


6.    FARMATSEUTILISED ANDMED

6.1   Abiainete loetelu

Naatriumetüülparabeen
Sorbitooli lahus (mittekristalluv)
Soolhape
Puhastatud vesi.

6.2   Sobimatus
Hetkel ei ole teada ühtegi füüsikalist ega keemilist sobimatust.

6.3    Kõlblikkusaeg

3 aastat.

6.4    Säilitamise eritingimused

Hoida temperatuuril kuni 25°C. Hoida originaalmahutis. Mitte hoida külmkapis. Mitte lasta külmuda.

6.5    Pakendi iseloomustus ja sisu

Pruun klaaspudel plastikust korgi ja tilgutiga.
Pakendi suurus: 10 ml.

6.6    Erinõuded hävitamiseks

Erinõuded puuduvad.


7.     MÜÜGILOA HOIDJA

TEVA Czech Industries s.r.o., Ostravská 29, 747 70 Opava-Komárov, Tšehhi Vabariik


8.     MÜÜGILOA NUMBER

355501


9.     ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

17.08.2001/30.06.2011


10.    TEKSTI LÄBIVAATAMISE KUUPÄEV

Ravimiametis kinnitatud detsembris 2011