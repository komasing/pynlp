RAVIMI OMADUSTE KOKKUVÕTE

1.    RAVIMPREPARAADI NIMETUS

Celestoderm-V, 1 mg/g kreem


2.    KVALITATIIVNE JA KVANTITATIIVNE KOOSTIS

1 g kreemi sisaldab 1,0 mg (0,1%) beetametasooni (beetametasoonvaleraadina).
INN. Betamethasonum

Abiainete täielik loetelu vt lõik 6.1.


3.    RAVIMVORM

Kreem
Kreem on valget värvi.


4.    KLIINILISED ANDMED

4.1   Näidustused

Dermatiidi, ekseemi või psoriaasi sümptomaatiline ravi.

Märkus. Celestoderm-V on kasutusel glükokortikosteroididele tundlike allergiliste ja põletikuliste
dermatooside lokaalseks raviks: atoopiline, nummulaarne ja laste ekseem, anogenitaalne ja seniilne
sügelus, kontaktdermatiit, seborroiline dermatiit, neurodermatiit, solaardermatiit; intertriginoosne,
eksfoliatiivne ja radiatsioonidermatiit, otitis externa ning psoriaas.

4.2   Annustamine ja manustamisviis

Määrida kahjustatud nahapinnale 1…3 korda ööpäevas. Üldjuhul piisab kahekordsest kasutamisest
ööpäevas, sagedus sõltub seisundi raskusest. Kergemal juhul on võimalik piirduda ühe korraga
ööpäevas, raskematel juhtudel on vajalik sagedasem manustamine.

4.3   Vastunäidustused

Ülitundlikkus toimeaine või ravimi ükskõik millise abiaine suhtes.

4.4   Hoiatused ja ettevaatusabinõud kasutamisel

Nahaärrituse ja ülitundlikkuse sümptomite ilmnemisel tuleb Celestoderm-V kasutamine lõpetada ja
rakendada vastavat ravi.

Infektsiooni tekkimisel rakendada vastavat antimükootilist või antimikroobset ravi. Glükokortikoidi
manustamine tuleks lõpetada seniks, kuni infektsioon on ravitud.

Kõik kõrvaltoimed, millest on teatatud süsteemsete kortikosteroidide kasutamisel, sh adrenaalne
supressioon, võivad ilmneda ka lokaalsete kortikosteroididega, seda eriti imikutel ja lastel.

Lokaalsete kortikosteroidide süsteemne imendumine suureneb pikaajalisel manustamisel suurtele
nahapindadele ja oklusioonsideme kasutamisel. Seetõttu tuleb antud tingimuste korral või pikaajalisel
kasutamisel rakendada sobivaid ettevaatusabinõusid, eriti lastel./4
Celestoderm-V ei ole oftalmoloogiliseks kasutamiseks.

Kasutamine lastel: Kuna lastel on täiskasvanutega võrreldes suurem kehapindala ja kehakaalu suhe, on
neil ka suurem oht lokaalsetest glükokortiskosteroididest tingitud hüpotaalamuse-ajuripatsi-
neerupealise (HPA) telje pärssimiseks ja kortikosteroidi eksogeensete toimete avaldumiseks.

Lokaalseid kortikosteroide saavatel lastel on esinenud HPA-telje pärssimine, Cushingi sündroom,
pikkuskasvu pidurdumine, kaalus juurdevõtmise aeglustumine ja intrakraniaalne hüpertensioon.
Adrenaalse supressiooni nähtudeks lastel on madal plasmakortisooli tase ja ACTH
stimulatsioonivastuse puudumine. Intrakraniaalse hüpertensiooni nähtudeks on pundunud lõgemed,
peavalu ja bilateraalne papillödeem.

4.5   Koostoimed teiste ravimitega ja muud koostoimed

Ei ole teada.

4.6   Fertiilsus, rasedus ja imetamine

Kuna lokaalsete kortikosteroidide ohutus rasedatel ei ole tõestatud, tohib selle rühma ravimeid
raseduse ajal kasutada ainult siis, kui potentsiaalne kasu ületab võimaliku ohu lootele. Selle rühma
ravimeid ei tohi rasedatel kasutada suurtel nahapindadel või pikaajaliselt.

Ei ole teada, kas lokaalselt manustatud kortikosteroidid suudavad sellisel hulgal süsteemselt imenduda,
et jõuda määratavas koguses rinnapiima. Seetõttu tuleb kas katkestada imetamine või lõpetada ravimi
kasutamine imetamise ajaks, lähtudes ravimi vajalikkusest emale.

4.7   Toime reaktsioonikiirusele

Celestoderm-V ei oma toimet autojuhtimise ja masinate käsitsemise võimele.

4.8   Kõrvaltoimed

Paikselt kasutatavate glükokortikosteroidide kõrvaltoimed (eriti oklusioonsideme kasutamisel) on
järgmised: põletus- ja sügelustunne, nahaärritus, nahakuivus, follikuliit, hüpertrihhoos, akneiformsed
nahakahjustused, hüpopigmentatsioon, perioraalne dermatiit, allergiline kontaktdermatiit, naha
matseratsioon, sekundaarne infektsioon, naha atroofia, striiad ja miiliad (higivillilööve).

4.9   Üleannustamine

Sümptomid: Lokaalsete kortikosteroidide laialdane või pikaajaline kasutamine võib esile kutsuda
ajuripatsi-neerupealiste funktsiooni languse, mis viib sekundaarsele neerupealisepuudulikkusele ja
kutsub esile hüperkortitsismi nähtusid, sh Cushingi sündroomi.

Ravi: Üleannustamise ravi on sümptomaatiline. Ägedad hüperkortikoidsed sümptomid on tavaliselt
pöörduvad. Vajadusel korrigeerida elektrolüütide tasakaalu. Kroonilise glükokortikosteroidide
toksilisuse korral vähendada annust järk-järgult.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: tugevad kortikosteroidid (III rühm), ATC-kood: D07AC01.

Celestoderm-V farmakodünaamiline aktiivsus on otseselt seotud ravimi komponentide -
beetametasoonvaleraadi ja abiainetega.
                                                  2/4
Beetametasoon-17α-valeraat on beetametasooni ester. Beetametasoon on saadud kortisooli struktuuri
modifitseerides (1,2-kaksiksidemed, fluoreerimine ja beetametüleerimine), mis suurendab
glükokortikoidset ja põletikuvastast toimet ning vähendab mineralokortikoidset toimet võrreldes
hüdrokortisooniga.

Celestoderm-V kreem on põletikuvastase, sügelusvastase ja vasokonstriktoorse toimega. Aktiivsus
saavutatakse vähemalt osaliselt tänu seondumisele steroidi retseptoriga.

5.2   Farmakokineetilised omadused

Lokaalsed kortikosteroidid imenduvad läbi normaalse intaktse naha. Põletik ja/või teised haiguslikud
protsessid nahas suurendavad perkutaanset imendumist. Oklusioonside suurendab oluliselt lokaalsete
kortikosteroidide perkutaanset imendumist. Seega, okslusioonside võib olla väärtuslik ravivõte
resistentsete nahahaiguste raviks.

Läbi naha imendunud lokaalsed steroidid läbivad süsteemsete kortikosteroididega sarnased
farmakokineetilised rajad. Kortikosteroidid seonduvad plasmavalkudega erinevas mahus.
Kortikosteroidid metaboliseeruvad esmalt maksas ja seejärel eritatakse neerude kaudu. Mõned
lokaalsed kortikosteroidid ja nende metaboliidid eritatakse sappi.

5.3   Prekliinilised ohutusandmed

Kartsinogenees, mutagenees ja fertiilsuse halvenemine: Lokaalsete steroidide kartsinogeneetilise
potentsiaali või mõju hindamiseks fertiilsusele ei ole pikaajalisi loomkatseid läbi viidud. Prednisolooni
uuringud mutageensuse määramiseks andsid negatiivse tulemuse.


6.    FARMATSEUTILISED ANDMED

6.1   Abiainete loetelu

Klorokresool
Naatriumdivesinikfosfaatdihüdraat
Fosforhape
Vaseliin, valge
Parafiin, vedel
Makrogool 1000
Tsetostearüülalkohol
Puhastatud vesi
Naatriumhüdroksiid/fosforhape (happesuse reguleerimiseks)

6.2   Sobimatus

Ei ole kohaldatav.

6.3   Kõlblikkusaeg

5 aastat

6.4   Säilitamise eritingimused

Hoida temperatuuril kuni 25ºC.

6.5   Pakendi iseloomustus ja sisu

30 g, 50 g tuub.
                                                  3/4
Kõik pakendi suurused ei pruugi olla müügil.

Pakend on alumiiniumtuub, mis on seest kaetud epoksüvaigul baseeruva lakiga ja suletud valge
kõrgtihedusega polüetüleenist korgiga.


6.6   Erinõuded hävitamiseks

Erinõuded puuduvad.


7.    MÜÜGILOA HOIDJA

Schering-Plough Europe
Rue de Stalle 73
B-1180 Brussels
Belgia


8.    MÜÜGILOA NUMBER

151496


9.    ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

25.10.1996/13.12.2011


10.   TEKSTI LÄBIVAATAMISE KUUPÄEV

Ravimiametis kinnitatud detsembris 2011

/4