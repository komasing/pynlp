RAVIMI OMADUSTE KOKKUVÕTE


1. RAVIMPREPARAADI NIMETUS

FLUDITEC, 50 mg/ml siirup


2. KVALITATIIVNE JA KVANTITATIIVNE KOOSTIS

Siirupi 1 ml sisaldab sisaldab 50 mg (5%) karbotsüsteiini.
INN. Carbocysteinum

Abiainete täielik loetelu vt lõik 6.1.


3. RAVIMVORM

Siirup.


4. KLIINILISED ANDMED

4.1 Näidustused

Röga lahtistamine täiskasvanutel ja noorukitel alates 15. eluaastast.

4.2 Annustamine ja manustamisviis

Ravim on mõeldud kasutamiseks ainult täiskasvanutele ja noorukitele alates 15. eluaastast.
15 ml siirupit = 750 mg karbotsüsteiini.
Üks mõõtetops täidetud 15 ml märgini 3 korda päevas, eelistatavalt söögikordade vahel.
Ravi kestvus ei tohi ületada 5 päeva.

4.3 Vastunäidustused

Ülitundlikkus ravimi mõne koostisosa suhtes.
Kuna ravim sisaldab suktoosi, on see frukroosi talumatuse, glükoosi ja galaktoosi
malabsorptsiooni häiretega või sukraas-isomaltaasi vaegusega patsientidele vastunäidustatud.

4.4 Hoiatused ja ettevaatusabinõud kasutamisel

Hoiatused
Ravimit ei kasutata samaaegselt köhavastaste ravimitega, mis pärsivad köharefleksi (näiteks
kodeiin, dekstrometrofaan), eriti enne magamaminekut, kuna selline ravimite kombinatsioon
raskendab röga väljaköhimist.
Ebaratsionaalne on kombineerida omavahel bronhiaalseid ravimeid ja köhavastaseid ravimeid
ja/või sekretsiooni pärssivaid aineid (atropiin).
Kuna ravim sisaldab sukroosi, on see vastunäidustatud inimestel, kellel esineb
fruktoositalumatust, glükoosi ja galaktoosi imendumishäire sündroomi või sukraasi-isomaltaasi
puudujääki.
Ettevaatusabinõud
Kasutada ettevaatusega seedetrakti või kaksteistsõrmiksoole haavandi puhul.
Madala suhkrusisaldusega dieedil olevad isikud või diabeetikud peavad arvesse võtma suhkru
kogust ühe annuseühiku kohta: 5,25 g sukroosi ühe supilusikatäie kohta.

4.5 Koostoimed teiste ravimitega ja muud koostoimed

Mitte kasutada koos köharefleksi pärssivate ravimitega.

4.6 Rasedus ja imetamine

Kuna ravimi kasutamise ohutust raseduse ja imetamise ajal ei ole kindlaks tehtud, tuleks ravimi
kasutamist neil perioodidel vältida, väljaarvatud kindla näidustuse olemasolul.

4.7 Toime reaktsioonikiirusele

Toime puudub.

4.8 Kõrvaltoimed

Võivad tekkida seedetrakti häired (kõhuvalu, iiveldus, kõhulahtisus). Kui need kõrvaltoimed
ilmnevad, on soovitatav annust vähendada.
Aeg-ajalt on tekkinud nahalööve.

4.9 Üleannustamine

Üleannustamisest ei ole teatatud.


5. FARMAKOLOOGILISED OMADUSED

5.1 Farmakodünaamilised omadused

Farmakoterapeutiline grupp: mukolüütilised ained;
ATC-kood: R05CB03

Karbotsüsteiin on mukolüütilise toimega limaskestale toimiv aine. Ta toimib lima geelifaasis,
ilmselt purustab glükoproteiin disulfiid sillad, veeldades lima ja soodustades sellega lima
väljaköhimist.

5.2 Farmakokineetilised omadused

Pärast suukaudset manustamist imendub karbotsüsteiin kiiresti; maksimaalne kontsentratsioon
plasmas saavutatakse 2 tunniga. Biosaadavus on madal, vähem kui 10 % manustatud annusest,
tõenäoliselt intraluminaalse metabolismi ja olulise „esmase maksapassaaži“ (läbi maksa) tõttu.
Eliminatsiooni poolväärtusaeg on umbes 2 tundi. Karbotsüsteiin ja selle metaboliidid eritatakse
peamiselt neerude kaudu.


6. FARMATSEUTILISED ANDMED
6.1 Abiainete loetelu

Glütserool, metüülparahüdroksübensoaat, sahharoos, Patentsinine V, päikeseloojangukollane FCF
(E110), naatriumhüdroksiid, karamelli maitseaine*, puhastatud vesi
*Karamelliaroomi koostis: levuliinhape, p-anisaldehüüd, veratraldehüüd, metüülanisaat,
etüülanisaat, bensüültsinnamaat, 1,3-dimetoksübenseen, etüülvaniliin, kookose ekstrakt (etanool),
vanilli ekstrakt (propüleenglükool), mõrumandli õli, 4-metoksüatsefoon,
metüültsüklopentenoloon, 6-metüülkumariin, gammaoktolaktoon, piperonaal/heliotropiin,
propüleenglükool, triatsetiin, gammavalerolaktoon, vaniliin, 3-hüdroksü-2-metüül-4-püroon.

6.2 Sobimatus

Ei ole kohaldatav.

6.3 Kõlblikkusaeg

2 aastat.

6.4 Säilitamise eritingimused

See ravimpreparaat ei vaja säilitamisel eritingimusi.

6.5 Pakendi iseloomustus ja sisu

125 ml klaaspudelelis. polüpropüleenist mõõtetopsiga (20 ml).

6.6 Erinõuded hävitamiseks

Erinõuded puuduvad.


7. MÜÜGILOA HOIDJA

Laboratoire INNOTECH INTERNATIONAL
7-9, avenue François Vincent Raspail
94 110 ARCUEIL
Prantsusmaa


8. MÜÜGILOA NUMBER

373802


9. ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

08.02.2002 29.09.2009


10. TEKSTI LÄBIVAATAMISE KUUPÄEV
Ravimiametis kinnitatud oktoobris 2011.