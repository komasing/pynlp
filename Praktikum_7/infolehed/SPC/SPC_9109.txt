RAVIMI OMADUSTE KOKKUVÕTE


1.    RAVIMPREPARAADI NIMETUS

Xefo, 4 mg õhukese polümeerikattega tabletid


2.    KVALITATIIVNE JA KVANTITATIIVNE KOOSTIS

Üks tablett sisaldab 4 mg lornoksikaami.
INN. Lornoxicamum

Abiained: 94 mg laktoosmonohüdraati
Abiainete täielik loetelu, vt lõik 6.1.


3.    RAVIMVORM

Õhukese polümeerikattega tablett.
Valged või kollakasvalged piklikud, õhukese polümeerikattega tabletid, millel on pealetrükk „L04“.


4.    KLIINILISED ANDMED

4.1   Näidustused

- Nõrga kuni mõõduka tugevusega ägeda valu lühiajaline ravi.
- Põlve- ja puusaliigese osteoartroosist tingitud valu ja põletiku sümptomaatiline ravi.
- Reumatoidartriidist tingitud valu ja põletiku sümptomaatiline ravi.

4.2   Annustamine ja manustamisviis

Kasutatav annus peab põhinema patsiendi individuaalsel reageerimisel ravile.

Valu
8…16 mg lornoksikaami ööpäevas, jagatuna 2 või 3 manustamiskorrale. Maksimaalne soovitatav
ööpäevane annus on 16 mg.

Osteoartroos ja reumatoidartriit
Soovitatav algannus on 12 mg lornoksikaami ööpäevas, jagatuna 2 või 3 manustamiskorrale.
Maksimaalne soovitatav ööpäevane säilitusravi annus ei tohi ületada 16 mg.

Xefo õhukese polümeerikattega tabletid on mõeldud suukaudseks manustamiseks ja neid võetakse
koos piisava koguse vedelikuga.

Täiendav informatsioon patsientide eripopulatsioonide kohta

Lapsed ja noorukid
Efektiivsus- ja ohutusandmete puudumise tõttu ei soovitata lornoksikaami lastel ja alla 18-aastastel
noorukitel kasutada.

Eakad patsiendid
Normaalse maksa- ja neerufunktsiooniga eakatel patsientidel (>65 aastased) ei ole vaja kasutatavat
annust vähendada. Siiski tuleb lornoksikaami kasutamisel antud eagrupis olla ettevaatlik, sest eakad
patsiendid taluvad halvemini võimalikke gastrointestinaalseid kõrvaltoimeid (vt lõik 4.4).

Neerufunktsiooni puudulikkusega patsiendid
Kerge kuni mõõduka neerufunktsiooni puudulikkusega patsientidel on soovitatav maksimaalne annus
12 mg lornoksikaami ööpäevas, jagatuna 2 või 3 manustamiskorrale (vt lõik 4.4).

Maksafunktsiooni puudulikkusega patsiendid
Mõõduka maksafunktsiooni puudulikkusega patsientidel on soovitatav maksimaalne annus 12 mg
lornoksikaami ööpäevas, jagatuna 2 või 3 manustamiskorrale (vt lõik 4.4).

Kõrvaltoimeid saab vähendada, kasutades minimaalset efektiivset annust võimalikult lühikese aja
jooksul, mis sümptomite kontrollimiseks vajalik (vt lõik 4.4).

4.3     Vastunäidustused

-     Ülitundlikkus lornoksikaami või ravimi mõne abiaine suhtes.
-     Trombotsütopeenia.
-     Ülitundlikkus (mis väljendub astma, riniidi, angioödeemi või urtikaaria sümptomitena) teiste
      mittesteroidsete põletikuvastaste ravimite (MSPVA-de), sealhulgas ka atsetüülsalitsüülhappe
      suhtes.
-     Raske südamepuudulikkus.
-     Veritsus seedetraktist, ajuhemorraagia või teised veritsusega seonduvad seisundid.
-     Seedetrakti verejooks või perforatsioon varasema ravi ajal MSPVA-dega.
-     Äge või retsidiveeruv peptiline haavand/verejooks (2 või enam tõestatud haavandi või verejooksu
      episoodi).
-     Raske maksafunktsiooni puudulikkus.
-     Raske neerufunktsiooni puudulikkus (seerumi kreatiniinisisaldus üle 700 mikromooli/l).
-     Raseduse kolmas trimester (vt lõik 4.6).

4.4     Hoiatused ja ettevaatusabinõud kasutamisel

Järgmistel juhtudel võib lornoksikaami manustada ainult pärast oodatava kasu ja võimaliku riski
vahekorra hoolikat kaalumist:
- Neerufunktsiooni puudulikkus: Kerge (seerumi kreatiniinisisaldus 150…300 mikromooli/l) kuni
    mõõduka (seerumi kreatiniinisisaldus 300…700 mikromooli/l) neerupuudulikkusega patsientidel
    tuleb lornoksikaami kasutada ettevaatusega, sest neerude prostaglandiinid vastutavad neerude
    verevoolu säilitamise eest. Kui ravi ajal lornoksikaamiga neerufunktsioon halveneb, tuleb ravi
    katkestada.
- Neerufunktsiooni tuleb jälgida ka pärast ulatuslikke operatsioone, diureetikumravi saavatel
    südamepuudulikkusega patsientidel ning selliste ravimite samaaegsel kasutamisel, mis
    teadaolevalt või kahtlustatavalt võivad põhjustada neerukahjustust.
- Verehüübimishäiretega patsiendid: Soovitatav on hoolikas kliiniline ja laboratoorne (nt APTT)
    jälgimine.
- Maksafunktsiooni puudulikkus (nt maksatsirroos): Maksafunktsiooni puudulikkusega patsientidel
    on vajalik regulaarne kliiniline ja laboratoorne jälgimine, sest lornoksikaami annuste 12…16 mg
    ööpäevas juures võib tekkida ravimi kumuleerumine (AUC suurenemine). Muus osas ei täheldatud
    maksfunktsiooni puudulikkusega patsientidel farmakokineetiliste näitajate osas mitte mingeid
    erinevusi võrreldes tervete vabatahtlikega.
- Pikaajaline ravi (kauem kui 3 kuud): Soovitatav on teostada perifeerse vere laboratoorseid
    analüüse (hemoglobiini sisaldus) ning kontrollida neerufunktsiooni (kreatiniini sisaldus) ja
    maksafunktsiooni (maksaensüümide aktiivsus) näitajaid.
-   Eakad patsiendid (65-aastased ja vanemad): Soovitatav on neeru- ja maksafunktsiooni jälgimine.
    Lornoksikaami kasutamisel eakate patsientide postoperatiivses ravis tuleb olla ettevaatlik.

Lornoksikaami samaaegset kasutamist koos MSPVA-dega (sealhulgas selektiivsete tsüklooksügenaas-
2 inhibiitoritega) tuleb vältida.

Kõrvaltoimeid saab vähendada, kasutades minimaalset efektiivset annust võimalikult lühikese aja
jooksul (vt lõik 4.2, ja allpool Seedetrakti riskid ja Kardiovaskulaarsed riskid).

Seedetrakti verejooks, haavandumine ja perforatsioon: Kõigi MSPVA-de kasutamisel on mistahes ravi
faasis (koos või ilma vastavate hoiatavate nähtude(ga)ta või varasemate raskete seedetrakti
komplikatsioonide(ga)ta) täheldatud seedetrakti verejooksu, haavandumist ja perforatsiooni, mis võib
lõppeda surmaga.

Seedetrakti verejooksu, haavandumise ja perforatsiooni tekkerisk on suurem MSPVA-de suurte
annuste kasutamisel, varasema haavandianamneesiga patsientidel, eriti juhul kui sellega on kaasnenud
verejooks või perforatsioon (vt lõik 4.3) ning eakatel patsientidel. Nimetatud patsientidel tuleb ravi
alustada väikseima olemasoleva lornoksikaami annusega. Samuti võib neil patsientidel kaaluda
profülaktilist ravi näiteks misoprostooli või prootonpumba inhibiitoritega, nagu ka patsientidel, kes
kasutavad samaaegselt väikeses annuses atsetüülsalitsüülhapet või muid ravimeid, mis võivad
suurendada gastrointestinaalsete komplikatsioonide tekkeriski (vt allpoolt ja lõik 4.5). Regulaarsete
ajavahemike tagant on soovitatav kliiniline jälgimine.

Patsiendid, kellel on ravi ajal täheldatud seedetrakti kahjustust, (eriti juhul, kui on tegemist eakate
patsientidega), peavad eelkõige ravi algperioodis informeerima oma arsti mistahes ebatavalisest
seedetraktiga seotud sümptomist (eriti seedetrakti verejooksust).
Ettevaatlik tuleb olla patsientide puhul, kes saavad samaaegselt ravimeid, mis võivad suurendada
haavandi või seedetrakti verejooksu tekkeriski, nagu näiteks kortikosteroidid, antikoagulandid (nt
varfariin), selektiivsed serotoniini tagasihaarde inhibiitorid või trombotsüütide agregatsiooni
inhibiitorid nagu näiteks atsetüülsalitsüülhape (vt lõik 4.5).

Kui ravi ajal lornoksikaamiga tekib seedetrakti verejooks või haavand, tuleb ravi katkestada.

MSPVA-sid tuleb kasutada ettevaatusega seedetrakti haigustega patsientidel (nt haavandiline koliit,
Crohn’i tõbi), sest ravi võib haigusprotsessi ägestada (vt lõik 4.8).

Eakatel patsientidel on MSPVA-de kasutamisel kõrvaltoimeid, eelkõige seedetrakti verejooksu ja
perforatsiooni, mis võivad lõppeda surmaga, täheldatud sagedamini (vt lõik 4.3).

Ettevaatlik tuleb olla patsientide puhul, kellel on anamneesis hüpertensioon ja/või südamepuudulikkus,
sest MSPVA-de kasutamisel on täheldatud vedelikupeetust ja turseid.

Hoolikas jälgimine ja nõustamine on vajalikud patsientide puhul, kellel on anamneesis MSPVA-de
kasutamisega seotud hüpertensioon ja/või kerge kuni mõõdukas südame paispuudulikkus vedeliku
retentsiooni ja tursetega.

Kliinilised uuringud ja epidemioloogilised andmed lubavad oletada, et mõnede MSPVA-de
kasutamine (eriti suurtes annustes ja pika-ajaliselt) võib olla seotud arteriaalse tromboosi juhtude (nt
müokardiinfarkt ja insult) vähese kõrgenenud riskiga. Puuduvad piisavad andmed, et seda riski ka
lornoksikaami puhul välistada.

Mitteravitud hüpertensiooni, südame paispuudulikkuse, südame isheemiatõve, perifeersete arterite
haiguse ja/või tserebrovaskulaarse haigusega patsientidel tohib lornoksikaami kasutada ainult pärast
põhjalikku kaalutlust. Kardiovaskulaarsete haiguste riskifaktoritega (sh hüpertensioon,
hüperlipideemia, suhkurtõbi, suitsetamine) patsientidel tohib pika-ajalist ravi alustada pärast
põhjalikku kaalutlust.

MSPVA-de ja hepariini samaaegne kasutamine spinaal- või epiduraalanesteesia korral suurendab
spinaalse- või epiduraalse hematoomi tekkeriski (vt lõik 4.5).

Väga harva on MSPVA-de kasutamisel täheldatud raskeid (vahel ka surmaga lõppenud)
nahareaktsioone, nagu näiteks eksfoliatiivne dermatiit, Stevens-Johnson’i sündroom ja epidermise
toksiline nekrolüüs (vt lõik 4.8). Raskete nahareaktsioonide tekkerisk on suurem ravi algperioodis,
enamusel juhtudest on need tekkinud esimese ravikuu jooksul. Lööbe, limaskestade kahjustuste või
muude ülitundlikkuse nähtude tekkimisel tuleb ravi lornoksikaamiga koheselt katkestada.

Ettevaatlik tuleb olla patsientide puhul, kellel esineb või on anamneesis bronhiaalastma, sest MSPVA-
de kasutamisel on sellistel patsientidel täheldatud bronhospasmi esinemist.

Süsteemse erütematoosse luupuse (SLE) ja segatüüpi sidekoehaigusega patsientidel võib esineda
suurenenud risk aseptilise meningiidi tekkeks.

Lornoksikaam inhibeerib trombotsüütide agregatsiooni ja pikendab veritsusaega, seetõttu tuleb olla
ettevaatlik lornoksikaami kasutamisel suurenenud verejooksu riskiga patsientidel.

MSPVA-de ja takroliimuse samaaegne kasutamine võib prostaglandiinide sünteesi pärssimise tõttu
neerudes suurendada nefrotoksilisuse riski. Nimetatud ravimite kombinatsiooni saavatel patsientidel
tuleb hoolikalt jälgida neerufunktsiooni.

Nii nagu enamuse MSPVA-de korral, on ka lornoksikaami kasutamisel aeg-ajalt täheldatud seerumi
transaminaaside aktiivsuse suurenemist ning seerumi bilirubiinisisalduse ja teiste maksafunktsiooni
iseloomustavate näitajate suurenemist, aga ka seerumi kreatiniini ja jääklämmastiku sisalduse
suurenemist ning muid laboratoorsete näitajate muutusi. Kui nimetatud muutused on olulised või
püsivad, tuleb lornoksikaami manustamine katkestada ja rakendada vastavaid uuringuid.

Ravim sisaldab laktoosi. Harvaesineva fruktoositalumatuse, galaktoositalumatuse, galaktoseemia või
glükoosi-galaktoosi malabsorptsiooniga patsiendid ei tohi seda ravimit kasutada.

Sarnaselt kõigile tsüklooksügenaasi/prostaglandiinide sünteesi inhibeerivatele ravimitele võib
lornoksikaam kahjustada viljakust, mistõttu seda ei ole soovitatav kasutada naistel, kes soovivad
rasestuda. Naistel, kellel on raskusi rasestumisega või kellel uuritakse viljatuse põhjuseid, tuleks
kaaluda ravi katkestamist lornoksikaamiga.

Erandlikult võivad tuulerõuged olla tõsiste naha ja pehmete kudede infektsioonide tekkepõhjuseks.
Hetkel ei saa välistada nende infektsioonide halvenemises ka MSPVA-de rolli. Seetõttu on soovitatav
lornoksikaami mitte kasutada, kui on tuulerõuged.

4.5   Koostoimed teiste ravimitega ja muud koostoimed

Lornoksikaami samaaegsel kasutamisel koos:
- tsimetidiiniga suureneb lornoksikaami plasmakontsentratsioon (ranitidiini ja antatsiididega ei ole
   lornoksikaamil koostoimet täheldatud);
- antikoagulantidega (nt varfariin) võib pikeneda veritsusaeg (vt lõik 4.4). Vajalik on hoolikas INR-i
   jälgimine;
- fenprokumooniga võib viimase toime väheneda;
-     hepariiniga võib spinaal- või epiduraalanesteesia korral suureneda spinaalse- või epiduraalse
      hematoomi tekkerisk (vt lõik 4.4);
-     AKE inhibiitoritega võib väheneda AKE-inhibiitorite antihüpertensiivne toime;
-     lingu-, tiasiid- ja kaaliumi säästvate diureetikumidega võib väheneda nende diureetiline ja
      antihüpertensiivne toime;
-     beeta-blokaatoritega võib vähenda beeta-blokaatorite antihüpertensiivne toime;
-     angiotensiin II retseptori blokaatoritega võib väheneda nende antihüpertensiivne toime;
-     digoksiiniga väheneb digoksiini renaalne kliirens;
-     kortikosteroididega suureneb seedetrakti haavandumise või verejooksu tekkerisk (vt lõik 4.4);
-     kinolooni-tüüpi antibiootikumidega suureneb krampide tekke risk;
-     trombotsüütide agregatsiooni inhibiitoritega võib suureneda seedetrakti verejooksu risk (vt lõik
      4.4);
-     teiste MSPVA-dega suureneb seedetrakti verejooksu risk (vt lõik 4.4);
-     metotreksaadiga võib suureneda metotreksaadi sisaldus vereplasmas, mille tagajärjeks võib olla
      toksilise toime tugevnemine. Metotreksaadi ja lornoksikaami samaaegsel kasutamisel tuleb
      patsienti hoolikalt jälgida;
-     selektiivsete serotoniini tagasihaarde inhibiitoritega (SSRI-dega) suureneb seedetrakti verejooksu
      tekkerisk (vt lõik 4.4);
-     liitiumipreparaatidega võib liitiumi kontsentratsioon vereplasmas suureneda üle toksilise lävise,
      sest MSPVA-d vähendavad liitiumi renaalset kliirensit. Seetõttu tuleb jälgida vereplasma
      liitiumisisaldust, eriti ravi alguses, annuse muutmisel või ravi lõpetamisel;
-     tsüklosporiiniga võib suureneda tsüklosporiini sisaldus vereplasmas, mille tagajärjeks võib olla
      tsüklosporiini nefrotoksilise toime tugevnemine prostaglandiinide sünteesi pärssimise tõttu.
      Tsüklosporiini ja lornoksikaami samaaegsel kasutamisel tuleb patsiendi neerufunktsiooni hoolikalt
      jälgida;
-     sulfonüüluurea preparaatidega (nt glibenklamiid) võib suureneda nende hüpoglükeemiline toime;
-      CYP2C9 isonesüümide teadaolevate indutseerijatega ja inhibiitoritega: Lornoksikaam (nagu ka
       teised tsütokroom P450 2C9 [CYP2C9] isoensüümist sõltuvad mittesteroidsed põletikuvastased
       preparaadid) omab koostoimeid CYP2C9 isoensüümi indutseerivate ja inhibeerivate ravimitega
       (vt lõik 5.2 Biotransformatsioon);
-      takroliimusega võib suureneda takroliimuse nefrotoksilise toime risk prostaglandiinide sünteesi
       pärssimise tõttu neerudes. Takroliimuse ja lornoksikaami samaaegsel kasutamisel tuleb patsiendi
       neerufunktsiooni hoolikalt jälgida (vt lõik 4.4);
-      premetreksed: MSPVA-d võivad vähendada pemetreksedi renaalset kliirensit, mille tulemusel
       suureneb neerude ja seedetrakti toksilisus ja müelosupressioon.

Xefo tablettide manustamisel koos toiduga oli lornoksikaami imendumine aeglustunud. Seega, kui on
vajalik kiire toime saabumine (valu vaigistamine) ei tohiks Xefo tablette võtta koos toiduga.

Toit võib ligikaudu 20% võrra vähendada lornoksikaami imendumist ja pikendada maksimaalse
plasmakontsentratsiooni (Tmax) saabumise aega.

4.6     Rasedus ja imetamine

Rasedus
Lornoksikaam on vastunäidustatud raseduse kolmandas trimestris ja seda ei tohiks kasutada ka
raseduse esimeses ja teises trimestris ning sünnituse ajal, sest puuduvad andmed ravimi kasutamise
ohutuse kohta raseduse ajal.

Lornoksikaami kasutamise kohta raseduse ajal puuduvad piisavad andmed. Loomuuringutes on leitud
toksiline toime viljakusele (vt. lõik 5.3).

Prostaglandiinide sünteesi inhibeerimine võib avaldada negatiivset mõju raseduse kulule ja embrüo-
loote arengule. Epidemioloogilistes uuringutes on prostaglandiinide sünteesi inhibiitori kasutamisel
raseduse varases järgus leitud suurenenud abortide ja südame-veresoonkonna väärarengute
esinemissagedus. Arvatakse, et see risk suureneb koos annuse suurenemise ja kasutamise kestvuse
pikenemisega. Loomkatsetes on prostaglandiinide sünteesi inhibiitori manustamisel täheldatud
implanteerumise eelset ja -järgset resorptsiooni ning embrüo-loote suremust. Raseduse esimeses ja
teises trimestris võib lornoksikaami kasutada ainult hädavajadusel.

Prostaglandiinide sünteesi inhibiitorite manustamisel raseduse kolmandas trimestris võib lootel
põhjustada     kardiopulmonaalset     toksilisust    (arterioosjuha enneaegne   sulgumine      ja
pulmonaalhüpertensioon) ja neerufunktsiooni häireid, mis võib viia neerupuudulikkusele ja
amnionivedeliku hulga vähenemisele. Raseduse lõpus võivad prostaglandiinide sünteesi inhibiitorid
pikendada emal ja lootel veritsusaega ning vähendada emaka kontraktsioone, mis võib sünnituse
algust edasi lükata või selle kestvust pikendada. Seetõttu on lornoksikaami kasutamine raseduse
kolmandas trimestris vastunäidustatud (vt lõik 4.3).

Imetamine
Andmed lornoksikaami võimaliku eritumise kohta inimese rinnapiima puuduvad. Imetavatel rottidel
eritus lornoksikaam piima üsna suures kontsentratsioonis. Seetõttu ei tohi lornoksikaami rinnaga
toitvatel naistel kasutada.

4.7   Toime reaktsioonikiirusele

Patsiendid, kellel lornoksikaami kasutamisel tekib pearinglus ja/või unisus, peaksid hoiduma
autojuhtimisest ja liikuvate masinatega töötamisest.

4.8   Kõrvaltoimed

MSPVA-de kõige sagedasemad kõrvaltoimed on seotud seedetraktiga. MSPVA-de kasutamisel on
täheldatud peptilist haavandit, seedetrakti perforatsiooni või verejooksu, mis osadel juhtudel on
lõppenud surnaga, eelkõige eakatel patsientidel (vt lõik 4.4). Samuti on täheldatud iiveldust,
oksendamist, kõhulahtisust, kõhupuhitust, kõhukinnisust, düspepsiat, kõhuvalu, meleenat, veriokset,
haavandilist stomatiiti ning haavandilise koliidi ja Crohn’i tõve ägenemist (vt lõik 4.4). Harvemini on
täheldatud gastriiti.

Kõrvaltoimeid võib oodata ligikaudu 20%-l lornoksikaamiga ravitavatest patsientidest. Kõige
sagedasemateks lornoksikaami kasutamisel täheldatud kõrvaltoimeteks on iiveldus, düspepsia,
seedehäire, kõhuvalu, oksendamine ja kõhulahtisus. Nimetatud kõrvaltoimeid täheldati vähem kui
10%-l lornoksikaamiga ravitud patsientidest.

MSPVA raviga seoses on teatatud tursetest, hüpertensioonist ja südamepuudulikkusest.

Kliinilised uuringud ja epidemioloogilised andmed lubavad oletada, et mõnede MSPVA-de
kasutamine (eriti suurtes annustes ja pika-ajalisel kasutamisel) võib olla seotud arteriaalse tromboosi
juhtude (nt müokardiinfarkt või insult) kõrgenenud riskiga (vt lõik 4.4).

Erandlikult on esinenud ka raskeid naha ja pehmete kudede infektsioone tuulerõugete ajal.

Alljärgnevalt on toodud kõrvaltoimed, mida täheldati enam kui 0,05%-l 6417-st II...IV faasi
kliinilistes uuringutes osalenud patsiendist.

Väga sage (≥1/10); sage (≥1/100, <1/10); aeg-ajalt (≥1/1000, <1/100); harv (≥1/10000, <1/1000); väga
harv (<1/10000), teadmata (ei saa hinnata olemasolevate andmete alusel).

Infektsioonid ja infestatsioonid
Harv: farüngiit.

Vere ja lümfisüsteemi häired
Harv: aneemia, trombotsütopeenia, leukopeenia, veritsusaja pikenemine.
Väga harv: ekhümoos. MSPVA-d võivad põhjustada raskeid hematoloogilisi häireid, nt neutropeenia,
agranulotsütoos, aplastiline aneemia ja hemolüütiline aneemia (klassi efekt).

Immuunsüsteemi häired
Harv: ülitundlikkus, anafülaktoidne reaktsioon ja anafülaksia.

Ainevahetus- ja toitumishäired
Harv: anoreksia, kehakaalu muutus.

Psühhiaatrilised häired
Aeg-ajalt: unetus, depressioon.
Harv: segasus, närvilisus, agiteeritus.

Närvisüsteemi häired
Sage: kerge ja mööduv peavalu, pearinglus.
Harv: unisus, paresteesiad, maitsetundlikkuse muutus, treemor, migreen.
Väga harv: aseptiline meningiit SLE ja segatüüpi sidekoehaigusega patsientidel (vt lõik 4.4).

Silma kahjustused
Aeg-ajalt: konjunktiviit.
Harv: nägemishäired.

Kõrva ja labürindi kahjustused
Aeg-ajalt: vertiigo, tinnitus.

Südame häired
Aeg-ajalt: südamepekslemine, tahhükardia, turse, südamepuudulikkus.

Vaskulaarsed häired
Aeg-ajalt: punetus, turse.
Harv: hüpotensioon, kuumahood, verejooks, hematoom.

Respiratoorsed, rindkere ja mediastiinumi häired
Aeg-ajalt: riniit.
Harvad: düspnoe, köha, bronhospasm.

Seedetrakti häired
Sage: iiveldus, kõhuvalu, düspepsia, kõhulahtisus, oksendamine.
Aeg-ajalt: kõhukinnisus, kõhupuhitus, röhitised, suukuivus, gastriit, maohaavand, valu ülakõhus,
kaksteistsõrmiksoole haavand, suuhaavand.
Harv: meleena, veriokse, stomatiit, ösofagiit, gastroösofageaalne refluks, düsfaagia, aftoosne stomatiit,
glossiit, peptilise haavandi perforatsioon, seedetrakti verejooks.

Maksa ja sapiteede häired
Aeg-ajalt: maksa funktsionaalsete testide, SGPT (ALT) või SGOT (AST) aktiivsuse suurenemine
veres.
Väga harv: maksatoksilisus, mille tulemusel võivad tekkida nt maksapuudulikkus, hepatiit, ikterus ja
kolestaas.
Naha ja nahaaluskoe kahjustused
Aeg-ajalt: lööve, nahasügelus, suurenenud higistamine, erütematoosne lööve, nõgeslööve ja
angioödeem, alopeetsia.
Harv: dermatiit ja ekseem, purpur.
Väga harv: turse ja bulloossed reaktsioonid, Stevens-Johnson’i sündroom, toksiline epidermise
nekrolüüs.

Lihas-skeleti ja sidekoe kahjustused
Aeg-ajalt: artralgia.
Harv: luuvalu, lihasspasmid, müalgia.

Neerude ja kuseteede häired
Harv: nüktuuria, urineerimishäired, vereseerumi jääklämmastiku ja kreatiniinisisalduse suurenemine.
Väga harv: lornoksikaam võib soodustada ägeda neerupuudulikkuse teket patsientidel, kellel on
anamneesis neerukahjustus, või kes kasutavad prostaglandiine säilitamaks renaalset verevoolu (vt lõik
4.4). Nefrotoksilisuse eri vorme, sealhulgas nefriit ja nefrootiline sündroom, on sageli peetud ka
MSPVA-de kui ravimite klassi üldiseks toimeks.

Üldised häired ja manustamiskoha reaktsioonid
Aeg-ajalt: halb enesetunne, näoturse.
Harv: asteenia.

4.9   Üleannustamine

Käesoleval ajal puuduvad andmed üleannustamise kohta, mis lubaksid kindlalt defineerida
üleannustamise korral tekkivaid sümptomeid või soovitada spetsiifilisi üleannustamise ravimeetmeid.
Siiski on lornoksikaami üleannustamise järgselt võimalik järgmiste nähtude teke: iiveldus,
oksendamine, kesknärvisüsteemi talitluse häired (pearinglus, nägemishäired). Raske üleannustamise
korral võib tekkida ataksia, mis areneb edasi kooma ja krampideni, maksa- ja neerude kahjustus ning
verehüübimise häired.

Üleannustamise korral või selle kahtlusel tuleb lornoksikaami kasutamine koheselt katkestada. Kuna
lornoksikaami poolväärtusaeg on lühike, siis eritub ravim kiiresti. Lornoksikaam ei ole dialüüsitav.
Spetsiifilist antidooti lornoksikaamile ei ole teada. Üleannustamise raviks rakendatakse tavalisi
esmaabivõtteid, vajadusel tehakse maoloputus. Üksnes vahetult pärast lornoksikaami sissevõtmist
manustatud aktiivsüsi võib vähendada preparaadi imendumist. Seedetraktihäireid võib ravida mõne
prostaglandiini analoogi või ranitidiiniga.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: mittesteroidsed põletiku- ja reumavastased ained, oksikaamid
ATC-kood: M01AC05

Lornoksikaam on oksikaamide gruppi kuuluv valuvaigistava toimega mittesteroidne põletikuvastane
ravim. Lornoksikaami toime põhineb peamiselt prostaglandiinide sünteesi pärssimisel (ensüüm
tsüklooksügenaasi inhibeerimisel), mis viib perifeersete notsitseptorite desensitiseerumisele ja seeläbi
põletiku vähenemisele. Ühe võimaliku toimemehhanismina on välja pakutud ka tsentraalne toime
notsitseptsioonile, mis näib olevat sõltumatu põletikuvastasest toimest.
Lornoksikaamil ei ole toimet elutähtsatele funktsioonidele (nt kehatemperatuur, hingamissagedus,
südame löögisagedus, vererõhk, EKG, spiromeetria).

Lornoksikaami analgeetilist toimet on edukalt tõestatud mitmes ravimi väljatöötamise käigus läbi
viidud kliinilises uuringus.

Tingituna lokaalsest seedetrakti ärritavast toimest ja süsteemsest ultserogeensest toimest, mis on
seotud prostaglandiinide sünteesi inhibeerimisega, põhjustab lornoksikaam sarnaselt teistele MSPVA-
dele sageli seedetraktiga seotud kõrvaltoimeid.

5.2   Farmakokineetilised omadused

Imendumine
Lornoksikaam      imendub     seedetraktist   kiiresti ja   peaaegu     täielikult. Maksimaalne
plasmakontsentratsioon saabub ligikaudu 1...2 tundi pärast manustamist. Lornoksikaami absoluutne
biosaadavus on 90...100%. Märkimisväärset esmast maksapassaaži ei ole täheldatud. Keskmine
eliminatsiooni poolväärtusaeg on 3...4 tundi.

Lornoksikaami manustamisel koos toiduga väheneb maksimaalne plasmakontsentratsioon (Cmax)
ligikaudu 30% võrra ja maksimaalse plasmakontsentratsiooni saabumise aeg (Tmax) aga pikeneb 1,5-lt
tunnilt 2,3 tunnini. Lornoksikaami imendumine (arvutatud AUC põhjal) väheneb kuni 20%.

Jaotumine
Vereplasmas on lornoksikaam osalt muutumatul kujul, osalt hüdroksüülitud metaboliidina.
Lornoksikaami seonduvus vereplasma valkudega on 99% ning see ei sõltu ravimi kontsentratsioonist
vereplasmas.

Biotransformatsioon
Lornoksikaam metaboliseerub olulisel määral maksas, peamiselt hüdroksüülimise teel inaktiivseks 5-
hüdroksülornoksikaamiks. Lornoksikaami biotransformatsioon toimub peamiselt CYP2C9
vahendusel. Tingituna geneetilisest polümorfismist võivad antud ensüümi osas eksisteerida kiired ja
aeglased metaboliseerijad, aeglastel metaboliseerijatel võib lornoksikaami plasmakontsentratsioon olla
märgatavalt kõrgem. Hüdroksüülitud metaboliidil puudub farmakoloogiline toime. Lornoksikaam
metaboliseerub täielikult, ligikaudu 2/3 elimineeritakse inaktiivse ühendina maksa ja 1/3 neerude
kaudu.

Loomkatsetes ei indutseerinud lornoksikaam maksaensüüme. Kliiniliste uuringute andmete põhjal
võib väita, et lornoksikaami soovitatavate annuste manustamisel ei teki ravimi akumulatsiooni ka
pärast korduvat annustamist. Nimetatud andmeid kinnitavad ka aastase kestusega ravimiohutuse
uuringu tulemused.

Eliminatsioon
Lornoksikaami keskmine eliminatsiooni poolväärtusaeg on 3...4 tundi. Ligikaudu 50% suukaudselt
manustatud lornoksikaamist eritatakse väljaheitega ja 42% neerude kaudu, peamiselt 5-
hüdroksülornoksikaamina. 5-hüdroksülornoksikaami eliminatsiooni poolväärtusaeg on pärast
ühekordset või kaks korda ööpäevas parenteraalset manustamist ligikaudu 9 tundi.

Eakatel patsientidel on lornoksikaami kliirens 30…40% võrra vähenenud. Muus osas ei täheldatud
eakatel patsientidel lornoksikaami farmakokineetilises profiilis olulisi erinevusi.

Neeru- või maksapuudulikkusega patsientidel ei ole samuti olulisi farmakokineetilisi muutusi
täheldatud, välja arvatud ravimi akumulatsioon pärast 7-päevast manustamist kroonilise
maksahaigusega patsientidele annuses 12…16 mg ööpäevas..
5.3    Prekliinilised ohutusandmed

Farmakoloogilise ohutuse, korduvtoksilisuse, genotoksilisuse ja kartsinogeensuse prekliinilised
uuringud ei ole näidanud kahjulikku toimet inimesele.

Erinevatel liikidel läbi viidud ühekordse manustamise ja korduvtoksilisuse uuringutes põhjustas
lornoksikaam neerukahjustusi ja seedetrakti haavandeid.

Loomuuringutes on prostaglandiinide sünteesi inhibiitori manustamisel täheldatud suurenenud
implanteerumise eelset ja -järgset resorptsiooni ning embrüo-loote suremust. Lisaks sellele on
katseloomadel, kellele organogeneesi perioodil on manustatud prostaglandiinide sünteesi inhibiitorit,
täheldatud veel erinevaid väärarenguid, sealhulgas südame-veresoonkonna väärarenguid.

Rottidel põhjustas lornoksikaam viljakuse vähenemist (toime ovulatsioonile ja implanteerumisele) ja
mõjutas raseduse ja sünnituse kulgu. Küülikutel ja rottidel kutsus lornoksikaami manustamine
tsüklooksügenaasi inhibeerimise tõttu esile arterioosjuha enneaegse sulgumise.


6.     FARMATSEUTILISED ANDMED

6.1    Abiainete loetelu

Tableti tuum:
laktoosmonohüdraat
mikrokristalne tselluloos
povidoon K30
kroskarmelloosnaatrium
magneesiumstearaat

Õhuke polümeerikate:
makrogool
titaandioksiid (E171)
talk
hüpromelloos.

6.2    Sobimatus

Ei ole kohaldatav.

6.3    Kõlblikkusaeg

5 aastat.

6.4    Säilitamise eritingimused

Blister: Hoida temperatuuril kuni 30ºC.
Tabletipurk: See ravimpreparaat ei vaja säilitamisel eritingimusi.

6.5    Pakendi iseloomustus ja sisu

Blister:
Läbipaistmatu PVC/alumiinium. Iga blister sisaldab 10 õhukese polümeerikattega tabletti.
Pakendi suurused: 10, 20, 30, 50 ja 100 õhukese polümeerikattega tabletti.

Tabletipurk:
Oranžkollane III klassi (hüdrolüütiline) klaaspurk keeratava alumiiniumkorgiga.
Pakendi suurused: 250 ja 500 õhukese polümeerikattega tabletti.

Kõik pakendi suurused ei pruugi olla müügil.

6.6   Erihoiatused ravimi hävitamiseks

Erinõuded puuduvad.


7.    MÜÜGILOA HOIDJA

Nycomed SEFA AS
Jaama 55B
63308 Põlva
Eesti


8.    MÜÜGILOA NUMBER

179997


9.    ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

24.10.1997/26.10.2007/28.02.2011


10.   TEKSTI LÄBIVAATAMISE KUUPÄEV

Ravimiametis kinnitatud veebruaris 2011