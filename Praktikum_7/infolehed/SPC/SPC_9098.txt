1.    RAVIMPREPARAADI NIMETUS

Paidoflor, 20 mg närimistabletid


2.    KVALITATIIVNE JA KVANTITATIIVNE KOOSTIS

1 närimistablett sisaldab 20 mg Lactobacillus acidophilus’e kuivpulbrit 109…1010 eluvõimelise
piimhappebakteriga 1 grammis.

Abiainete täielik loetelu vt lõik 6.1.


3.    RAVIMVORM

Närimistablett.


4.    KLIINILISED ANDMED

4.1   Näidustused

Soole mikrofloora muutusest põhjustatud sooletalitluse häired.

4.2   Annustamine ja manustamisviis

Täiskasvanutele 3 närimistabletti 1…3 korda päevas, lastele 3 närimistabletti 1…2 korda päevas koos
söögiga, imikutele ja väikelastele 1 närimistablett 1…2 korda päevas.

Tabletid tuleb peeneks närida ja seejärel alla neelata. Imikutele ja väikelastele tuleb tablett purustada ja
anda leiges piimas või pudrus.

Ägeda haigestumise korral kestab ravi kuni sümptomite paranemiseni.

Kroonilise haigestumise korral on soovitatavaks ravikuuri kestuseks vähemalt 6 nädalat.

4.3   Vastunäidustused

Paidoflor’i ei tohi määrata patsientidele, kellel esineb ülitundlikkus toimeaine või mõne abiaine suhtes.
Paidoflor sisaldab laktoosi. Seetõttu ei tohi seda tarvitada patsiendid, kel on sellised pärilikud haigused
nagu galaktoosi talumatus, laktaasdefitsiit, glükoosi-galaktoosi malabsorptsioon. Patsiendid, kellel
esineb äge kõhulahtisus koos palaviku ning verise väljaheitega, samuti alla 6-aastased lapsed, tohivad
Paidoflor’i kasutada vaid arsti järelvalve all.

4.4   Hoiatused ja ettevaatusabinõud kasutamisel

Puuduvad.

4.5   Koostoimed teiste ravimitega ja muud koostoimed

Ei ole täheldatud.

4.6   Rasedus ja imetamine

Raseduse ja rinnaga toitmise ajal kasutamiseks vastunäidustusi ei ole.
4.7    Toime reaktsioonikiirusele

Paidoflor omab ei oma autojuhtimise ja masinate käsitsemise võimele

4.8    Kõrvaltoimed

Ei ole täheldatud.

4.9    Üleannustamine

Üleannustamisest ei ole teatatud.


5.     FARMAKOLOOGILISED OMADUSED

Kõhulahtisuse vastased mikroorganismid, piimhappe bakterid, ATC-kood: A07FA01

Laktobatsillid kuuluvad perekonda Lactobacillaceae. Inimese normaalses mikroflooras tähtsad
laktobatsillid esinevad peamiselt suus, seedekulglas ja tupes. Neil ei ole mingeid patogeenseid
omadusi.
Lactobacillus acidophilus on peensoole mikrofloora tähtsamaid mikroorganisme. Ta muudab ligi 85%
kasutatavast glükoosist homofermentatiivselt piimhappeks. Seetõttu luuakse peensoole kesk- ja
distaalosas kergelt happeline keskkond. Happeline keskkond ning Lactobacillus acidophilus‘e poolt
toodetud antibakteriaalne aine kaitseb soolt patogeensete mikroobide sissetungi eest, seega
bakteriaalsete infektsioonide eest. Pidurdatakse Proteus‘e ja Pseudomonas‘e liikide, stafülokokkide,
patogeensete streptokokkide ja patogeensete pärmseente kasvu.

Lisaks mõjub toodetud piimhape otseselt soolelimaskestale, reguleerides selle sekretoorset funktsiooni
ja peristaltikat ning normaliseerib seekaudu sooletegevust.

Lactobacillus acidophilus osaleb laktoosi lõhustamisel peensooles ja toetab toitainete omastamist.

Lactobacillus acidophilus produtseerib B-grupi vitamiine. Spetsiifiliste rakuseinaosiste kaudu
stimuleerivad need spetsiifilist ja mittespetsiifilist immuunsüsteemi.


6.     FARMATSEUTILISED ANDMED

6.1    Abiainete loetelu

Riboflaviin, nikotiinhape, magneesiumstearaat, mangaansulfaat, magneesiumsulfaat, laktoos.

6.2    Sobimatus

Ei ole teada.

6.3    Kõlblikkusaeg

3 aastat.

6.4    Säilitamise eritingimused

Hoida külmkapis, temperatuuril 2…8 °C.

6.5    Pakendi iseloomustus ja sisu
Pappkarp, blisterpakend.

Pakendis 20, 50 või 100 närimistabletti.

6.6   Erihoiatused ravimi hävitamiseks <käsitlemiseks>

Diabeetikutele: 1 närimistablett vastab 0,08 leivaühikule.


7.    MÜÜGILOA HOIDJA

Ardeypharm GmbH
Loerfeldstr. 20
58313 Herdecke
Saksamaa


8.    MÜÜGILOA NUMBER

192498


9.    ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

30. aprill 1998/26.10.2007


10.   TEKSTI LÄBIVAATAMISE KUUPÄEV

Detsember 2006
Ravimiametis kinnitatud oktoobris 2007