RAVIMI OMADUSTE KOKKUVÕTE


1.      RAVIMPREPARAADI NIMETUS

NIZORAL, 20 mg/g šampoon


2.    KVALITATIIVNE JA KVANTITATIIVNE KOOSTIS

Üks gramm šampooni sisaldab 20 milligrammi ketokonasooli.
INN. Ketoconazolum
Abiainete täielik loetelu vt lõik 6.1


3.    RAVIMVORM

Šampoon.

Läbipaistev roosa värvusega spetsiifilise lõhnaga viskoosne vedelik.


4.    KLIINILISED ANDMED

4.1   Näidustused

Peanaha seborroiline dermatiit ja peakõõm (Pityriasis capitis).

4.2   Annustamine ja manustamisviis

Nakatunud peanaha pesemisel NIZORAL’iga tuleb šampooni enne loputamist 3...5 min peal hoida.

Seborroiline dermatiit ja peakõõm (Pityriasis capitis): vastavalt vajadusele 2 korda nädalas 2...4
nädala jooksul.

Profülaktikaks: Seborroiline dermatiit ja peakõõm: üks kord ühe või kahe nädala järel.

4.3   Vastunäidustused

Ülitundlikkus ketokonasooli või ravimi ükskõik millise abiaine suhtes.

4.4   Hoiatused ja ettevaatusabinõud kasutamisel

Patsientidel, kes on saanud pikaajalist ravi paikselt manustatavate kortikosteroididega, on soovitatav
NIZORAL šampooni kasutamise ajal hormoonravi järk-järgult 2...3 nädala jooksul lõpetada, et ära
hoida tagasilöögiefekti teket.

Vältida šampooni sattumist silma. Kui see siiski juhtub, loputada rohke veega.

4.5   Koostoimed teiste ravimitega ja muud koostoimed

Ei ole kohaldatav.

4.6   Rasedus ja imetamine

Ravimi kasutamise kohta raseduse ja imetamise ajal ei ole adekvaatseid ja usaldusväärseid uuringuid
läbi viidud. NIZORAL šampooni lokaalsel manustamisel mitterasedate peanahale ei olnud
ketokonasooli kontsentratsioon plasmas määratav. Plasmatase oli määratav NIZORAL šampooni
paiksel manustamisel kogu kehale. Teadaolevad riskid NIZORAL šampooni kasutamisel raseduse või
imetamise ajal puuduvad.

4.7   Toime reaktsioonikiirusele

Pole asjakohane.

4.8   Kõrvaltoimed

NIZORAL šampooni ohutust hinnati 22 kliinilises uuringus 2980 isikul. NIZORAL šampooni
manustati paikselt peanahale ja/või nahale. Nende kliiniliste uuringute ohutust puudutavate
ühendandmete põhjal ei teatatud kõrvaltoimetest esinemissagedusega ≥1%. Ülitundlikkusest teatati
esinemissagedusega <1%.

Järgnev tabel näitab kõrvaltoimeid, millest teavitati NIZORAL šampooni kasutamisel kas kliinilises
uuringus või turustamisjärgse kogemuse käigus. Esinemissagedused on defineeritud järgmiselt:

Väga sage (≥1/10); sage (≥1/100 kuni <1/10); aeg-ajalt (≥1/1000 kuni <1/100); harv (≥1/10 000 kuni
<1/1000; väga harv (<1/10 000); ja teadmata (ei saa hinnata olemasolevate andmete alusel).

                                                           Kõrvaltoimed
                                                          Esinemissagedus
Organsüsteemi klass
                                                Aeg-ajalt
                                                                       Väga harv ja teadmata
                                           (≥1/1,000 to <1/100)
Närvisüsteemi häired
                                                düsgeuusia
Infektsioonid ja infestatsioonid
                                                 follikuliit
                                            silma ärritusnähud
Silma kahjustused
                                          suurenenud pisaravool
                                                   akne
                                                alopeetsia
                                             kontaktdermatiit
                                                                               angioödeem
                                               naha kuivus
                                                                                urtikaaria
                                         juuste tekstuuri muutus
Naha ja nahaaluskoe kahjustused
                                                                          juuksevärvuse muutus
                                                  lööve
                                            põletustunne nahal
                                              naha kahjustus
                                           naha eksfoliatsioon
                                        manustamiskoha erüteem
                                      manustamiskoha ärritusnähud
                                      manustamiskoha ülitundlikkus
Üldised häired ja
                                        manustamiskoha sügelus
manustamiskoha reaktsioonid
                                       pustulid manustamiskohal
                                       manustamiskoha reaktsioon

4.9   Üleannustamine

Juhuslikul allaneelamisel tuleb kasutada toetavaid ja sümptomaatilisi meetmeid. Aspiratsiooniohu
vältimiseks ei peaks esile kutsuma oksendamist ega teostama maoloputust.


5.    FARMAKOLOOGILISED OMADUSED

5.1   Farmakodünaamilised omadused
Farmakoterapeutiline grupp: Seentevastased preparaadid pindmiseks kasutamiseks; Imidasooli
derivaadid, ATC-kood: D01AC08

Ketokonasool on laia toimespektriga seentevastane sünteetiline imidasooldioksolaani derivaat, mis
toimib dermatofüütidesse (Trichophyton spp., Epidermophyton spp. ja Microsporum spp.) ja
pärmiseentesse (Candida spp.), samuti on tundlik Malassezia spp. (Pityrosporum spp). Ketokonasooli
šampoon kõrvaldab kiiresti sügelemise ja ketenduse, mis on tavaliselt seotud pitüriaasi, samuti
seborroilise dermatiidi ja peakõõmaga (Pityrosporum ovale).

5.2   Farmakokineetilised omadused

NIZORAL šampooni paiksel manustamisel peanahale ketokonasooli verest ei leitud. Ketokonasooli
plasmatase oli määratav pärast NIZORAL šampooni paikset manustamist kogu kehale.

5.3   Prekliinilised ohutusandmed

Akuutse suukaudse ja dermaalse toksilisuse, primaarne silmaärrituse ja korduva annusega dermaalse
ärrituse ja toksilisuse mittekliinilised uuringud ei ole näidanud kahjulikku toimet inimesele.

Šampooni ravimvormi ühekordse annusega teostatud akuutsed suukaudsed toksilisuse uuringud
närilistel näitasid ligikaudu 83- kuni 125-kordset (mg/kg) ohutusemäära, võrreldes 2% šampooni
ravimvormi ühekordselt kasutatava kliinilise annusega. Akuutse dermaalse ja silmaärrituse uuringud
küülikutel ketokonasooli šampooni ravimvormidega näitasid hea pöörduvuse astmega minimaalset
ärritust. Kroonilise (6-kuuline) dermaalse toksilisuse uuringu, annustega kuni 50 mg/kg/ööpäevas,
tulemused küülikutel näitasid, et šampooni ravimvorm ei põhjustanud dermaalset ega süsteemset
toksilisust ega näidanud sensibiliseerimise potentsiaali.


6.    FARMATSEUTILISED ANDMED

6.1   Abiainete loetelu

Naatriumlaurüüleetersulfaat
Dinaatriummonolaurüüleetersulfosuktsinaat
Kookospähkli rasvhapete dietanoolamiid
Laurdimoonium - hüdrolüüsitud loomne kollageen
Makrogool 120-metüülglükoosdioleaat
Naatriumkloriid
Vesinikkloriidhape
Imiiduurea,
Lõhnaained
Naatriumhüdroksiid
Naatriumerütrosiin
Puhastatud vesi

6.2   Sobimatus

Ei ole kohaldatav.

6.3   Kõlblikkusaeg

3 aastat.

6.4   Säiltamise eritingimused

Hoida temperatuuril kuni 25 °C.
6.5   Pakendi iseloomustus ja sisu



Valge HDPE pudel polüpropüleenist korgiga.
Pakendi suurused: 60 ml ja 100 ml šampooni.


7.    MÜÜGILOA HOIDJA

McNeil Products Ltd.
c/o Johnson & Johnson
Foundation Park, Roxborough Way
Maidenhead, Berkshire, SL 6 3 UG
Ühendkuningriik

8.    MÜÜGILOA NUMBER

123196


9.    ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

10.01.1996/19.10.2011


10.   TEKSTI LÄBIVAATAMISE KUUPÄEV

Ravimiametis kinnitatud oktoobris 2011.