RAVIMI OMADUSTE KOKKUVÕTE


1.    RAVIMPREPARAADI NIMETUS

Ketonal 100 mg/2 ml, süstelahus


2.    KVALITATIIVNE JA KVANTITATIIVNE KOOSTIS

1 ml süstelahust sisaldab 50 mg ketoprofeeni, ampullis 2 ml süstelahust

INN. Ketoprofenum

Abiainete täielik loetelu vt lõik 6.1.


3.    RAVIMVORM

Süstelahus, värvusetu kuni õrnalt kollaka värvusega selge ja läbipaistev lahus.


4.    KLIINILISED ANDMED

4.1   Näidustused

Valu. Reumaatilised haigused.

4.2   Annustamine ja manustamisviis

Soovitatavad annused
Täiskasvanud ja üle 15-aastased lapsed

Kõrvaltoimeid saab vähendada, kasutades minimaalset efektiivset annust võimalikult lühikese aja jooksul,
mis sümptomite kontrollimiseks vajalik (vt lõik 4.4).

Intramuskulaarne süstimine
Lihasesse süstitakse ravimit tavaliselt annuses 100 mg (1 ampull) üks või kaks korda ööpäevas.
Vajadusel võib Ketonal’i süstelahust kombineerida ketoprofeeni suukaudse või rektaalse ravimvormiga.
Sõltuvalt haigusest ja patsiendi seisundist, on ketoprofeeni maksimaalne lubatud annus ööpäevas 200 mg.
Enne 200 mg ööpäevase annusega ketoprofeenravi alustamist tuleb kaaluda ravimi ohu/kasu suhet.
Suuremaid annuseid ei ole soovitatav kasutada.

Intravenoosne infusioon
Intravenoosset infusioonina manustatakse ketoprofeeni ainult haiglatingimustes ja ravi esimestel päevadel.
Ketoprofeeni manustatakse veeni infusioonina, vähemalt 30...60 minuti jooksul. Maksimaalne annus on
200 mg 24 tunni jooksul.
- Kiire (lühiajaline) infusioon: 100...200 mg ketoprofeeni lahjendatakse 100 ml-s 0,9% naatriumkloriidi
lahuses ja manustatakse aeglase infusioonina umbes 30...60 minuti jooksul, annust võib korrata iga 8 tunni
järel. Maksimaalne annus on 200 mg ketoprofeeni ööpäevas.
- Aeglane infusioon: 100...200 mg ketoprofeeni lahjendatakse 500 ml-s infusioonilahuses (0,9%
naatriumkloriidi lahus, Ringeri laktaadilahus, glükoosilahus) ja manustatakse aeglase infusioonina, mitte
kiiremini kui 8 tunni jooksul; annust võib korrata iga 8 tunni järel. Maksimaalne annus on 200 mg
ööpäevas.

Ketoprofeeni võib kombineerida opioididega. Preparaati võib morfiiniga segada samas infusioonipudelis.
10...20 mg morfiini ja 100...200 mg ketoprofeeni lahjendatakse 500 ml-s 0,9% naatriumkloriidi- või
Ringeri laktaadilahuses, manustatakse aeglase infusioonina 8 tunni jooksul.

Eakad: üldiselt soovitatakse eakatel alustada ketoprofeenravi madalaimast annusest ning jätkata ravi
võimalikult madala tõhusa annusega.
Eakatel on suurem risk kõrvaltoimete raskete tagajärgede tekkeks.

Ärge segage tramadooli ja ketoprofeeni samas pudelis kokku, sest tekib sade. Infusioonipudelid tuleb
ümbritseda musta paberi või alumiiniumfooliumiga, sest ketoprofeen on tundlik valguses suhtes.

4.3   Vastunäidustused

-       ülitundlikkus ravimi toimeaine või ükskõik millise abiaine suhtes;
-       varasemalt esinenud ülitundlikkusresktsioonid, nagu bronhospasm, astmahood, nohu, urtikaaria
        või muud allergilist tüüpi reaktsioonid, atsetüülsalitsüülhappe või muude MSPVA-de suhtes;
-     raske südamepuudulikkus;
-     kui patsiendil on aktiivne peptiline haavand või on varem olnud korduvaid seedetrakti
haavandeid/verejooksu (kaks või enam kindlaks tehtud haavandi või verejooksu episoodi);
-     anamneesis seedetrakti verejooks või perforatsioon, millel oli seos MSPVA raviga;
-     hemorraagiline diatees
-     raske maksapuudulikkus
-     raske neerupuudulikkus;
-     raseduse kolmas trimester.

Ketoprofeen on vastunäidustatud tserebrovaskulaarse verejooksu või teiste ägedate verejooksude korral.

Ketoprofeen (i/m) on vastunäidustatud patsientidele, kellel on hemostaasi häireid või tehakse
antikoaguleerivat ravi.

4.4   Hoiatused ja ettevaatusabinõud kasutamisel

Hoiatused

Kõrvaltoimeid saab vähendada, kasutades minimaalset efektiivset annust võimalikult lühikese aja
jooksul, mis sümptomite kontrollimiseks vajalik.

Vajalik on ettevaatus, kui patsiendid saavad samaaegselt ravimeid, mis võivad suurendada riski
haavandite või verejooksu tekkeks, nagu suukaudsed kortikosteroidid, antikoagulandid nagu
varfariin, selektiivsed serotoniini tagasihaarde inhibiitorid või trombotsüütide agregatsiooni vastased
ained nagu atsetüülsalitsüülhape (vt lõik 4.5).

Tuleb vältida ketoprofeeni kasutamist koos teiste MSPVA-dega, sh tsüklooksügenaas-2-selektiivsete
inhibiitoritega.
Seedetrakti verejooks, haavandid ja perforatsioon: Surmaga lõppeda võivat seedetrakti verejooksu,
haavandeid ja perforatsiooni, nii eelnevate hoiatavate sümptomitega kui ilma on esinenud kõikide
MSPVA-de kasutamise korral sõltumata ravi kestusest või varasemate tõsiste seedetrakti tüsistuste
esinemisest anamneesis.

Seedetrakti verejooks, haavandid ja perforatsioon on sagedasemad suurema MSPVA annuse puhul,
haavandi anamneesiga patsientidel, eriti kui see tüsistus verejooksu või perforatsiooniga (vt lõik 4.3)
ja eakatel. Neil patsientidel tuleb ravi alustada väikseima olemasoleva annusega.
Sellistel patsientidel, samuti nendel patsientidel, kes vajavad kaasnevat ravi väikese annuse
atsetüülsalitsüülhappega või teiste ravimitega, mis ilmselt suurendavad seedetrakti riske, tuleb
kaaluda kombineeritud ravi seedetrakti kaitsvate toimeainetega (nt misoprostooli või prootonpumba
inhibiitoritega) (vt allpool ja lõik 4.5).

Kui patsiendil on varem esinenud seedetrakti toksilisust (eelkõige eakatel), peavad nad ketoprofeen-
ravi korral teatama kõikidest ebatavalistest sümptomitest (eelkõige seedetrakti verejooksust), eriti
kui need asinevad ravi alguses.

Eakad: eakatel esineb sagedamini MSPVA-de kõrvaltoimeid, eelkõige seedetrakti verejookse ja
perforatsioone, mis võivad lõppeda surmaga.

Kui ketoprofeeni saavatel patsientidel ajal tekib seedetrakti verejooks või haavand, tuleb ravi kohe
katkestada.

Väga harva on seoses MSPVA-de kasutamisega teatatud tõsistest nahareaktsioonidest, mis mõnikord
lõppesid surmaga, sh eksfoliatiivsest dermatiidist, Stevens-Johnsoni sündroomist ja toksilisest
epidermaalsest nekrolüüsist (vt lõik 4.8). Ilmselt on patsiendi risk nende reaktsioonide oht on suurim ravi
alguses; enamusel juhtudel vallandus reaktsioon esimesel ravikuul. Nahalööbe, limaskesta kahjustuste või
mistahes muude naha ülitundlikkuse nähtude ilmumisel tuleb ravi ketoprofeeniga katkestada.
Kliinilised uuringud ja epidemioloogilised andmed näitavad, et mõnede MSPVA-de kasutamine
(eriti suurtes annustes ja pika-ajaliselt) võib olla seotud arteriaalse tromboosi juhtude (nt
müokardiinfarkt ja insult) riski suurenemisega. Puuduvad piisavad andmed, et seda riski
ketoprofeeni puhul välistada.

Ettevaatusabinõud

Aktiivse või varasema seedehaavandiga patsiendid.

Seedetrakti haiguse (haavandiline koliit, Crohni tõbi) anamneesiga patsientidele tuleb MSPVA-sid
manustada ettevaatusega, kuna nende seisund võib halveneda (vt lõik 4.8).

Südamepuudulikkuse, tsirroosi ja nefroosiga patsientidel, diureetikumravi saavatel patsientidel,
kroonilise neerukahjustusega patsientidel, eriti kui tegemist on eakatega, tuleb ravi algul hoolikalt
jälgida neerufunktsiooni. Sellistel patsientidel võib ketoprofeeni manustamine esile kutsuda
prostaglandiinide pärssimisest tingitud neeru verevoolu vähenemise, mis võib viia
neerupuudulikkuseni.

Patsientide puhul, kellel on varem esinenud hüpotensioon ja/või kerge kuni mõõdukas südame
paispuudulikkus, on vajalik ettevaatus, sest teatatud on MSPVA-raviga kaasnenud
vedelikupeetusest ja tursetest.
Sarnaselt teistele MSPVA-dele tuleb infektsioonhaiguste puhul meeles pidada, et ketoprofeeni
põletikuvastased, analgeetilised ja palavikku langetavad omadused võivad varjata tavalisi
infektsiooni progresseerumisele iseloomulikke nähte, nt palavikku.

Patsientidel, kellel esinevad kõrvalekalded maksafunktsiooni analüüside tulemustes või kellel on
anamneesis maksahaigus, tuleb perioodiliselt kontrollida transaminaaside taset, seda eriti juhul kui
ravi on pikaajaline.

MSPVA-de kasutamine võib kahjustada naiste viljakust ning ei ole soovitatav naistele, kes
proovivad rasestuda. Naised, kellel on raskusi rasestumisel või kellel uuritakse viljatust, tuleb
kaaluda MSPVA ravi lõpetamist.

Patsientidel, kellel on astma, millega kaasneb krooniline nohu, krooniline sinusiit ja/või nina
polüpoos, on suurem risk allergia kujunemiseks atsetüülsalitsüülhappe ja/või MSPVA-de suhtes kui
ülejäänud populatsioonil. Selle ravimi manustamine võib põhjustada astmahoogusid või
bronhospasmi, eriti isikutel, kellel on allergia atstüülsalitsüülhappe või MSPVA-de suhtes (vt lõik
4.3).

-     Risk seedetrakti verejooksu tekkeks: suhtelise riski suurenemine isikutel, kellel on väike
      kehakaal. Kui tekib seedetrakti haavand või verejooks, tuleb ravi kohe lõpetada.

-     Pikaajalise ravi jooksul tuleb kontrollida verepilti ja maksa ning neerude funktsiooni
      analüüse.

-     Hüperkaleemia:
      Diabeedist või kaasnevast ravist kaaliumi säästvate ravimitega tingitud hüperkaleemia (vt
      koostoimed).
      Sellistel tingimustel tuleb regulaarselt kontrollida kaaliumi taset veres.

Tugeva valu korral võib i/v ketoprofeeni kasutada kombineeritult morfiini derivaatidega.

Oluline informatsioon Ketonal süstelahuse mõningate koostisosade kohta
Ketonal süstelahus sisaldab 12,3% (mahu/mahu) etanooli. Üks ampull (2 ml) sisaldab 0,2 g alkoholi.
Seetõttu võib ravim osutuda kahjulikuks nendele patsientidele, kellel esineb maksahaiguseid, alkoholism,
epilepsia või ajukahjustus, aga samuti rasedatele naistele ja lastele.

4.5   Koostoimed teiste ravimitega ja muud koostoimed

Järgmiste ravimite kasutamine samaaegselt ketoprofeeniga ei ole soovitatav

Teised MSPVA-d (sh tsüklooksügenaas-2-inhibiitorid) ja salitsülaatide suured annused:
Suurenenud risk seedetrakti haavandite ja verejooksu tekkeks (vt lõik 4.4).

Antikoagulandid (hepariin ja varfariin) ja trombotsüütide agregatsiooni inhibiitorid (st tiklopidiin,
klopidogreel):
Suurenenud risk verejooksu tekkeks (vt lõik 4.4).
Kui samaaegsest manustamisest ei saa hoiduda, tuleb patsienti hoolikalt jälgida.

Liitium:
Risk liitiumi taseme suurenemiseks plasmas, mis mõnikord saavutab toksilise taseme liitiumi
renaalse eritumise vähenemise tõttu. Vajadusel tuleb liitiumi sisaldust plasmas hoolikalt jälgida ning
kohandada liitiumi annustamist nii ketoprofeen-ravi jooksul kui pärast seda.

Metotreksaadi annused, mis on suuremad kui 15 mg nädalas:
Metotreksaadi hematoloogilise toksilisuse riski suurenemine, eriti metotreksaadi manustamisel
suurtes annustes (>15 mg nädalas). See võib olla tingitud proteiiniga seonduva metotreksaadi
ümberpaiknemisega ja selle vähenenud renaalse eritumisega.
Ketoprofeenravi lõpetamise või alustamise ja metotreksaadi manustamise vahele peab jääma
vähemalt 12 tundi.

Ravimid, mille kombineerimisel ketorpfeeniga on vajalik rakendada ettevaatust

Diureetikumid:
Diureetikume saavatel patsientidel on suurem risk sekundaarse neerupuudulikkuse arenemiseks
renaalse verevoolu vähenemise tõttu, mille põhjuseks on prostaglandiinide pärssimine; seda eriti
juhul kui on tekkinud dehüdratsioon. Sellised patsiendid tuleb enne samaaegse ravi alustamist
rehüdreerida ning ravi alustamisel tuleb jälgida nende neerufunktsiooni (vt lõik 4.4).

AKE inhibiitorid ja angiotensiin II antagonistid:
Ohustatud neerufunktsiooniga patsientidel (nt dehüdreeritud või eakad patsiendid) võib AKE
inhibiitori või angiotensiin II antagonisti või tsüklooksügenaasi inhibeerivate ravimite samaaegne
manustamine põhjustada neerufunktsiooni edasist halvenemist, sh ägedat neerupuudulikkust.

Metotreksaadi annused, mis on väiksemad kui 15 mg nädalas:
Kombineeritud ravi esimeste nädalate jooksul tuleb iganädalaselt kontrollida täisvereanalüüse. Kui
esineb mistahes neerufunktsiooni muutusi või kui patsient on eakas, tuleb vereanalüüse teha veel
sagedamini.

Ravimid, mille kombineerimist ketoprofeeniga tuleb hoolikalt kaaluda

Antihüpertensiivsed ravimid (beetablokaatorid, angiotensiini konverteeriva ensüümi inhibiitorid,
diureetikumid):
Risk vererõhku langetava toime vähenemiseks (vasodilateerivate prostaglandiinide pärssimine MSPVA-de
poolt)

Trombolüütikumid:
Verejooksu riski suurenemine.

Selektiivsed serotoniini tagasihaarde inhibiitorid (SSTI-d):
Suurenenud risk seedetrakti verejooksude tekkeks (vt lõik 4.4).

Hüperkaleemiaga seotud riskid: Hüperkaleemiat võivad soodustada teatud ravimpreparaadid või
ravimirühmad, st kaaliumisoolad, kaaliumi säästvad diureetikumid, konverteeriva ensüümi
inhibiitorid, angiotensiin II retseptori blokaatorid, MSPVA-d, hepariinid (madalmolekulaarsed või
fraktsioneerimata), tsüklosporiin, takroliimus ja trimetoprim. Hüperkaleemia esinemine võib sõltuda
kaasnevate tegurite olemasolust. Ülalmainitud ravimite samaaegsel manustamisel on see risk
suurem.

Riskid, mis on seotud trombotsüütide agregatsiooni vastase toimega: Mitmete toimeainetega tekivad
koostoimed nende trombotsüütide agregatsiooni vastase toime tõttu: tirofibaan, eptifibariid,
abtsiksiaab ja iloprost. Mitmete trombotsüütide agregatsiooni vastaste ravimite kasutamine
suurendab verejooksu riski.

Kombinatsioonid, mille kasutamist tuleb kaaluda

•     Tsüklosporiin, takroliimus:
      Risk aditiivse nefrotoksilise toime tekkeks, eriti eakatel patsientidel.

4.6    Rasedus ja imetamine

Rasedus
Prostaglandiini sünteesi pärssimine võib kahjustada raseduse ja/või embrüo/fetaalset arengut.
Epidemioloogiliste uuringute andmed viitavad, et pärast prostaglandiini sünteesi inhibiitori kasutamist
raseduse algul esineb suurem risk raseduse katkemiseks ja südame väärarengu või gastroskiisi
kujunemiseks. Kardiovaskulaarse väärarengu absoluutne risk suurenes vähem kui 1%-lt ligikaudu 1,5%-
ni. Usutavasti suureneb risk koos annusega ja ravi kestusega. On tõestatud, et prostaglandiini sünteesi
inhibiitori manustamisel loomadele on tulemuseks implantatsioonieelsed ja -järgsed raseduse katkemised
ja suurenenud embrüo-fetaalne suremus. Lisaks on teatatud mitmesuguste, sh kardiovaskulaarsete
väärarengute esinemissageduse suurenemisest loomadel, kellele manustati prostaglandiini sünteesi
inhibiitoreid organogeneesi perioodil.

Raseduse esimesel ja teisel trimestril ei tohi ketoprofeeni manustada, välja arvatud juhul kui see on selgelt
hädavajalik.

Kui ketoprofeeni kasutab naine, kes proovib rasestuda, või kasutatakse seda raseduse esimese või teise
trimestri jooksul, tuleb annus hoida nii väikesena ja ravi kestus nii lühikesena kui võimalik.

Raseduse kolmandal trimestril võivad kõik prostaglandiini sünteesi inhibiitorid põhjustada lootel:
-     kardiopulmonaarset toksilisust (ductus arteriosus’e enneaegse sulgumise ja pulmonaarse
      hüpertensiooniga)
-     neerufunktsiooni häiret, mis võib progresseeruda neerupuudulikkuseks koos oligohüdramnioniga;
emal ja vastsündinul, raseduse lõpus:
-     võimalikku veritsusaja pikenemist, agregatsioonivastast toimet, mis võik tekkida juba väga väikeste
      annuste juures
-     emaka kontraktsioonide pärssimist, mille tulemuseks on sünnituse hilinemine või pikenemine.

Sellest tulenevalt on ketoprofeen raseduse viimasel trimestril vastunäidustatud.

Imetamine
Puuduvad andmed ketoprofeeni eritumise kohta inimese rinnapiima. Ketoprofeen ei ole imetavatele
emadele soovitatav.

4.7   Toime reaktsioonikiirusele

Patsiente tuleb hoiatada, et võimalik on unisuse, pearingluse ja krampide teke ning neile tuleb soovitada, et
nad ei juhiks autot ega käsitseks masinaid, kui tekivad sellised sümptomid.

Patsiente tuleb hoiatada, et võimalik on nägemishäirete teke. Nende tekkimisel ei tohi juhtida autot ega
käsitseda masinaid.

4.8   Kõrvaltoimed
Ketoprofeeni kasutamisel täiskasvanutel on teatatud järgmistest kõrvaltoimetest:

Kõrvaltoimed on klassifitseeritud esinemissageduse järgi:
Väga sage (≥1/10); sage (≥1/100 kuni <1/10); aeg-ajalt (≥1/1000 kuni <1/100); harv (≥1/10 000 kuni
<1/1000); väga harv (<1/10 000), teadmata (ei saa hinnata olemasolevate andmete alusel).

Vere ja lümfisüsteemi häired
- harv:         hemorraagiline aneemia, leukopeenia
- teadmata:     agranulotsütoos, trombotsütopeenia

Immuunsüsteemi häired
- teadmata:  anafülaktilised reaktsioonid (sh šokk)

Psühhiaatrilised häired
- teadmata:      meeleolu muutused

Närvisüsteemi häired
- aeg-ajalt:   peavalu, pearinglus, unisus
- teadmata:    krambid

Silma kahjustused
- harv:        hägune nägemine (vt lõik 4.4)

Kõrva ja labürindi kahjustused
- harv:         tinnitus

Südame häired
- teadmata:   südamepuudulikkus

Vaskulaarsed häired:
- teadmata:    hüpertensioon

Respiratoorsed, rindkere ja mediastiinumi häired
- harv:         astma
- teadmata:     bronhospasm (eriti patsientidel, kellel on teadaolev ülitundlikkus ASH või teiste MSPVA-
                de suhtes), riniit

Seedetrakti häired
- sage:          iiveldus, oksendamine
- aeg-ajalt:     kõhukinnisus, kõhulahtisus, gastriit
- harv:          stomatiit, seedehaavand
- teadmata:      seedetrakti hemorraagia või perforatsioon
- düskomfort ja/või valu seedetraktis, koliidi üksikjuhud

Maksa ja sapiteede häired
- harv:         hepatiit, transaminaaside aktiivsuse tõus, bilirubiini taseme tõus seerumis hepatiitilise
                häire tõttu

Naha ja nahaaluskoe kahjustused
- aeg-ajalt:   lööve, kihelus
- teadmata:     valgustundlikkusreaktsioon, alopeetsia, urtikaaria, kroonilise urtikaaria süvenemine,
                angioödeem, bulloossed lööbed sh Stevens-Johnsoni sündroom ja toksiline epidermaalne
                nekrolüüs

Neerude ja kuseteede häired
- teadmata:      äge neerupuudulikkus, tubulointerstitsiaalne nefriit, nefrootiline sündroom
- vedeliku/soolade peetus võimaliku tursega, hüperkaleemia (vt lõigud 4.4 ja 4.5)
- orgaaniline neerukahjustus, mis võib põhjustada ägedat neerupuudulikkust: on teatatud ägeda tubulaarse
nekroosi ja neerude papillaarse nekroosi üksikjuhtudest.

Üldised häired ja manustamiskoha reaktsioonid
- aeg-ajalt:      turse
Mõnedel juhtudel on teatatud põletustundest ja/või valust süstekohal.

Kliinilised uuringud ja epidemioloogilised andmed näitavad, et mõnede MSPVA-de kasutamine (eriti
suurtes annustes ja pika-ajaliselt) võib olla seotud arteriaalse tromboosi juhtude (nt müokardiinfarkt ja
insult) riski suurenemisega.

4.9   Üleannustamine

Täiskasvanutel on üleannustamise peamisteks sümptomiteks peavalu, pearinglus, uimasus, iiveldus,
oksendamine, kõhulahtisus ja kõhuvalu. Raske mürgistuse korral on täheldatud hüpotensiooni,
hingamisdepressiooni ja seedetrakti verejookse.
Patsient tuleb otsekohe üle viia spetsiaalsetesse haiglatingimustesse, kus saab alustada sümptomaatilist
ravi.
Ketoprofeenil puudub spetsiifiline antidoot.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: mittesteroidsed põletiku- ja reumavastased ained, propioonhappe derivaadid

ATC-kood: M01AE03

Ketoprofeen on mittesteroidne põletikuvastane ravim, millel on valuvaigistav ja palavikku alandav toime.
Nimetatud toimete olemasolu on näidatud nii loommudelitel kui ka in vitro testides.
Katseloomadel eksperimentaalselt tekitatud põletiku korral inhibeeris ketoprofeen ensüüm
tsüklooksügenaasi aktiivsust ning osaliselt ka lipooksügenaasi aktiivsust, mille tagajärjel vähenes
prostaglandiinide ja leukotrieenide süntees. Samuti inhibeerib ketoprofeen bradükiniini sünteesi ning
stabiliseerib lüsosomaalseid membraane.

5.2   Farmakokineetilised omadused

Imendumine
5 minutit pärast intravenoosse infusiooni alustamist ja 4 minutit pärast infusiooni lõpetamist (annuses 100
mg ketoprofeeni) oli ketoprofeeni keskmine kontsentratsioon vereplasmas 26,4±5,4 µg/ml. Ketoprofeeni
biosaadavus on 90%.

Jaotumine
99% ketoprofeenist on seondunud vereplasma valkudega, peamiselt albumiiniga. Ravimi jaotusruumala
on 0,1...0,2 l/kg. Ketoprofeen jõuab ka sünoviaalvedelikku (liigesvedelikku). Kolm tundi pärast
ketoprofeeni 100 mg annuse manustamist on ravimi kontsentratsioon vereplasmas 3 µg/ml ja
kontsentratsioon sünoviaalvedelikus 1,5 µg/ml. Üheksa tunni möödumisel on ravimi kontsentratsioon
vereplasmas 0,3 µg/ml, kuid sünoviaalvedelikus 0,8 µg/ml. See tähendab, et ketoprofeen jõuab
liigesvedelikku aeglasemalt ning ühtlasi ka elimineerub sealt aeglasemalt kui ravimi kontsentratsioon
alaneb vereplasmas. Ketoprofeeni püsikontsentratsioon kujuneb 24 tunni möödumisel alates ketoprofeeni
esimesest manustamisest. Eakatel patsientidel saavutati püsikontsentratsioon 9,7 tunni möödumisel ning
selle suuruseks oli 6,3 µg/ml.
Ketoprofeeni ühekordse annuse intramuskulaarsel manustamisel on ketoprofeen määratav liigesvedelikust
juba 15 minuti möödumisel. Maksimaalne kontsentratsioon kujuneb 2 tunniga ning selle väärtus on 1,3
µg/ml.

Metabolism ja eliminatsioon
Ketoprofeen metaboliseeritakse intensiivselt maksa mikrosomaalsete ensüümide poolt. Ketoprofeen
seotakse glükuroonhappega ja elimineeritakse organismist glükuroonhappe derivaadina. Suukaudse
manustamise järgselt on ketoprofeeni plasmakliirens 1,16 ml/min/kg. Kiire metabolismi tõttu on ravimi
bioloogiline poolväärtusaeg ainult kaks tundi. Kuni 80% ketoprofeenist eritub uriiniga, suuremas osas (üle
90%) ketoprofeenglükuroniidina; roojaga eritub umbes 10% ketoprofeenist.

Patsientide erirühmad

Neerupuudulikkus
Neerupuudulikkusega patsientidel elimineerub ketoprofeen aeglasemalt ning tema bioloogiline
poolväärtusaeg on umbes ühe tunni võrra pikem. Halvenenud neerufunktsiooni korral toimub ketoprofeeni
eritumine alternatiivsete eliminatsiooniteede kaudu. Sellisel juhul on näiteks eliminatsioon sapiga 40%.

Maksakahjustus
Maksapuudulikkusega patsientidel võib esineda ketoprofeeni kumulatsiooni kudedes.

Eakad
Eakatel patsientidel toimub ravim metabolism ja eliminatsioon aeglasemalt.

Kliiniliselt olulisel määral on need nihked aga väljendunud ainult nendel patsientidel, kellel on
halvenenud ka neerufunktsioon.

5.3   Prekliinilised ohutusandmed

Äge toksilisus
Suukaudse manustamise korral oli ketoprofeeni DL50 hiirtel 360 mg/kg, rottidel 160 mg/kg ning
merisigadel ligikaudu 1300 mg/kg. Ketoprofeeni DL50 on mitu korda suurem kui indometatsiini vastav
näitaja.

Toksilisus korduva manustamise korral
Rottidele manustati 4 nädala jooksul ketoprofeeni suu kaudu
annuses 2, 6 ja 18 mg/kg. 6...30 ravipäeva vahemikus surid katseloomad, kes said ravimit annuses 18
mg/kg ning mõningail neist esinesid soolehaavandid. Koertel põhjustas ketoprofeen samas annuses ainult
soolehaavandeid ning mitte ükski katseloomadest ei surnud. Nende loomade hulgas, kes said
indometatsiini annuses 6 mg/kg surid pooled. Rühmas, kus loomad said indometatsiini annuses 18 mg/kg,
surid kõik katseloomad.
Kuuekuulises uuringus osalesid rotid, kellele manustati suukaudselt ketoprofeeni annuses 3, 6 ja 9 mg/kg
ööpäevas. Kaheksanädalase ravi järgselt olid surnud 53% isastest loomadest, kes said ravimit annuses 6
mg/kg. Samuti surid 67% isasloomadest ja 20% emasloomadest, kes said ravimit annuses 9 mg/kg. Nende
katseloomade hulgas, kes said preparaati annuses 9 mg/kg, vähenes kõigi vereplasma proteiinide
kontsentratsioon ning samuti suurenes põrna ja maksa mass. Ellu jäänud katseloomadelt võetud materjali
histopatoloogilise uurimise käigus iseloomulikke patoloogilisi muutuseid ei täheldatud.

Karstinogeenne, mutageenne toime ja mõju viljakusele
Pikemaajalistes toksilisusuuringutes, mille käigus manustati ketoprofeeni suukaudselt annuses kuni 32
mg/kg kehakaalu kohta, ei täheldatud ravimil kartsinogeense toime olemasolu. Ames’i testis ei täheldatud
samuti mutageensete toimete olemasolu. Ketoprofeen ei mõjutanud isaste ega emaste rottide viljakust
suukaudsel manustamisel annustes kuni 9 mg/kg ööpäevas. Emastel rottidel, kellele manustati
ketoprofeeni annuses 6 mg/kg või 9 mg/kg ööpäevas, täheldati implanteerunud loodete arvu vähenemist.
Isastel rottidel ja koertel täheldati häireid spermatogeneesis. Isastel koertel ja ahvidel, kes said
ketoprofeeni suuremates annustes, täheldati testiste massi vähenemist.

Teratogeensus
Kui hiirtele manustati ketoprofeeni annuses kuni 12 mg/kg ööpäevas ning rottidele annuses kuni 9 mg/kg
ööpäevas, ei esinenud nende loodetele teratogeenset toimet. Ketoprofeeni annused, mis olid toksilised
küülikute emasloomadele, kahjustasid ka loodet, kuid teratogeenset toimet nad ei avaldanud.


6.     FARMATSEUTILISED ANDMED

6.1    Abiainete loetelu

Propüleenglükool
12,3% etanool
Bensüülalkohol
Naatriumhüdroksiid (pH reguleerimiseks)
Süstevesi

6.2    Sobimatus

Pretsipitatsiooniohu tõttu ei tohi tramadooli ja ketoprofeeni segada ühes ja samas süstlas ega
infusioonilahuses.
Kuna ketoprofeen on valgustundlik aine, tuleb infusioonipudelid pakkida tumedasse paberisse või
alumiiniumfooliumisse.

6.3    Kõlblikkusaeg

3 aastat.

6.4    Säilitamise eritingimused

Hoida temperatuuril kuni 25˚C.

6.5    Pakendi iseloomustus ja sisu

Merivaikkollasest klaasist ampullid, mille sisepind on valmistatud hüdrolüüsikindlast I tüüpi klaasist.
Süstelahus, 100 mg/2 ml ampullis – 10 tk karbis.
6.6   Erihoiatused ravimi hävitamiseks ja käsitlemiseks

Vt lõik 4.2.


7.    MÜÜGILOA HOIDJA

Sandoz d.d.
Verovškova 57
1000 Ljubljana
Sloveenia


8.    MÜÜGILOA NUMBER

210398


9.    ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

04.09.1998/6.02.2009


10.   TEKSTI LÄBIVAATAMISE KUUPÄEV

Ravimiametis kinnitatud augustis 2011.