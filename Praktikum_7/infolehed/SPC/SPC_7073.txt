RAVIMI OMADUSTE KOKKUVÕTE


1.    RAVIMPREPARAADI NIMETUS

Rytmonorm, 150 mg õhukese polümeerikattega tabletid
Rytmonorm, 300 mg õhukese polümeerikattega tabletid


2.    KVALITATIIVNE JA KVANTITATIIVNE KOOSTIS

Rytmonorm, 150 mg õhukese polümeerikattega tabletid:
Üks õhukese polümeerikattega tablett sisaldab 150 mg propafenoonvesinikkloriidi.
Rytmonorm, 300 mg õhukese polümeerikattega tabletid:
Üks õhukese polümeerikattega tablett sisaldab 300 mg propafenoonvesinikkloriidi.

INN. Propafenoni hydrochloridum

Abiainete täielik nimekiri vt lõik 6.1.


3.    RAVIMVORM

Rytmonorm, 150 mg õhukese polümeerikattega tabletid: Valge, kaksikkumer ja märgisega „150”.
Rytmonorm, 300 mg õhukese polümeerikattega tabletid: Valge, kaksikkumer ja märgisega „300”.


4.    KLIINILISED ANDMED

4.1   Näidustused

Paroksüsmaalsete supraventrikulaarsete tahhüarütmiate, sealhulgas kodade virvendusarütmia ravi ja
profülaktika.
Mitteisheemilise geneesiga ventrikulaarse tahhüarütmia ravi.

4.2   Annustamine ja manustamisviis

Ventrikulaarsete arütmiatega patsientide puhul on propafenoonravi alustamisel näidustatud hoolikas
kardioloogiline jälgimine. Sellistel haigetel tohib ravi alustada ainult tingimustes, kus on
kättesaadavad kardioloogiliseks esmaabiks vajalikud vahendid ning kui haiget on võimalik
monitoorida. Ravi ajal on vajalik regulaarselt patsiendi seisundit kontrollida (standardne
elektrokardiogramm (EKG) üks kord kuus, Holter-monitooring 3-kuuliste intervallidega ning
vajadusel ka koormus-EKG). Kui EKG-s tekivad sellised muutused nagu QRS-kompleksi või QT-
intervalli pikenemine rohkem kui 25%, PR-intervalli pikenemine üle 50%, QT pikenemine rohkem kui
500 ms või kui südame rütmihäirete esinemissagedus või raskus suureneb, tuleb otsustada, kas ravi
jätkamine on üldse näidustatud.

Suukaudne manustamine
Annus kohandatakse vastavalt patsiendi individuaalsetele vajadustele. Propafenooni kibeda maitse ja
pindmise anesteetilise toime tõttu, tuleb õhukese polümeerikattega tabletid sisse võtta pärast sööki ja
tervelt (ilma imemata ja närimata) koos vähese vedelikuga alla neelata.
Ravi kestuse määrab arst.

Soovitatakse järgmisi annuseid:

Täiskasvanud:
70 kg kaaluvatele patsientidele on propafenoonvesinikkloriidi soovitatav ööpäevane annus
tiitrimisperioodil ja säilitusraviks 450…600 mg, jagatuna kaheks või kolmeks annuseks.
Aeg-ajalt võib osutuda vajalikuks annuse suurendamine 900 mg-ni propafenoonvesinikkloriidi
ööpäevas. Väiksema kehakaaluga patsientidel tuleb ööpäevast annust vastavalt vähendada.
Annust ei tohi suurendada enne, kui patsient on saanud ravi 3…4 päeva. Individuaalne säilitusannus
määratakse kardioloogilise jälgimise tingimustes, sh EKG monitoorimine ja korduv vererõhu kontroll
(tiitrimise faasis).

Lapsed:
150 mg ja 300 mg tablett ei sobi lastele toimeaine suure sisalduse tõttu.

Eakad patsiendid:
Selles patsiendirühmas ei ole täheldatud üldisi ohutuse ja efektiivsuse erinevusi, kuid ei saa välistada
mõnede eakate suuremat tundlikkust, mistõttu neid patsiente tuleb hoolikalt jälgida. Samadest
printsiipidest tuleb lähtuda ka säilitusravi läbiviimisel. Annuste suurendamist ei tohiks ette võtta mitte
varem kui 5...8 ravipäeva möödumisel.

Neeru- või maksafunktsiooni kahjustusega patsiendid
Patsientidel, kellel neeru- ja/või maksafunktsioon on kahjustunud, võib standardsete terapeutiliste
annuste kasutamisel tekkida ravimi kumulatsioon organismis. Siiski on ka nendel patsientidel võimalik
EKG’d monitoorides ja kliinilise jälgimise abil Rytmonorm’i annus välja tiitrida.

4.3   Vastunäidustused

Rytmonorm’i ei tohi kasutada järgmistel juhtudel:
     ülitundlikkus propafenoonvesinikkloriidi või ravimi ükskõik millise abiaine suhtes,
-
     teadaolev Brugada sündroom,
-
     märkimisväärne strukturaalne südamehaigus:
-
     -      kontrollimatu südamepaispuudulikkus, kui vasaku vatsakese väljutusfraktsioon on alla
            35%
     -      kardiogeenne šokk (väljaarvatud arütmiast tingitud),
     kolme kuu jooksul pärast müokardiinfarkti või siis, kui südame väljutusfunktsioon on
-
     kahjustunud (vasaku vatsakese väljutusfraktsioon on alla 35%), erandiks on patsiendid, kellel
     esineb eluohtlik ventrikulaarne arütmia,
     raske sümptomaatiline bradükardia,
-
     olemasolev siinussõlme düsfunktsioon, atriaalsed erutusjuhtehäired, AV-blokaadi teine või
-
     kõrgem aste või kimbu haru blokaad või distaalne blokaad kunstliku kardiostimulaatori
     puudumisel,
     raske hüpotensioon,
-
     väljendunud elektrolüütide tasakaaluhäired (nt kaaliumi metabolismi häired),
-
     raske obstruktiivne hingamisteede haigus,
-
     patsiendid, kes võtavad samaaegselt ritonaviiri ja propafenoonvesinikkloriidi (vt lõik 4.5),
-
     Myasthenia gravis.
-

4.4   Hoiatused ja ettevaatusabinõud kasutamisel

On oluline, et iga patsienti, kellele antakse propafenooni, hinnataks elektrokardiograafiliselt ja
kliiniliselt enne ravi algust ja ravi ajal, määramaks kindlaks, kas vastus propafenoonile toetab ravi
jätkamist.

Varasemalt asümptomaatilise Brugada sündroomiga patsiendil võib propafenooni kasutamisel
sündroom avalduda või tekkida Brugada-laadseid muutusi EKG-s. Pärast ravi alustamist
propafenooniga tuleb teha EKG, et välistada Brugada sündroomile viitavad muutused.
Propafenoon-ravi võib mõjustada kunstlike kardiostimulaatorite rütmogeenset kui ka sensitiivset läve.
Seetõttu tuleks kardiostimulaatorit kontrollida ning vajadusel see ümber programmeerida.

Esineb võimalus, et paroksüsmaalne fibrillatsioon võib üle minna kodade laperduseks, kaasneva 2:1
erutusjuhte blokaadiga või 1:1 konduktsiooniga.

Nagu teistegi 1c-klassi anti-arütmiliste ainete korral, võivad märkimisväärse strukturaalse
südamehaigusega patsiendid olla predisponeeritud raskete kõrvaltoimete tekkeks, seetõttu on
propafenoonvesinikkloriid nendele patsientidele vastunäidustatud (vt lõik 4.3).

Propafenoonvesinikkloriidi tuleb kasutada ettevaatusega hingamisteede obstruktsiooniga, nt astmaga
patsientidel.

4.5   Koostoimed teiste ravimitega ja muud koostoimed

Propafenooni samaaegne kasutamine võib tugevdada järgmiste ravimite kõrvaltoimeid:
lokaalanesteetikumid (mida kasutatakse nt südamestimulaatori implanteerimisel ning kirurgiliste
operatsioonide või stomatoloogiliste protseduuride käigus) ja teised ravimid, millel on südame
löögisagedust ja/või müokardi kontraktiilsust pärssiv toime (nt beeta-adrenoblokaatorid ning
tritsüklilised antidepressandid).

Propafenooni samaaegne manustamine võib organismis suurendada nende ravimite kontsentratsiooni,
mis metaboliseeruvad ensüümi CYP2D6 abil (nt venlafaksiin). Propafenooniga teostatava ravi ajal on
täheldatud propranolooli, metoprolooli, desipramiini, tsüklosporiini, teofülliini ja digoksiini
kontsentratsiooni suurenemist veres või vereplasmas.

Ensüümide CYP2D6, CYP1A2 ja CYP3A4 aktiivsust pärssivad ravimid (nt ketokonasool, tsimetidiin,
kinidiin ja erütromütsiin) ning greibimahl võivad põhjustada propafenooni plasmakontsentratsiooni
suurenemist. Kui propafenooni manustatakse koos nimetatud ensüümide inhibiitoritega, tuleks
patsienti hoolikalt jälgida ning vastavalt tulemusele ravi korrigeerida.

Ritonaviiri ja propafenooni samaaegne manustamine on vastunäidustatud plasmakontsentratsioonide
võimaliku suurenemise tõttu (vt lõik 4.3).

Propafenooni ja amiodarooni samaaegne kasutamine võib mõjutada ülejuhet ja repolarisatsiooni ning
põhjustada proarütmilise potentsiaaliga häireid. Vajalik võib olla mõlema ravimi annuste
korrigeerimine (sõltub terapeutilisest vastusest).

Patsientidel, kellel kasutati samaaegselt propafenooni ja lidokaiini, ei ilmnenud märkimisväärseid
muutusi kummagi ravimi farmakokineetikas. Propafenooni ja intravenoosselt manustatava lidokaiini
samaaegsel kasutamisel on siiski täheldatud lidokaiini kesknärvisüsteemi puudutavate kõrvaltoimete
ohu suurenemist.

Fenobarbitaal on ensüümi CYP3A4 tuntud indutseerija. Kui patsient kasutab krooniliselt
fenobarbitaali, tuleb jälgida tema ravivastust propafenooni suhtes.

Rifampitsiini samaaegsel manustamisel väheneb propafenooni plasmakontsentratsioon ja seetõttu võib
nõrgeneda propafenooni antiarütmiline toime.

Kuna propafenoon võib tugevdada suukaudsete antikoagulantide (nt fenprokumooni ja varfariini)
toimet, põhjustades protrombiini aja pikenemist, on patsientidel, kes saavad nimetatud ravimeid
samaaegselt, soovitatav hoolikalt jälgida verehüübimisnäitajaid.

Propafenoonvesinikkloriidi samaaegsel kasutamisel SSRI-dega, nagu fluoksetiin või paroksetiin, võib
esineda propafenooni taseme tõus plasmas. Propafenooni ja fluoksetiini samaaegsel manustamisel
kiiretele metaboliseerijatele suurenesid S-propafenooni Cmax ja AUC vastavalt 39 ja 50% võrra ning R-
propafenooni Cmax ja AUC vastavalt 71 ja 50% võrra. Sellisel juhul võib soovitud ravivastuse
saavutamiseks piisata ka propafenooni väiksematest annustest.

4.6   Rasedus ja imetamine
Rasedus
Puuduvad piisavad ja hästikontrollitud uuringud rasedatel naistel. Raseduse ajal tohib propafenooni
kasutada ainult siis kui oodatav kasu ületab ohud lootele. On teada, et inimestel tungib propafenoon
läbi platsentaarbarjääri. Propafenooni kontsentratsioon nabaväädis moodustab ligikaudu 30% ema
plasmakontsentratsioonist.

Imetamine
Inimestel ei ole uuritud propafenooni eritumist rinnapiima. Piiratud andmed viitavad sellele, et
propafenoon võib inimesel erituda rinnapiima. Ravi vajadusel on soovitatav konsulteerida arstiga.

4.7   Toime reaktsioonikiirusele

Rytmonorm omab tugevat toimet autojuhtimise ja masinate käsitsemise võimele. Nägemise
hägustumine, pearinglus, jõuetus ja posturaalne hüpotensioon võivad mõjutada patsiendi
reaktsioonikiirust ja kahjustada tema võimet käsitseda masinaid ja mootorsõidukeid.

4.8   Kõrvaltoimed

Vere ja lümfisüsteemi häired:
Aeg-ajalt: leukotsütopeenia
Harv: granulotsütopeenia, trombotsütopeenia; agranulotsütoos.
Immuunsüsteemi häired:
Aeg-ajalt: allergilised reaktsioonid.
Ainevahetus- ja toitumishäired:
Sage: anoreksia.
Psühhiaatrilised häired:
ärevus, segasus.
Närvisüsteemi häired:
Sage: pearinglus, peavalu,
Harv: ataksia, treemor, õudusunenäod, unehäired, depressioon, segasus, ekstrapüramidaalsümptomid.
Väga harv: minestus.
Esinemissagedus teadmata: vertiigo, paresteesiad.
Silma kahjustused:
Sage: nägemise hägustumine.
Südame häired:
Sage: stenokardia, bradükardia, erutusjuhtehäired, südamepuudulikkus, proarütmilised toimed, mis
avalduvad tahhükardia või ventrikulaarse fibrillatsioonina, ektoopilise aktiivsuse tõus
Vaskulaarsed häired:
Harv: hüpotensioon, sh posturaalne ja ortostaatiline hüpotensioon
Respiratoorsed, rindkere ja mediastiinumi häired
Harv: pleuriit
Seedetrakti häired:
Sage: iiveldus, oksendamine, kõhukinnisus, suukuivus, mõru maitse suus, kõhulahtisus, kõhuvalu.
Maksa ja sapiteede häired: maksafunktsiooni häired, sh hepatotsellulaarne kahjustus, kolestaas, ikterus
ja hepatiit.
Naha ja nahaaluskoe kahjustused: Aeg-ajalt: urtikaaria.
naha punetus, lööve, sügelus, alopeetsia
Lihas-skeleti ja sidekoe kahjustused: luupuse sündroom.
Reproduktiivse süsteemi ja rinnanäärme häired:
Harv: impotentsus, spermatogeneesi häired.
Üldised häired ja manustamiskoha reaktsioonid: jõuetus, valu rinnus.
Uuringud: maksaensüümide suurenenud aktiivsus (seerumi transaminaasid ja alkaalne fosfataas).

4.9   Üleannustamine

Sümptomaatika
Kardiaalsed sümptomid: propafenoonvesinikkloriidi toksilised toimed müokardile manifesteeruvad
impulsi genereerimise ja erutusjuhte häiretena, nagu näiteks PQ-intervalli pikenemine, QRS-
kompleksi laienemine, siinussõlme automaatsuse vähenemine, atrioventrikulaarne blokaad,
ventrikulaarne tahhükardia, ventrikulaarne laperdus ja ventrikulaarne fibrillatsioon. Võib ilmneda ka
hüpotensioon.
Mitte-kardiaalsed sümptomid: võivad tekkida krambid, somnolentsus ja surm.

Ravi
Kuna propafenoon on plasmas 95% ulatuses seotud verevalkudega ning tema jaotusruumala on suur,
on hemodialüüs ebaefektiivne ning katsed eemaldada propafenooni hemoperfusioonil ei anna soovitud
tulemusi. Võib-olla on vajalik rakendada toetavaid meetmeid ja sümptomaatilist ravi vastavalt
kohalikele ravijuhistele.


5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: antiarütmikumid, klass IC, ATC kood: C01BC03

Propafenoonvesinikkloriid on membraani stabiliseeriv ja naatriumkanaleid blokeeriv antiarütmiline
preparaat (Vaughan-Williamsi klassifikatsiooni järgi klass Ic).
Samuti esineb ravimil nõrk beeta-blokeeriv toime (Vaughan-Williamsi klassifikatsiooni järgi klass II).
Propafenoonvesinikkloriid vähendab aktsioonipotentsiaali tekkekiirust, aeglustades seeläbi impulsi
erutusjuhet (negatiivne dromotroopne efekt): toimub refraktaarperioodi pikenemine kodades, AV-
sõlmes ja vatsakestes.
Propafenoonvesinikkloriid pikendab WPW (Wolff-Parkinson-White) sündroomiga patsientidel
refraktaarperioode lisajuhteteedes.

5.2   Farmakokineetilised omadused

Maksimaalne plasmakontsentratsioon saabub 2 kuni 3 tundi pärast propafenoonvesinikkloriidi
suukaudset manustamist. Propafenoon allub ulatuslikule presüsteemsele biotransformatsioonile
(ensüümi CYP2D6 esmase maksapassaaži efekt), mis on küllastuv ning millest sõltub ravimi (annusest
ja ravimvormist sõltuv) absoluutne biosaadavus.
Propafenooni metabolism järgib ühte kahest (geneetiliselt kindlaks tehtud) mustrist. Rohkem kui 90%-
l patsientidest metaboliseerub ravim kiiresti ja ulatuslikult – eliminatsiooni poolväärtusaeg ulatub 2
kuni 10 tunnini. Nendel patsientidel metaboliseerub propafenoon kaheks aktiivseks metaboliidiks: 5-
hüdroksüpropafenooniks, mis tekib ensüümi CYP2D6 abil ja N-depropüül-propafenooniks
(norpropafenooniks), mis tekib ensüümide CYP3A4 ja CYP1A2 abil. Vähem kui 10%-l patsientidest
on propafenooni metabolism aeglasem, kuna neil 5-hüdroksümetaboliiti ei moodustu (või moodustub
minimaalselt). Propafenooni eeldatav eliminatsiooni poolväärtusaeg ulatub kiiretel metaboliseerijatel
2,8-st tunnist kuni 11 tunnini ning aeglastel metaboliseerijatel jääb see ligikaudu 17 tunni piiridesse.
Kiiretel metaboliseerijatel on hüdroksüleerumise näol tegemist küllastuva metabolismirajaga
(CYP2D6) ning sellisel juhul ei ole ravimi farmakokineetika lineaarne. Propafenooni
farmakokineetika on lineaarne aeglastel metaboliseerijatel.
Kuna tasakaalukontsentratsioon saabub 3…4 päeva pärast ravikuuri algust, on
propafenoonvesinikkloriidi soovitatav annustamisskeem kõigil patsientidel ühesugune vaatamata
metaboolsele staatusele (nõrgad versus tugevad metaboliseerijad).
Propafenoonvesinikkloriidi farmakokineetika varieerub erinevail isikuil märkimisväärselt. See on
suures osas tingitud esmase maksapassaaži efektist ning kiirete metaboliseerijate mittelineaarsest
farmakokineetikast. Kuna ravimi plasmakontsentratsioon varieerub märkimisväärselt, tuleb annuseid
tiitrida ettevaatlikult ning pöörata erilist tähelepanu ilmneva toksilisuse kliinilistele ja
elektrokardiograafilistele tundemärkidele.

5.3   Prekliinlised ohutusandmed
Farmakoloogilise ohutuse, kroonilise toksilisuse, genotoksilisuse, kartsinogeensuse ja
reproduktsioonitoksilisuse mittekliinilised uuringud ei ole näidanud kahjulikku toimet inimesele.


6.     FARMATSEUTILISED ANDMED

6.1    Abiainete loetelu

mikrokristalne tselluloos, kroskarmelloosnaatrium, maisitärklis, hüpromelloos, magneesiumstearaat.
Kate: makrogool 400, makrogool 6000, hüpromelloos, titaandioksiid (E171).

6.2    Sobimatus

Ei ole kohaldatav.

6.3    Kõlblikkusaeg

5 aastat.


6.4    Säilitamise eritingimused

Hoida temperatuuril kuni 30°C.

6.5    Pakendi iseloomustus ja sisu

50 tabletti pakendis.

6.6    Erihoiatused ravimi hävitamiseks ja käsitlemiseks

Kasutamata ravim või jäätmematerjal tuleb hävitada vastavalt kohalikele seadustele.


7.     MÜÜGILOA HOIDJA

Abbott GmbH & Co. KG,
Vertriebslinie Knoll
Max-Planck-Ring 2
65205 Wiesbaden
Saksamaa


8.     MÜÜGILOA NUMBRID

Rytmonorm, 150 mg õhukese polümeerikattega tabletid: 220998
Rytmonorm, 300 mg õhukese polümeerikattega tabletid: 221098


9.     ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

Rytmonorm, 150 mg õhukese polümeerikattega tabletid: 30.10.1998/27.09.2010
Rytmonorm, 300 mg õhukese polümeerikattega tabletid: 30.10.1998/27.09.2010


10.    TEKSTI LÄBIVAATAMISE KUUPÄEV

Ravimiametis kinnitatud oktoobris 2011
                                                  6