RAVIMI OMADUSTE KOKKUVÕTE


1. RAVIMPREPARAADI NIMETUS

FLUDITEC, 20 mg/ml siirup


2. KVALITATIIVNE JA KVANTITATIIVNE KOOSTIS

Siirupi 1 ml sisaldab 20 mg (2%) karbotsüsteiini.
INN. Carbocysteinum
Abiainete täielik loetelu vt lõik 6.1.


3. RAVIMVORM

Siirup.


4. KLIINILISED ANDMED

4.1 Näidustused

Röga lahtistamine.

4.2 Annustamine ja manustamisviis

Üks 5 ml täidetud mõõtekork sisaldab 100 mg karbotsüsteiini.

-         Üle 5-aastased lapsed: 1 mõõtekorgi täis (5 ml-ni täidetud) siirupit 3 korda päevas.
-         2…5-aastased lapsed: 1 mõõtekorgi täis (5 ml-ni täidetud) siirupit 2 korda päevas.

8…10 päevast ravi kestvust ei tohi ilma arsti soovituseta ületada.

4.3 Vastunäidustused

Ülitundlikkus ravimi ükskõik millise koostisosa (eriti metüülparahüdroksübensoaadi või teiste
parahüdroksübensoaadi soolade) suhtes.
Väikelapsed (alla 2-aastased) (vt lõik 4.4).

4.4 Hoiatused ja ettevaatusabinõud kasutamisel

Ebaratsionaalne on kombineerida omavahel bronhiaalseid ravimeid ja köhavastaseid ravimeid ja/või
sekretsiooni pärssivaid aineid (atropiin).

Mukolüütiliste ainete kasutamine võib viia väikelastel bronhide turse ägenemiseni, sest võime dreneerida
bronhilima on väikelastel hingamisteede füsioloogiliste eripärade tõttu piiratud. Mukolüütilisi aineid
väikelastel ei kasutata (vt lõik 4.3 ja 4.8).

Ravi tuleb üle vaadata kui sümptomid või patoloogia püsivad või ägenevad.

See ravim sisaldab sukroosi. Fruktoosi talumatuse, glükoosi ja galaktoosi malabsorptsiooni häiretega või
sukraas-isomaltaasi vaegusega patsientidele on see ravim vastunäidustatud.

Ettevaatusabinõud
Kasutada ettevaatusega seedetrakti või kaksteistsõrmikuhaavandi puhul.
See ravim sisaldab 3,5 g sukroosi ühe 5 ml-ni täidetud mõõtekorgi täie kohta. Sellega peavad arvestama
madala suhkrusisaldusega dieedil olevad isikud või diabeetikud.

Ravim sisaldab 13 mg naatriumi. Iga 5 ml-ni täidetud mõõtekorgi täis sisaldab 13 mg naatriumi. Sellega
peavad arvestama madala naatriumisisaldusega dieedil olevad patsiendid.

Ravim sisaldab metüülparahüdroksübendoaati (E218) ja aso-värvainet (Päikeseloojangukollane FCF
(E110)). Need võivad põhjustada allergilisi reaktsioone (hilisreaktsioone).

4.5 Koostoimed teiste ravimitega ja muud koostoimed

Koostoimeid ei ole uuritud.

4.6 Rasedus ja imetamine

Kuna ravimi kasutamise ohutust raseduse ja imetamise ajal ei ole kindlaks tehtud, tuleks ravimi
kasutamist neil perioodidel vältida, väljaarvatud kindla näidustuse olemasolul.

4.7 Toime reaktsioonikiirusele

Toime puudub.

4.8 Kõrvaltoimed

Võivad tekkida seedetrakti häired (kõhuvalu, iiveldus, kõhulahtisus). Kui need kõrvaltoimed ilmnevad, on
soovitatav annust vähendada.

Aeg-ajalt on tekkinud nahalööve ja allergilised nahareaktsioonid (kihelus, põletikuline nahalööve,
nõgeslööve, paikne nahaturse).

4.9 Üleannustamine

Üleannustamisest ei ole teatatud.


5. FARMAKOLOOGILISED OMADUSED

5.1 Farmakodünaamilised omadused

Farmakoterapeutiline grupp: mukolüütilised ained;
ATC-kood: R05CB03

Karbotsüsteiin on mukolüütilise toimega limaskestale toimiv aine. Ta toimib lima geelifaasis, ilmselt
purustab glükoproteiin disulfiidsillad, veeldades lima ja soodustades sellega lima väljaköhimist.

5.2 Farmakokineetilised omadused

Pärast suukaudset manustamist imendub karbotsüsteiin kiiresti; maksimaalne kontsentratsioon plasmas
saavutatakse 2 tunniga. Biosaadavus on madal, vähem kui 10 % manustatud annusest, tõenäoliselt
intraluminaalse metabolismi ja olulise „esmase maksapassaaži“ (läbi maksa) tõttu. Eliminatsiooni
poolväärtusaeg on umbes 2 tundi. Karbotsüsteiin ja selle metaboliidid eritatakse peamiselt neerude kaudu.


6. FARMATSEUTILISED ANDMED

6.1 Abiainete loetelu
Sahharoos, banaani maitseaine*, metüülparahüdroksübensoaat, glütserool, naatriumhüdroksiid,
päikeseloojangukollane FCF ( E110), puhastatud vesi.
*Banaaniaroomi koostis: atsetaldehüüd, bensüülatsetaat, trans-heks-2-enüülatsetaat, heksüülatsetaat,
isomüülatsetaat, isobutüülatsetaat, atsetoiin, atsetüülhape, isovaleerhape, 2-metüülbutüürhape,
amüülalkohol, isoproparool, isoamüülalkohol, fenüületanool, propioonaldehüüd, n-butanool,
butüüraldehüüd, butüüöbutüraat, amüül/isomüülbutüraat, etüülbutüraat, isoamüülbutüraat,
isobutüülbutüraat, metüültsinnamaat, eugenool, butüülformiaat, trans-hekseen-2-al, cis-3-heksenool, 4-
hüdroksü-2,5-dimetüül-3(2H)-furanoon, PG, linalüülisobutüraat, isoamüülisovaleraat, 2-oktanool,
isobutüülproprionaat, propüleenglükool, vaniliin.

6.2 Sobimatus

Ei ole kohaldatav.

6.3 Kõlblikkusaeg

2 aastat.

6.4 Säilitamise eritingimused

See ravimpreparaat ei vaja säilitamisel eritingimusi.

6.5 Pakendi iseloomustus ja sisu

125 ml klaaspudel 20 ml polüpropüleenist mõõtetopsiga.

6.6 Erinõuded hävitamiseks

Erinõuded puuduvad.


7. MÜÜGILOA HOIDJA

Laboratoire INNOTECH INTERNATIONAL
22, avenue Aristide Briand
94 110 ARCUEIL
Prantsusmaa


8. MÜÜGILOA NUMBER

373902


9. ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

08.02.2002/19.08.2009


10. TEKSTI LÄBIVAATAMISE KUUPÄEV

Ravimiametis kinnitatudaugustis 2010.