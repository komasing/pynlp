1.      RAVIMPREPARAADI NIMETUS

Gemzar, 200 mg infusioonilahuse pulber
Gemzar, 1000 mg infusioonilahuse pulber


2.      KVALITATIIVNE JA KVANTITATIIVNE KOOSTIS

Üks viaal sisaldab gemtsitabiinvesinikkloriidi, mis vastab 200 mg gemtsitabiinile.
Üks viaal sisaldab gemtsitabiinvesinikkloriidi, mis vastab 1000 mg gemtsitabiinile.

Valmislahus sisaldab 38 mg/ml gemtsitabiini.

INN: Gemcitabinum

Abiained
Iga 200 mg viaal sisaldab 3,5 mg (< 1 mmol) naatriumi.
Iga 1000 mg viaal sisaldab 17,5 mg (< 1 mmol) naatriumi.

Abiainete täielik loetelu vt lõik 6.1.


3.      RAVIMVORM

Infusioonilahuse pulber
Valge või kahvatuvalge pulbritomp või pulber.


4.      KLIINILISED ANDMED

4.1     Näidustused

Lokaalselt levinud või metastaseerunud kusepõievähi ravi kombinatsioonis tsisplatiiniga.

Lokaalselt levinud või metastaseerunud pankrease adenokartsinoom.

Lokaalselt levinud või metastaseerunud mitteväikerakk-kopsuvähi esimese rea ravi
kombinatsioonis tsisplatiiniga. Gemtsitabiini monoteraapiat võib kaaluda eakatel või patsientidel
sooritusstaatusega 2.

Lokaalselt levinud või metastaseerunud epiteliaalse munasarjavähi retsidiivi ravi kombinatsioonis
karboplatiiniga patsientidel, kellel on esinenud pärast plaatinapreparaadiga teostatud esmast ravi
vähemalt 6-kuuline retsidiivivaba periood.

Lokaalselt korduva või metastaseerunud rinnanäärmevähi ravi kombinatsioonis paklitakseeliga
mitteopereeritavatel patsientidel, kellel on tekkinud haiguse retsidiiv pärast adjuvant/neoadjuvant-
kemoteraapiat. Eelnev kemoteraapia pidi sisaldama antratsükliine, juhul kui need ei olnud
vastunäidustatud.

4.2     Annustamine ja manustamisviis
Gemtsitabiinravi võib määrata ainult arst, kellel on pädevus kasvajavastase keemiaravi
kasutamiseks.
Soovitatav annustamine

Kusepõievähk
Kombineeritud ravi
Gemtsitabiini soovituslik annus on 1000 mg/m2, manustatuna 30-minutilise infusioonina.
Annused tuleb manustada iga 28-päevase ravitsükli 1., 8. ja 15. päeval kombinatsioonis
tsisplatiiniga. Tsisplatiini manustatakse soovitatava annusena 70 mg/m2 kas 1. päeval pärast
gemtsitabiini manustamist või iga 28-päevase ravitsükli 2. päeval. Seejärel seda neljanädalast
ravitsüklit korratakse. Olenevalt patsiendil täheldatavast toksilisuse raskusastmest, võib iga uue
ravitsükliga või ravitsükli jooksul annust vähendada.

Pankreasevähk
Gemtsitabiini soovitatav annus on 1000 mg/m2, manustatuna i.v. infusioonina 30 minuti jooksul.
Seda tuleb korrata üks kord nädalas kuni seitsme nädala jooksul, millele järgneb ühe nädala
pikkune vaheaeg. Järgnevate 4-nädalaste ravitsüklite jooksul manustatakse infusiooni üks kord
nädalas kolme järjestikuse nädala jooksul. Annust võib vähendada iga uue ravitsükliga või
ravitsükli jooksul, vastavalt patsiendi toksilisuse raskusastmele.

Mitteväikerakk-kopsuvähk

Monoteraapia
Gemtsitabiini soovitatav annus on 1000 mg/m2, manustatuna i.v. infusioonina 30 minuti jooksul.
Manustada tuleb üks kord nädalas kolme nädala jooksul, millele järgneb ühe nädala pikkune
vaheaeg. Seejärel seda neljanädalast ravitsüklit korratakse. Annust võib vähendada kas iga uue
ravitsükliga või ravitsükli jooksul vastavalt patsiendi toksilisuse raskusastmele.

Kombineeritud ravi
Gemtsitabiini soovitatav annus on 1250 mg/kehapinna m2 kohta manustatuna 30-minutilise i.v.
infusioonina ravitsükli (21 päeva) 1. ja 8. päeval. Annust võib vähendada iga uue ravitsükliga või
ravitsükli jooksul vastavalt patsiendi toksilisuse raskusastmele. Tsisplatiini on kasutatud annustes
75-100 mg/m2 üks kord iga kolme nädala järel.

Rinnanäärmevähk
Kombineeritud ravi
Gemtsitabiini soovitatakse kombinatsioonis paklitakseeliga kasutada nii, et iga 21-päevase
ravitsükli 1. päeval manustatakse paklitakseeli 175 mg/m2 ligikaudu 3-tunnise i.v. infusioonina,
mille järel manustatakse 1. ja 8. päeval 30-minutilise i.v. infusioonina gemtsitabiini 1250 mg/m2.
Olenevalt patsiendil täheldatud toksilisuse raskusastmest, võib iga uue ravitsükliga või ravitsükli
jooksul annust vähendada. Enne gemtsitabiin + paklitakseeli kombinatsioonravi alustamist peab
granulotsüütide absoluutarv olema vähemalt 1500 (x 106/l).

Munasarjavähk
Kombineeritud ravi
Gemtsitabiini kombinatsioonis karboplatiiniga soovitatakse kasutada nii, et iga 21-päevase
ravitsükli 1. ja 8.päeval gemtsitabiini manustatakse veeniinfusiooni teel 30 minuti jooksul
annuses 1000 mg/m2. Karboplatii manustatakse 1. päeval pärast gemtsitabiini arvestusega, et
saavutatakse AUC 4,0 mg/ml/min. Annust võib vähendada iga uue ravitsükliga või ravitsükli
jooksul, vastavalt patsiendi toksilisuse raskusastmele.
Ravi toksilisuse jälgimine ja annuse korrigeerimine vastavalt toksilisusele

Annuse kohandamine tulenevalt mittehematoloogilisest toksilisusest
Mittehematoloogilise toksilisuse avastamiseks tuleb perioodiliselt teha arstlikke läbivaatusi ning
kontrollida maksa- ja neerufunktsiooni. Annust võib vähendada kas poolelioleva ravitsükli kestel
või alates uuest ravitsüklist, olenevalt patsiendil tuvastatud toksilisuse raskusastmest. Üldjuhul
tuleb raske (3. või 4. aste) mittehematoloogilise toksilisuse korral, välja arvatud
iiveldus/oksendamine, gemtsitabiinravi katkestada või edasi lükata, olenevalt raviarsti
hinnangust. Annuseid tuleb vahele jätta niikaua, kuni arsti hinnangul toksilisuse nähud on
taandunud.
Tsisplatiini, karboplatiini ja paklitakseeli annuse kohandamise kohta kombineeritud ravi korral
lugege vastavaid ravimi omaduste kokkuvõtteid.

Annuse kohandamine tulenevalt hematoloogilisest toksilisusest
Ravitsükli alustamine
Kõikide näidustuste korral tuleb enne iga annust patsiendil kontrollida trombotsüütide ja
granulotsüütide arvu. Enne ravitsükli alustamist patsientidel peab granulotsüütide absoluutarv
olema vähemalt 1500 (x 106/l) ja trombotsüütide hulk vähemalt 100 000 (x 106/l).

Ravitsükli ajal
Ravitsükli ajal tuleb gemtsitabiini annust kohandada vastavalt alljärgnevatele tabelitele:

Gemtsitabiini annuse kohandamine ravitsükli ajal kusepõievähi, mitteväikerakk-
kopsuvähi ja pankreasevähi ravis monoteraapiana või kombineeritud ravina koos
tsisplatiiniga
                                     Trombotsüütide arv        % Gemzar`i standardsest
   Granülotsüütide absoluutarv
                                            (x 106/l)
                    6                                                  annusest
               (x 10 /l)

> 1000                             ja             > 100 000                         100
500…1000                       või            50 000…100 000                        75
< 500                        või                   < 50 000                Annus jääb võtmata*
* Vahelejäetud ravi ei taasalustata ravitsükli jooksul enne, kui granulotsüütide absoluutarv on
vähemalt 500 (x 106/l) ja trombotsüütide arv on vähemalt 50 000 (x 106/l).

Gemtsitabiini annuse kohandamine ravitsükli ajal rinnanäärmevähi ravis kombineeritud
ravina koos paklitakseeliga
                                    Trombotsüütide arv       % Gemzar`i standardsest
  Granülotsüütide absoluutarv
                                           (x 106/l)
                  6                                                   annusest
             (x 10 /l)

≥ 1200                             ja               > 75 000                         100
1 000...< 1200                 või             50 000…75 000                         75
< 700 ... < 1000                või                 ≥ 50 000                          50
< 700                    või                        < 50 000                 Annus jääb võtmata*
* Vahelejäetud ravi ei taasalustata ravitsükli ajal. Ravi võib taasalustada järgmise ravitsükli 1.
päevast, kui granulotsüütide absoluutarv on vähemalt 1500 (x 106/l) ja trombotsüütide arv on
vähemalt 100 000 (x 106/l)

Gemtsitabiini annuse kohandamine ravitsükli ajal munasarjavähi ravis kombineeritud
ravina koos karboplatiiniga
 Granülotsüütide absoluutarv (x             Trombotsüütide arv           % Gemzar`i standardsest
               106/l)                               (x 106/l)                    annusest
> 1500                             ja              ≥ 100 000                         100
1...< 1 500                    või            75 000 ... 100 000                     50
< 1 000                         või                 < 75 000                 Annus jääb võtmata*
* Vahelejäetud ravi ei taasalustata ravitsükli ajal. Ravi võib taasalustada järgmise ravitsükli 1.
päevast, kui granulotsüütide absoluutarv on vähemalt 1500 (x 106/l) ja trombotsüütide arv on
vähemalt 100 000 (x 106/l).

Annuse kohandamine hematoloogilise toksilisuse tõttu järgnevate ravitsüklite ajal, kõikide
näidustuste korral
Järgmiste hematoloogilise toksilisuse nähtude korral tuleb gemtsitabiini annust vähendada 75 %
ravitsükli esialgsest algannusest:
    • Granulotsüütide absoluutarv < 500 x 106/l rohkem kui 5 päeva jooksul.
    • Granulotsüütide absoluutarv < 100 x 106/l rohkem kui 3 päeva jooksul.
    • Febriilne neutropeenia
    • Trombotsüüte < 25 000 x 106/l.
    • Ravitsükli algus on toksiliste nähtude tõttu rohkem kui ühe nädala võrra edasi lükatud.

Manustamisviis
Gemzar on infusiooni ajal hästi talutav ning teda võib manustada ambulatoorselt.
Ekstravasatsiooni tekkimisel tuleb infusioon tavaliselt kohe lõpetada ning alustada uuesti teise
veresoonde. Pärast manustamist tuleb patsienti tähelepanelikult jälgida.

Lahuse valmistamisjuhend vt lõik 6.6

Patsientide erigrupid

Maksa- või neerukahjustusega patsiendid
Maksa- või neerupuudulikkusega patsientidel tuleb gemtsitabiini kasutada ettevaatlikult, kuna
kliinilistest uuringutest saadud informatsioon ei ole piisav, et anda selgeid annustamissoovitusi
nendele patsiendipopulatsioonidele (vt lõigud 4.4 ja 5.2).

Eakad (vanus > 65 aastat)
Üle 65-aastaste patsientide poolt on gemtsitabiini hästi talutud. Ei ole tõendeid, et eakatel oleks
vaja annuseid kohandada peale nende soovituste, mis kehtivad kõigi patsientide puhul (vt lõik
5.2).

Lapsed (< 18 aastased)
Gemtsitabiini ei ole soovitatav kasutada lastel vanuses alla 18 aastat, kuna ohutuse ja efektiivsuse
kohta ei ole piisavalt andmeid.

4.3     Vastunäidustused

Teadaolev ülitundlikkus toimeaine või ravimi ükskõik millise abiaine suhtes.
Imetamine (vt lõik 4.6).

4.4     Hoiatused ja ettevaatusabinõud kasutamisel

Infusiooniaja pikendamine ja sagedasem manustamine on tekitanud toksilisuse tõusu.
Hematoloogiline toksilisus
Gemtsitabiin võib põhjustada luuüdi funktsiooni supressiooni, mis avaldub leukopeeniana,
trombotsütopeeniana ja aneemiana.
Gemtsitabiini saavatel patsientidel tuleb kontrollida enne iga annust trombotsüütide,
leukotsüütide ja granulotsüütide arvu. Ravimist põhjustatud luuüdi supressiooni korral tuleb
kaaluda ravi kohandamist või katkestamist (vt lõik 4.2). Müelosupressioon on lühiaegne ja ei vaja
tavaliselt annuse vähendamist ning vaid harva vajab ravi katkestamist.
Rakkude hulk perifeerses veres võib jätkuvalt väheneda ka pärast gemtsitabiini manustamise
lõpetamist. Patsientidel, kellel esineb luuüdi funktsiooni kahjustus, tuleb ravi alustada
ettevaatusega. Nagu teiste tsütotoksiliste ravimite puhul, tuleb ka gemtsitabiini kasutamisel koos
teiste kemoterapeutikumidega arvesse võtta luuüdi kumulatiivse supressiooni võimalust.

Maksapuudulikkus
Gemtsitabiini manustamine võib põhjustada kaasuva maksapuudulikkuse ägenemist sellistel
patsientidel, kellel esinevad metastaasid maksas või on anamneesis hepatiit, alkoholism või
maksatsirroos.

Perioodiliselt tuleb teostada neeru- ja maksafunktsiooni laboratoorset hindamist (sh viroloogilised
testid).

Gemtsitabiini tuleb kasutada ettevaatusega maksapuudulikkusega või neerufunktsiooni
kahjustusega patsientidel, kuna kliinilistest uuringutest ei ole piisavalt informatsiooni, mis
võimaldaks kindlaid annustamissoovitusi sellele patsiendipopulatsioonile (vt lõik 4.2).

Kaasnev radioteraapia
Kaasneva radioteraapiaga (manustatuna samaaegselt või kuni 7-päevase vahega) on esinenud
toksilisust (lisainfo ja kasutussoovitused vt lõik 4.5).

Vaktsineerimine elusvaktsiinidega
Gemtsitabiiniga ravitavatele patsientidele ei ole soovitatav manustada kollapalaviku vaktsiini ja
teisi elusvaktsiine (vt lõik 4.5).

Südameveresoonkonna häired
Gemtsitabiiniga võib kaasneda südame ja/või veresoonkonna häirete riski, mistõttu peab olema
eriti ettevaatlik patsientidega, kellel on anamneesis eelnevalt kardiovaskulaarseid häireid.

Respiratoorsed häired
Gemtsitabiiniga seoses on täheldatud pulmonaalseid kõrvaltoimeid, mis on mõnikord rasked (nt
kopsuturse, interstitsiaalne pneumoonia või täiskasvanu respiratoorne distressi sündroom). Nende
toimete etioloogia on teadmata. Selliste toimete ilmnedes tuleb kaaluda gemtsitabiinravi
lõpetamist. Toetavate meetmete varajane kasutamine võib aidata sellist seisundit parandada.

Neerukahjustus
Gemtsitabiini saavatel patsientidel on harva täheldatud kliinilistest leidudest, mis on omased
hemolüütilis-ureemilisele sündroomile (HUS) (vt lõik 4.8). Mikroangiopaatilise hemolüütilise
aneemia esimeste sümptomite ilmnemisel, nt kiiresti langev hemoglobiinitase ja samaaegne
trombotsütopeenia, seerumi bilirubiini, kreatiniini, vere uurea lämmastiku või LDH taseme tõus,
tuleb gemtsitabiinravi lõpetada. Pärast gemtsitabiini ärajätmist neerupuudulikkus ei pruugi
taanduda ning vajalik võib olla dialüüsravi.
Fertiilsus
Fertiilsusuuringutes põhjustas gemtsitabiin isastel hiirtel hüpospermatogeneesi (vt lõik 5.3 ).
Seega on gemtsitabiiniga ravitavatel meestel soovitatav ravi ajal ja kuni 6 kuud pärast ravi lõppu
mitte last eostada ning enne ravi otsida täiendavat teavet seemnerakkude krüokonserveerimise
kohta, kuna gemtsitabiinravi võib põhjustada viljatust (vt lõik 4.6).

Naatrium
Gemzar 200 mg viaal sisaldab 3,5 mg (< 1 mmol) naatriumit, seega on see praktiliselt
naatriumivaba.
Gemzar 1 000 mg viaal sisaldab 17,5 mg (< 1 mmol) naatriumit, seega on see praktiliselt
naatriumivaba.

4.5 Koostoimed teiste ravimitega ja muud koostoimed

Spetsiifilisi koostoimeuuringuid ei ole teostatud (vt lõik 5.2).

Radioteraapia
Kaasnev radioteraapia (manustatuna samaaegselt või kuni 7-päevase vahega) – Selle
multimodaalse raviga kaasnev toksilisus oleneb paljudest erinevatest faktoritest, sh gemtsitabiini
annusest, selle manustamissagedusest, kiirgusdoosist, kiiritusravi planeerimistehnikast, sihtkoest
ja kiirguse sihtmahust. Prekliiniliste ja kliiniliste uuringutulemuste andmeil gemtsitabiin omab
radiosensibiliseerivat toimet. Ühes üksikus uuringus, milles gemtsitabiini manustati kuni 6
järjestikuse nädala jooksul annuses 1000 mg/kehapinna m² kohta samaaegselt rindkere
raviotstarbelise kiiritusega mitteväikerakulise kopsuvähiga patsientidele, täheldati
märkimisväärset toksilisust raskete ja potentsiaalselt eluohtlike mukosiitide, eriti ösofagiidi ja
pneumoonia kujul, eelkõige nendel patsientidel, kes said radioteraapiat suurtes mahtudes
(ravimahu mediaan 4 795 cm³). Järgnevad uuringud, näiteks mitteväikerakulise kopsuvähi II faasi
uuring, kus samaaegselt gemtsitabiini (600 mg/m2, neli korda) ja tsisplatiiniga (80 mg/m2, kaks
korda) manustati 6 nädala jooksul rindkere kiirgusdoose 66 Gy, on näidanud, et gemtsitabiini on
võimalik manustada väiksemates annustes samaaegselt prognoositava toksilisusega kiiritusraviga.
Seni ei ole kindlaks määratud optimaalset annustamisskeemi gemtsitabiini ohutuks
manustamiseks koos kiiritusravi terapeutiliste annustega kõikide kasvajatüüpide puhul.

Järjestikune ravi (manustatuna rohkem kui 7-päevase vaheajaga) – andmete analüüs ei viita
mingile toksilisuse suurenemisele, kui gemtsitabiini manustatakse rohkem kui 7 päeva enne või
pärast kiiritust, peale kiirituse toime lakkamise. Andmed näitavad, et gemtsitabiinravi tohib
alustada pärast seda, kui kiirituse akuutsed toimed on taandunud või vähemalt üks nädal pärast
kiiritust.

Nii samaaegse kui järgneva gemtsitabiini kasutamise korral on teatatud sihtkoe
kiirituskahjustusest (nt ösofagiit, koliit ja pneumoonia).

Teised
Kollapalaviku ja teisi nõrgestatud elusvaktsiine ei soovitata kasutada tänu süsteemse, fataalselt
lõppeda võiva haiguse ohu tõttu, eriti immunosupressiooniga patsientidel.

4.6 Fertiilsus, rasedus ja imetamine

Rasedus
Gemtsitabiini kasutamise kohta rasedatel ei ole piisavalt andmeid. Loomkatsed on näidanud
reproduktiivtoksilisi toimeid (vt lõik 5.3). Lähtuvalt loomkatsetest ja gemtsitabiini
toimemehhanismist, tohib gemtsitabiini kasutada raseduse ajal vaid selge näidustuse olemasolul.
Naistele tuleb soovitada ravi ajal gemtsitabiiniga mitte rasestuda ning kui see peaks siiski
juhtuma, tuleb sellest otsekohe teavitada arsti.

Imetamine
Seni ei ole teada, kas gemtsitabiin eritub inimese rinnapiima, seetõttu ei saa välistada
kõrvaltoimete teket imikule. Gemtsitabiinravi ajal tuleb imetamine katkestada.

Fertiilsus
Fertiilsusuuringutes põhjustas gemtsitabiin isastel hiirtel hüpospermatogeneesi (vt lõik 5.3 ).
Seetõttu gemtsitabiiniga ravitavatel meestel on soovitatav ravi ajal ja kuni 6 kuud pärast ravi
lõppu mitte lasta eostada ning enne ravi otsida täiendavat teavet seemnerakkude
krüokonserveerimise kohta, kuna gemtsitabiinravi võib põhjustada viljatust.

4.7 Toime reaktsioonikiirusele

Gemtsitabiini toime kohta autojuhtimisele ja masinate käsitsemise võimele ei ole uuringuid läbi
viidud. Gemtsitabiin võib siiski põhjustada kerget kuni mõõdukat unisust, eriti koos alkoholi
tarbimisega. Patsiente tuleb hoiatada autojuhtimise ja masinate käsitsemise suhtes, kuni on
kindlaks tehtud, et neil ei teki uimasust.

4.8 Kõrvaltoimed

Kõige sagedamini teatatud Gemzar-raviga kaasnevateks kõrvaltoimeteks on: iiveldus kas koos
oksendamisega või ilma, maksatransaminaaside (ASAT/ALAT) ja alkaalse fosfataasi aktiivsuse
tõus teatatud ligikaudu 60 %-l patsientidest; proteinuuria ja hematuuria teatatud ligikaudu 50 %-l
patsientidest; düspnoe teatatud 10...40 %-l patsientidest (kõige suurem esinemissagedus
kopsuvähki põdevatel patsientidel); allergilised nahalööbed esinevad ligikaudu 25 %-l
patsientidest ning nendega kaasnev sügelus 10 %-l patsientidest.

Kõrvaltoimete esinemissagedus ja raskusaste olenevad annusest, infusioonikiirusest ja
annustevahelise intervalli pikkusest (vt lõik 4.4). Annust limiteerivateks kõrvaltoimeteks on
trombotsüütide, leukotsüütide ja granulotsüütide arvu vähenemine (vt lõik 4.2).

Kliiniliste uuringute andmed
Esinemissagedused on defineeritud järgnevalt: väga sage (≥ 1/10), sage (≥ 1/100 kuni < 1/10),
aeg-ajalt (≥ 1/1000 kuni < 1/100), harv (≥ 1/10 000 kuni < 1/1000), väga harv (< 1/10 000).
Järgnev tabel kõrvaltoimete ja esinemissagedustega baseerub kliiniliste uuringute andmetel. Igas
esinemissageduse grupis on kõrvaltoimed toodud tõsiduse vähenemise järjekorras.

Organsüsteemi klass                              Esinemissageduse grupp
Vere ja lümfisüsteemi häired                     Väga sage
                                                     • Leukopeenia (neutropeenia 3. aste =
                                                        19,3 %; 4. aste = 6 %). Luuüdi
                                                        supressioon on tavaliselt kerge kuni
                                                        mõõdukas, tavaliselt mõjutab
                                                        granulotsüüdi arvu (vt lõik 4.2).
                                                     • Trombotsütopeenia
                                                     • Aneemia.

                                                 Sage
                                                    •    Febriilne neutropeenia

                                                 Väga harv
                                                    • Trombotsütoos
Immuunsüsteemi häired                            Väga harv
                                                    • Anafülaktoidne reaktsioon
Ainevahetus- ja toitumishäired                   Sage
                                                    • Isutus
Närvisüsteemi häired                             Sage
                                                    • Peavalu
                                                    • Unisus
                                                    • Unetus

                                                 Aeg-ajalt
                                                    • Tserebrovaskulaarne atakk
Südame häired                                    Aeg-ajalt
                                                    • Arütmiad, peamiselt
                                                        supraventrikulaarsed
                                                    • südamepuudulikkus

                                                 Harv
                                                    •    Müokardiinfarkt
Vaskulaarsed häired                              Harv
                                                    •   Perifeerse vaskuliidi ja gangreeni
                                                        kliinilised nähud
                                                    • Hüpotensioon
Respiratoorsed, rindkere ja mediastiinumi        Väga sage
                                                    • Düspnoe – tavaliselt kerge ja möödub
häired
                                                        kiiresti ilma ravita

                                                 Sage
                                                    •    Köha
                                                    •    Nohu

                                                 Aeg-ajalt
Organsüsteemi klass               Esinemissageduse grupp
                                      • Interstitsiaalne pneumoniit (vt lõik 4.4 )
                                      • Bronhospasm – tavaliselt kerge ja
                                         mööduv, kuid vajalik võib olla
                                         parenteraalne ravi.

                                  Harv
                                     •   Kopsuturse
                                     •   Täiskasvanu respiratoorse distressi
                                         sündroom (vt lõik 4.4)
Seedetrakti häired                Väga sage
                                     • Oksendamine
                                     • Iiveldus

                                  Sage
                                     •    Kõhulahtisus
                                     •    Stomatiit, suuhaavandid
                                     •    Kõhukinnisus

                                  Väga harv
                                     • Isheemiline koliit
Maksa ja sapiteede häired         Väga sage
                                     • Maksa transaminaaside (ASAT ja
                                         ALAT) ja alkaalse fosfataasi aktiivsuse
                                         tõus.

                                  Sage
                                     •    Bilirubiini taseme tõus.

                                  Aeg-ajalt
                                     • Raske maksatoksilisus, sh
                                         maksapuudulikus ja surm

                                  Harv
                                     •   Gamma-glutamüültransferaasi (GGT)
                                         taseme tõus.
Naha ja nahaaluskoe kahjustused   Väga sage
                                     • Allergiline nahalööve, millega kaasneb
                                         sageli sügelus
                                     • Alopeetsia

                                  Sage
                                     •    Sügelus
                                     •    Higistamine

                                  Harv
                                     •    Tõsised nahareaktsioonid, sh ketendus
                                          ja bulloossed nahalööbed
                                      •   Haavandid
Organsüsteemi klass                               Esinemissageduse grupp
                                                      • Villide ja haavandite teke
                                                      • Ketendus

                                                  Väga harv
                                                     • Toksiline epidermaalne nekrolüüs
                                                     • Stevensi-Johnsoni sündroom
Lihas-skeleti ja sidekoe kahjustused              Sage
                                                     • Seljavalu
                                                     • Lihasvalu
Neerude ja kuseteede häired                       Väga sage
                                                     • Hematuuria
                                                     • Kerge proteinuuria

                                                  Aeg-ajalt
                                                     • Neerupuudulikkus (vt lõik 4.4)
                                                     • Hemolüütilis-ureemiline sündroom (vt
                                                         lõik 4.4)
Üldised häired ja manustamiskoha                  Väga sage
                                                     • Gripilaadsed sümptomid – kõige
reaktsioonid
                                                         sagedamateks sümptomiteks on
                                                         palavik, peavalu, külmavärinad,
                                                         lihasvalu, nõrkus, isutus. Samuti on
                                                         täheldatud köha, nohu, halba
                                                         enesetunnet, higistamist ja unehäireid.
                                                     • Tursed/perifeersed tursed – sh
                                                         näotursed. Tursed taanduvad tavaliselt
                                                         pärast ravi lõpetamist

                                                  Sage
                                                     •    Palavik
                                                     •    Nõrkus,
                                                     •    Külmavärinad

                                                  Harv
                                                     •    Süstekoha reaktsioonid – üldiselt
                                                          olemuselt kerged
Vigastus, mürgistus ja protseduuri tüsistused     Harv
                                                     •    Kiirituse toksilisus (vt lõik 4.5)

                                                  Kiirituskahjustus


Kombineeritud ravi rinnanäärmevähi korral
3. ja 4. astme hematoloogilise toksilisuse esinemissagedus, eriti neutropeenia, suureneb, kui
gemtsitabiini kasutatakse koos paklitakseeliga. Nende kõrvaltoimete esinemissageduse
suurenemine ei ole seotud infektsioonide või hemorraagiliste nähtude esinemissageduse
suurenemisega. Kooskasutamisel paklitakseeliga esineb sagedamini väsimust ja febriilset
neutropeeniat. Väsimus, mis ei ole seotud aneemiaga, taandub tavaliselt pärast esimest ravitsüklit.
                                 3. ja 4. astme kõrvalnähud
                       Paklitakseel versus gemtsitabiin + paklitakseel

                                                       Patsientide arv (%)
                                      Paklitakseeli ravirühm            gemtsitabiin +
                                             (N=259)               paklitakseel ravirühm
                                                                           (N=262)
                                       3. aste       4. aste        3. aste        4. aste
   Laboratoorsed näitajad
           Aneemia                        5 (1,9)      1 (0,4)  15 (5,7)        3 (1,1)
           Trombotsütopeenia                 0            0      14 (5,3)       1 (0,4)
           Neutropeenia                  11 (4,2)     17 (6,6)* 82 (31,3)     45 (17,2)*
   Mittelaboratoorsed näitajad
           Febriilne neutropeenia         3 (1,2)         0     12 (4,6)        1(0,4)
           Väsimus                        3 (1,2)      1 (0,4)  15 (5,7)        2 (0,8)
           Kõhulahtisus                   5 (1,9)         0      8 (3,1)           0
         Motoorne neuropaatia             2(0,8)          0       6(2,3)        1(0,4)
         Sensoorne neuropaatia            9(3,5)          0      14(5,3)        1(0,4)
*Rohkem kui 7 päeva kestev 4. astme neutropeenia esines 12,6 %-l patsientidest kombineeritud
ravirühmas ja 5 %-l patsientidest paklitakseeli ravirühmas.

Kombineeritud ravi kusepõievähi korral. ja 4. astme kõrvaltoimed
                          MVAC versus gemtsitabiin + tsisplatiin

                                                       Patsientide arv (%)
                                      MVAC (metotreksaat,        Gemtsitabiin + tsisplatiin
                                            vinblastiin,                  ravirühm
                                        doksorubitsiin ja                  (N=200)
                                      tsisplatiin) ravirühm
                                             (N=196)
                                       3. aste        4. aste       3. aste       4. aste
   Laboratoorsed näitajad
           Aneemia                       30(16)       4(2)         47(24)          7(4)
           Trombotsütopeenia              15(8)      25(13)        57(29)         57(29)
   Mittelaboratoorsed näitajad
        Iiveldus ja oksendamine          37(19)        3(2)        44(22)          0(0)
        Kõhulahtisus                      15(8)       1(1)          6(3)           0(0)
        Infektsioon                      19(10)       10(5)         4(2)           1(1)
        Stomatiit                        34(18)       8(4)          2(1)           0(0)
Kombineeritud ravi munasarjavähi korral. ja 4. astme kõrvaltoimed
                       Karboplatiin versus gemtsitabiin + karboplatiin
                                                        Patsientide arv (%)
                                        Karboplatiini ravirühm          Gemtsitabiin +
                                                (N=174)             karboplatiini ravirühm
                                                                            (N=175)
                                          3. aste      4. aste       3. aste        4. aste
   Laboratoorsed näitajad
           Aneemia                       10(5,7)       4(2,3)       39(22,3)        9(5,1)
           Neutropeenia                 19(10,9)       2(1,1)       73(41,7)       50(28,6)
         Trombotsütopeenia              18(10,3)       2(1,1)       53(30,3)        8(4,6)
        Leukopeenia                      11(6,3)       1(0,6)       84(48,0)        9(5,1)
   Mittelaboratoorsed näitajad
           Verejooks                      0(0,0)       0(0,0)        3(1,8)          (0,0)
        Febriilne neutropeenia            0(0,0)       0(0,0)        2(1,1)          (0,0)
         Infektsioon ilma                  0(0)        0(0,0)         (0,0)         1(0,6)
         neutropeeniata
Sensoorne neuropaatia oli sagedasem kombineeritud ravirühmas, võrreldes ainult karboplatiini
ravirühmaga.

4.9 Üleannustamine

Gemtsitabiini üleannustamise korral antidoot ei ole teada. Annused kuni 5700 mg/m2
manustatuna üks kord kahe nädala jooksul 30-minutilise veenisisese infusioonina on olnud
kliiniliselt lubatava toksilisusega. Üleannustamise kahtluse korral peab patsiendil teostama
vajalikud vereanalüüsid ja vajadusel tuleb rakendada toetavat ravi.


5.      FARMAKOLOOGILISED OMADUSED

5.1     Farmakodünaamilised omadused

Farmakoterapeutiline grupp: pürimidiini analoog
ATC-kood: L01BC05

Tsütotoksiline aktiivsus rakukultuurides:
Gemtsitabiin avaldab märkimisväärset tsütotoksilist toimet erinevatesse hiirekultuuride ja inimese
kasvajarakkudesse. Selle toime on faasispetsiifiline, nii et gemtsitabiin hävitab eeskätt DNA
sünteesi faasis (S-faasis) olevad rakud ja teatud olukordades blokeerib rakutsükli G1/S-faasi
vaheseoses. Gemtsitabiini in vitro tsütotoksilisus on sõltuv nii kontsentratsioonist kui ajast.

Kasvajavastane aktiivsus prekliinilistes mudelites:
Loomade kasvajamudelites on gemtsitabiini kasvajavastane aktiivsus sõltuv manustamisskeemist.
Gemtsitabiini manustamisel katseloomadele igapävaselt, täheldati loomade kõrget suremust ja
minimaalset kasvajavastast aktiivsusust. Ent kui gemtsitabiini manustada iga kolme või nelja
päeva tagant, võib gemtsitabiini manustada mitteletaalsetes annustes, mis avaldavad kindlat
kasvajavastast toimet paljude kasvajate korral hiirel.
Toimemehhanism:
Rakumetabolism ja toimemehhanism: Gemtsitabiin (dFdC), mis on pürimidiini antimetaboliit,
metaboliseerub intratsellulaarselt nukleosiidi kinaaside abil aktiivseks difosfaat- (dFdCDP) ja
trifosfaat- (dFdCTP) nukleosiidiks. Gemtsitabiini tsütotoksiline toime põhineb DNA sünteesi
pärssimisel kahe toimemehhanismi, dFdCDP ja dFdCDP, poolt. Esmalt inhibeerib dFdCDP
ribonukleotiidide reduktaasi, mis ainuomaselt katalüüsib reaktsioone, mis toodavad DNA sünteesi
jaoks desoksünukleosiidtrifosfaate (dCDP). Selle ensüümi inhibeerimine dFdCDP poolt vähendab
desoksünukleosiidide ja eriti dCTP kontsentratsioone. Samuti konkureerib dFdCTP dCTP-ga
DNA-sse inkorporeerimisel.

Samamoodi võib väike kogus gemtsitabiini sattuda ka RNA-sse. dCTP intratsellulaarse
kontsentratsiooni vähenemine tähendab, et dFdCTP inkorporeerimine DNA-sse suureneb.. DNA
polümeraas epsilon ei ole võimeline gemtsitabiini DNA ahelast eemaldama ja parandama
kasvavaid DNA ahelaid. Kui gemtsitabiin on inkorporeeritud DNA-sse, suureneb DNA ahel ühe
nukleotiidi võrra. Pärast seda lisandumist on edasine DNA süntees täielikult pidurdatud (ahela
varjatud lõpetamine). Pärast DNA-sse inkorporeerimist põhjustab gemtsitabiin programmeeritud
rakusurma, mida nimetatakse apoptoosiks.

Kliinilised andmed
Kusepõievähk
Randomiseeritud III faasi uuring, millesse oli kaasatud 405 kaugelearenenud või metastaseerunud
uroteeli transitoorse raku kartsinoomiga patsienti, ei näidanud erinevusi kahe ravirühma –
gemtsitabiin/tsisplatiin ja metotreksaat/vinblastiin/adriamütsiin/tsisplatiin (MVAC) vahel,
mediaanse elulemuse (vastavalt 12,8 ja 14,8 kuud, p=0,547), haiguse süvenemiseni kulunud aja
(vastavalt 7,4 ja 7,6 kuud, p=0,842) ja ravivastuse määra (vastavalt 49,4 % ja 45,7 %, p=0,512) osas.
Siiski, gemtsitabiin/tsisplatiini kombineeritud ravil oli parem toksilisuse profiil, võrreldes MVAC
rühmaga.

Pankreasevähk
Randomiseeritud III faasi uuringus, millesse oli kaasatud 126 kaugelearenenud või metastaseerunud
pankreasevähiga patsienti, näitas gemtsitabiin statistiliselt oluliselt kõrgemat kliinilist ravivastust,
võrreldes 5- fluorouratsiiliga (vastavalt 23,8 % ja 4,8 %, p=0,0022). Samuti oli näha gemtsitabiini
rühmas, võrreldes 5- fluorouratsiili rühmaga, statistiliselt oluline progresseerumiseni kuluva aja
pikenemine 0,9 kuult 2,3 kuule (p< 0,0002) ja statistiliselt olulist mediaanse elulemuse pikenemist
4,4 kuult 5,7 kuule (p< 0,0024).

Mitteväikerakk-kopsuvähk
Randomiseeritud III faasi uuringus, millesse oli kaasatud 522 mitteopereeritava lokaalselt levinud
või metastaseerunud mitteväikerakk-kopsuvähiga patsienti, näitas gemtsitabiin kombineerituna
tsisplatiiniga statistiliselt oluliselt paremat ravivastust, võrreldes ainult tsisplatiiniga (vastavalt
31,0% ja 12,0 %, p< 0,0001). Samuti oli näha haiguse progresseerumiseni kulunud aja statistiliselt
olulist pikenemist 3,7 kuult 5,6 kuule (p< 0,0012) ja mediaanse elulemuse statistiliselt olulist
pikenemist 7,6 kuult 9,1 kuule (p< 0,004) gemtsitabiin + tsisplatiiniga ravitud patsientidel
võrreldes ainult tsisplatiiniga ravitud patsientidega.
Ühes teises randomiseeritud III faasi uuringus, millesse oli kaasatud 135 patsienti IIIB või IV
staadiumi mitteväikerakk-kopsuvähiga, näitas gemtsitabiin kombineerituna tsisplatiiniga
statistiliselt oluliselt kõrgemat ravivastust, võrreldes tsisplatiin/etoposiidiga (vastavalt 40,6 % ja
21,2 %, p=0,025). Samuti oli gemtsitabiin/tsisplatiini rühmas näha haiguse progresseerumiseni
kulunud aja statistiliselt olulist pikenemist 4,3 kuult 6,9 kuule (p=0,014), võrreldes
etoposiidi/tsisplatiiniga ravitud patsientidega.
Mõlemad uuringud näitasid mõlemas ravirühmas sarnast taluvust.
Munasarjavähk
Randomiseeritud III faasi uuringus, millesse oli kaasatud 356 patsienti, kellel esines kaugelearenenud
epiteliaalne munasarjakartsinoom ja kellel oli tekkinud retsidiiv vähemalt 6 kuu möödumisel pärast
plaatina-ravi lõppu, randomiseeriti patsiendid saama ravi gemtsitabiini/karboplatiiniga (GCb) või
ainult karboplatiiniga (GCb). GCb-ravi saanud patsientidel oli näha haiguse progresseerumiseni
kulunud aja statistiliselt olulist pikenemist 5,8 kuult 8,6 kuuni (p= 0,0038), võrreldes Cb-ravi saanud
patsientidega. Ravivastuste erinevused olid 47,2 % GCb rühmas ja 30,9 % Cb rühmas (p=0,0016)
ning mediaanne elulemus 18 kuud (GCb) versus 17,3 kuud (Cb) (p=0,73) olid GCb rühma kasuks.

Rinnanäärmevähk
Randomiseeritud III faasi uuringus, millesse oli kaasatud 529 mitteopereeritava lokaalselt
retsidiveerunud või metastaseerunud rinnanäärmevähiga patsienti, kellel tekkis retsidiiv pärast
adjuvant/neoadjuvant kemoteraapiat, näitas gemtsitabiini ja paklitakseeli kombinatsiooni puhul
haiguse dokumenteeritud progresseerumiseni kulunud aja statistiliselt olulist pikenemist 3,98 kuult
6,14 kuule (p=0,0002) gemtsitabiin/paklitakseeliga ravitud patsientidel, võrreldes ainult
paklitakseeliga ravitud patsientidel. Pärast 377 surmajuhtu oli üldine elulemus 18,6 kuud versus
15,8 kuud (p=0,0489, HR 0,82) gemtsitabiini/paklitakseeliga ravitud patsientidel, võrreldes
paklitakseeli rühmaga ja üldine ravivastus oli vastavalt 41,4 % ja 26,2 % (p= 0,0002).

5.2     Farmakokineetilised omadused

Gemtsitabiini farmakokineetikat uuriti 7 uuringus 353 patsiendil – 121 naisel ja 232 mehel,
vanuses 29...79 eluaastat. Ligikaudu 45 % patsientidest põdesid mitteväikerakk-kopsuvähki ja
35 % pankreasevähki. Annuste korral vahemikus 500...2 592 mg/m2 ning infusiooni kestusega
0,4...1,2 tundi saadi järgmised farmakokineetilised parameetrid.

Maksimaalne kontsentratsioon plasmas (mõõdetuna 5 minuti jooksul pärast infusiooni lõpetamist)
oli 3,2...45,5 mikrogrammi/ml. Algühendi plasmakontsentratsioon pärast annust 1 000 mg/m2/30
minuti jooksul oli suurem kui 5 mikrogrammi/ml ligikaudu 30 minutit pärast infusiooni lõppu ja
veel üks tund hiljem suurem kui 0,4 mikrogrammi/ml.

Jaotumine
Tsentraalse kambri jaotusruumala naistel on 12,4 l/m2 ja meestel 17,5 l/m2 (indiviidide vaheline
varieeruvus 91,9 %). Perifeerse kambri jaotusruumala on 47,4 l/m2. Perifeerse kambri
jaotusruumala ei olnud soost sõltuv.
Seonduvus plasmavalkudega oli tühine.
Poolväärtusaeg oli vahemikus 42...94 minutit, mis olenes vanusest ja soost. Soovitatud
annustamisrežiimi korral elimineerub gemtsitabiin 5...11 tunni jooksul pärast infusiooni algust
peaaegu täielikult. Manustamisel üks kord nädalas gemtsitabiin ei kumuleeru.

Metabolism
Gemtsitabiin metaboliseerub kiiresti maksas, neerudes, veres ja teistes kudedes tsütidiini
deaminaasi abil. Gemtsitabiini intratsellulaarse metabolismi käigus moodustuvad gemtsitabiini
mono-, di-, ja trifosfaadid (dFdCMP, dFdCDP ja dFdCTP), milledest farmakoloogilist aktiivsust
omavad dFdCDP ja dFdCTP. Neid intratsellulaarselt moodustuvaid metaboliite ei ole leitud
plasmas ega uriinis. Peamine metaboliit 2’-desoksü-2’,2’-difluorouridiin (dFdU), mida leidub nii
plasmas kui uriinis, on inaktiivne.

Eritumine
Süsteemne kliirens oli vahemikus 29,2 l/h/m2 kuni 92,2 l/h/m2, mis sõltus nii vanusest kui soost
(indiviidide vaheline variatiivsus oli 52,2 %). Naistel oli kliirens ligikaudu 25 % väiksem kui
meestel. Nii meestel kui naistel näib kliirens vanusega vähenevat, kuid on siiski kiire.
Gemtsitabiini soovitatud annuse 1 000 mg/m2 puhul, manustatuna 30-minutilise infusioonina ei
tohiks madalamad kliirensi väärtused naistel ega meestel vajada gemtsitabiini annuse
vähendamist.
Uriiniga eritumine: Vähem kui 10 % eritub muutumatul kujul uriiniga.
Renaalne kliirensoli 2...7 l/h/m2.

Manustamisele järgneva nädala jooksul eritub 92 kuni 98 % manustatud gemtsitabiini annusest
99 % uriiniga, peamiselt dFdU kujul ja 1 % annusest eritub väljaheitega.

dFdCTP farmakokineetika:
See metaboliit esineb perifeerse vere mononukleaarsetes rakkudes ja järgnev informatsioon viitab
nendele rakkudele. Rakusisesed kontsentratsioonid tõusevad propotsionaalselt gemtsitabiini
annustega 35 kuni 350 mg/m2/30 min, mis annavad tasakaalukontsentratsioonid 0,4 kuni
5 mikrogrammi/ml. Kui gemtsitabiini plasmakontsentratsioonid ületavad 5 mikrogrammi/ml,
peatub dFdCTP tasemete tõus, mis näitab, et selle metaboliidi moodustumine rakkudes on
küllastuv.
Lõplik eliminatsiooni poolväärtusaeg ulatub 0,7 kuni 12 tunnini.

dFdU farmakokineetika
Maksimaalne kontsentratsioon plasmas (3…15 minutit pärast 30-minutilise infusiooni lõppu,
1000 mg/m2) on 28 kuni 52 mikrogrammi/ml. Madalaimad kontsentratsioonid pärast manustamist
üks kord nädalas on 0,07 kuni 1,12 mikrogrammi/ml, silmnähtava kumuleerumiseta.
Plasmakontsentratsioonide ajagraafik on kolmefaasiline, viimase faasi keskmine poolväärtusaeg
on 65 tundi (vahemikus 33 kuni 84 tundi).
dFdU moodustumine algühendist on 91-98 % .
Keskmine jaotusruumala tsentraalses jaotuskambris on 18 l/m2 (11 kuni 22 l/m2).
Keskmine jaotusruumala tasakaalukontsentratsioonis (Vss) on 150 l/m2 (vahemikus 96 kuni
228 l/m2).
Kudedesse jaotuvus on laiaulatuslik
Keskmine näiv kliirens on 2.5 l/h/m2 (vahemikus 1 … 4 l/h/m2).
Kõik eritub uriiniga.

Gemtsitabiini ja paklitakseeli kombineeritud ravi
Kombineeritud ravi ei muuda kummagi                 ravimi,   gemtsitabiini   ega    paklitakseeli,
farmakokineetikat.

Gemtsitabiini ja karboplatiini kombineeritud ravi
Gemtsitabiini farmakokineetika ei muutu kombineerituna karboplatiiniga.

Neerukahjustus
Kerge kuni keskmise raskusega neerupuudulikkus (GFR 30 ml/min kuni 80 ml/min) ei oma
olulist toimet gemtsitabiini farmakokineetikale.

5.3 Prekliinilised ohutusandmed

Kroonilise toksilisuse uuringutes, mis kestsid kuni 6 kuud ja need viidi läbi hiirte ja koertega,
täheldati peamiselt raviskeemist ja annusest sõltuvat pöörduvat hematopoeesi pärssimist.
Gemtsitabiin on mutageenne in vitro mutatsioonitestis ja in vivo luuüdi mikrotuuma testis.
Gemtsitabiini pikaajalisi loomkatseid, mis hindaksid kartsinogeenset potentsiaali, ei ole läbi
viidud.

Fertiilsusuuringutes gemtsitabiin põhjustas isastel hiirtel pöörduvat hüpospermatogeneesi.
Emasloomadel fertiilsusele ei ole toimet täheldatud.

Loomkatsed on näidanud reproduktsioonitoksilisust, nt sünnidefektid ja teised embrüo ning loote
arengut mõjutavad toimed tiinusele ning peri- ja postnataalsele arengule.


6.     FARMATSEUTILISED ANDMED

6.1    Abiainete loetelu

Gemzar 200 mg:
Mannitool (E421)
Naatriumatsetaat (E262)
Vesinikkloriidhape (E507) (pH reguleerija)
Naatriumhüdroksiid (E524) (pH reguleerija)

Gemzar 1000 mg:
Mannitool (E421)
Naatriumatsetaat (E262)
Vesinikkloriidhape (E507) (pH reguleerija)
Naatriumhüdroksiid (E524) (pH reguleerija)

6.2    Sobimatus

Seda ravimpreparaati ei tohi segada teiste ravimitega, välja arvatud nendega, mis on loetletud
lõigus 6.6.

6.3    Kõlblikkusaeg

3 aastat.

Valmislahus:
Kasutamisaegne füüsikaline ja keemiline stabiilsus on tõestatud 24 tunni vältel säilitamisel
temperatuuril 30° C. Mikrobioloogilisest seisukohast tuleks lahus kohe ära kasutada. Kui lahust
koheselt ei kasutata, vastutab säilitusaja ja säilitamistingimuste eest enne kasutamist kasutaja ning
see aeg ei tohiks toatemperatuuril olla pikem kui 24 tundi, välja arvatud juhul, kui
lahustamine/lahjendamine on toimunud kontrollitud ja valideeritud aseptilistes tingimustes.

Gemtsitabiini lahust mitte hoida külmkapis, kuna see võib kristalliseeruda.

6.4    Säilitamise eritingimused

Avamata viaal:
Hoida temperatuuril kuni 30° C.

Lahustatud ravimpreparaadi säilitamistingimusi vt lõik 6.3.
6.5    Pakendi iseloomustus ja sisu

Flintklaasist (tüüp I) viaalid, kummist korgiga ja hermeetilise alumiiniumpitseriga, kombineeritud
polüpropüleenkattega.

Üks pakend sisaldab 1 viaali.

6.6.   Erihoiatused ravimi hävitamiseks ja käsitlemiseks

Käsitlemine
Infusioonilahuse valmistamisel ja hävitamisel tuleb järgida tsütotoksiliste ravimite käsitlemise
ohutusnõudeid. Infusioonilahust tuleb käsitleda tõmbekapis, kasutades kaitsekeepi ja –kindaid.
Kui tõmbekappi pole võimalik kasutada, tuleb kaitseriietust täiendada maski ja kaitseprillidega.
Preparaadi silma sattumisel võib see põhjustada tugevat ärritust. Silmi tuleb koheselt rohke veega
põhjalikult loputada. Kui silmaärritus jääb püsima, tuleb silmaarstiga konsulteerida. Lahuse
sattumisel nahale loputage põhjalikult veega.

Lahustamise (ja edasise lahjendamise) juhend
Gemtsitabiini steriilse pulbri ainuke heakskiidetud lahusti on naatriumkloriidi 9 mg/ml (0,9 %)
süstelahus (ilma säilitusaineta). Lahustuvuse kaalutlustel on gemtsitabiini maksimaalne
kontsentratsioon pärast lahustamist 40 mg/ml. Kõrgemate kontsentratsioonidega võib kaasneda
mittetäielik lahustumine, mida tuleb vältida.
    1. Gemtsitabiini intravenoosse infusioonilahuse lahustamisel ja igal edasisel lahjendamisel
        kasutage aseptilist tehnikat
    2. Lahustamiseks lisage 5 ml steriilset naatriumkloriidi 9 mg/ml (0,9 %) süstelahust (ilma
        säilitusaineta) 200 mg-lisse viaali või 25 ml steriilset naatriumkloriidi 9 mg/ml (0,9 %)
        süstelahust 1000 mg-lisse viaali. Pärast lahustamist on üldmaht vastavalt 5,26 ml (200 mg
        viaal) või 26,3 ml (1000 mg viaal). See annab gemtsitabiini kontsentratsiooniga
        38 mg/ml, arvestades ka lüofiliseeritud pulbri kadu. Lahustamiseks raputage. Lahust võib
        veel edasi lahjendada steriilse 9 mg/ml (0,9 %) süstelahusega (ilma säilitusaineta).
        Valmislahus on selge värvitu kuni kergelt kahvatukollane lahus.
    3. Parentraalseid ravimeid tuleb enne manustamist visuaalselt kontrollida osakeste
        puudumise ja värvuse muutuse suhtes. Kui te märkate lahuses osakesi, ei tohi ravimit
        manustada.

Kasutamata ravim või jäätmematerjal tuleb hävitada vastavalt kohalikele seadustele.


7. MÜÜGILOA HOIDJA

Eli Lilly Holdings Limited
Lilly House
Priestley Road, Basingstoke
Hampshire, RG24 9NL
Ühendkuningriik.


8. MÜÜGILOA NUMBRID

GEMZAR 200 mg: 209498
GEMZAR 1000 mg: 209598


9. ESMASE MÜÜGILOA VÄLJASTAMISE / MÜÜGILOA UUENDAMISE KUUPÄEV

04.09.1998/28.02.2011


10. TEKSTI LÄBIVAATAMISE KUUPÄEV

Ravimiametis kinnitatud oktoobris 2011.