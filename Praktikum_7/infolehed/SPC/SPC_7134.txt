RAVIMI OMADUSTE KOKKUVÕTE


1.     RAVIMPREPARAADI NIMETUS

CILEST, 250/35 mikrogrammi tabletid


2.     KVALITATIIVNE JA KVANTITATIIVNE KOOSTIS

1 tablett sisaldab 250 mikrogrammi norgestimaati ja 35 mikrogrammi etünüülöstradiooli.

INN. Norgestimatum, ethinylestradiolum

Abiaine: laktoos, veevaba
Abiainete täielik loetelu vt lõik 6.1.


3.     RAVIMVORM

Tablett.

Sinised ümmargused tabletid, mille mõlemale küljele on märgitud “C 250”.


4.     KLIINILISED ANDMED

4.1.   Näidustused

Raseduse vältimine.

4.2    Annustamine ja manustamisviis

Esimene kontratseptiivne tsükkel. Esimene tablett soovitatakse võtta menstruaaltsükli esimesel päeval;
sellisel juhul ei ole vaja kasutada lisaks teisi, mittehormonaalseid rasestumisvastaseid vahendeid.
Kui menstruatsioon on juba alanud (2, 3 või 4 päeva tagasi), võib manustamist alustada 5.
tsüklipäeval. Sellisel juhul tuleb esimese 7. päeva jooksul kasutada lisaks teisi rasestumisvastaseid
vahendeid.
Kui menstruatsioon on alanud enam kui 5 päeva tagasi, soovitatakse CILEST’i kasutamise
alustamisega oodata järgmise menstruatsioonini.
Kasutamisjuhend. 1 tablett võtta iga päev ühel ja samal ajal (eelistatult õhtul) 21 järjestikuse päeva
vältel, seejärel teha 7-päevane tabletivaba periood. Teisel kuni neljandal päeval pärast viimase tableti
(21. tablett) võtmist tekib menstruatsioonitaoline vereeritus. Iga järgnevat kalenderpakendit
alustatakse pärast 7 tabletivaba päeva möödumist, ka juhtudel kui vereeritust ei ole tekkinud või see
pole veel lõppenud.
Menstruatsiooni vahelejätmine. Menstruatsiooni vahelejätmiseks tuleb tablettide võtmist uuest
CILEST’i pakendist alustada järgmisel päeval pärast eelmise pakendi ärakasutamist (ei jäeta vahele
tabletivaba perioodi). Teise pakendi kasutamise ajal võib tekkida vähene määrimine või tsükliväline
veritsus, kuid kontratseptiivne toime ei vähene, juhul kui tablettide võtmist vahele ei jäeta.
Järgmist CILEST’i pakendit alustatakse pärast tavapärast 7-päevast tabletivaba perioodi, hoolimata
sellest, kas menstruatsioon on täielikult lõppenud või mitte.
Ebareeglipärane tarvitamine. Kui tavapärasel ajal jäetakse tablett võtmata, tuleb seda teha niipea kui
võimalik ja võtta järgmine tablett tavapärasel ajal. See võib tähendada ka kahe tableti võtmist ühel
päeval. Kui tableti võtmine hilineb vähem kui 12 tundi pärast tavapärast aega, säilib CILEST’i
kontratseptiivne toime ja ülejäänud tabletid tuleb võtta nagu tavaliselt. Kui tablett unustatakse võtmata
enam kui 12 tundi pärast tavapärast aega, tuleb viimane võtmatajäänud tablett võtta niipea kui
võimalik, kuid jätta ülejäänud kasutamata tabletid pakendisse alles. Edasi tuleb tablette võtta nagu
tavaliselt, kuid lisaks tuleb kasutada teisi, mittehormonaalseid rasestumisvastaseid vahendeid ühe
nädala vältel.
Menstruaaltsüklivälised verejooksud. Menstruaaltsükliväliste verejooksude korral tuleb CILEST’i
võtmist jätkata. Sellised veritsused mööduvad tavaliselt spontaanselt mõne kasutustsükli järel. Kui
vereeritus ei lakka või kordub, on vajalik günekoloogiline uuring.
Eelnevalt kasutatud hormonaalsete kontratseptiivide vahetamine CILEST’i vastu. Eelmiste
hormonaalsete rasestumisvastaste tablettide pakk tuleb lõpuni võtta. Esimene CILEST’i tablett
võetakse eelistatult kohe järgmisel päeval, kuid hiljemalt 7. päeval pärast eelmise hormonaalse
rasestumisvastase tableti võtmist. Teisi rasestumisvastaseid vahendeid pole siis täiendavalt vaja
kasutada. Menstruatsioon ei alga enne, kui esimene pakk CILEST’i on võetud. See ei ole kahjulik,
samuti ei oma tähtsust see kui tablettide võtmise ajal tekib vähene veritsus.
Ainult gestageeni sisaldavate rasestumisvastaste tablettide (nimetatakse ka „minipillid“) vahetamine
CILEST’i vastu. Esimene CILEST’i tablett tuleb võtta viimase „minipilli“ võtmisele järgneval päeval.
Esimese 7 päeva jooksul tuleb kasutada lisaks teisi, mittehormonaalseid kontratseptsioonimeetodeid.
Kasutamine pärast sünnitust. Last rinnaga mittetoitev ema võib alustada CILEST’i tablettide
kasutamist 21. sünnitusjärgsel päeval või esimesel menstruatsioonipäeval, sõltuvalt sellest kumb on
ajaliselt varem. Teisi mittehormonaalseid kontratseptsioonimeetodeid kasutada ei ole vaja. Kui
sünnitusjärgne kontratseptsioon algab hiljem kui 21 päeva pärast sünnitust, tuleb esimesel 7-l
tabletivõtmise päeval kasutada lisaks teisi, mittehormonaalseid kontratseptsioonimeetodeid. Kui pärast
sünnitust juba on toimunud suguline vahekord, tuleb tablettide võtmisega oodata kuni esimese
menstruaaltsükli esimese päevani.
Raseduse katkemisel või abordi korral enne 20. rasedusnädalat tuleb tablettide kasutamist alustada
kohe. Sellisel juhul puudub vajadus muude täiendavate kontratseptsioonimeetodite kasutamiseks.
Ovulatsioon võib tekkida 10 päeva jooksul pärast raseduse katkemist või aborti. Raseduse katkemisel
või abordi korral pärast 20. rasedusnädalat tuleb rasestumisvastaseid tablette alustada kas 21. päeval
pärast raseduse katkemist või aborti või oodata ära esimese menstruatsiooni esimene päev.
Enne ravimi määramist tuleb naist põhjalikult uurida, et selgitada välja ravi vajavad seisundid,
riskitegurid ja välistada rasedus. CILEST’i kasutamise ajal on soovitatav perioodiliselt teha
kontrolluuringuid, mille sagedus otsustatakse individuaalselt. Kui menstruatsioon on kahe järjestikuse
kasutamistsükli vältel vahele jäänud, tuleb naist uurida võimaliku raseduse suhtes. Ravimi kasutamise
lõpetamisel võib esineda erineva kestusega amenorröa-periood.
Oksendamise, seedetrakti haiguste (kõhulahtisus, sooleinfektsioonid) ning aktiivsütt sisaldavate
tablettide kasutamise korral võib steroidide imendumine suukaudsetest kontratseptiividest väheneda,
seega väheneb ka ravimi efektiivsus. Tuleb jätkata ravimi kasutamist alustatud pakendist, et vältida
enneaegset verejooksu. Lisaks kasutada teisi, mittehormonaalseid rasestumisvastaseid vahendeid.

4.3   Vastunäidustused

      Tromboflebiit või trombemboolilised haigused
-
      Süvaveeni tromboflebiit või trombemboolilised haigused anamneesis
-
      Ajuveresoonte või koronaararterite haigus
-
      Fokaalse auraga migreen
-
      Rinnanäärmevähk või selle kahtlus
-
      Südame klapirikked tüsistustega
-
      Süstoolse vererõhu väärtused püsivalt ≥160 mmHg või diastoolse vererõhu väärtused püsivalt
-
      ≥100 mmHg)
      Diabeet vaskulaarsete tüsistustega
-
      Endomeetriumi kartsinoom või muu teadaolev östrogeen-sõltuv neoplaasia või selle kahtlus
-
      Diagnoosimata tupeverejooks
-
      Kolestaatiline rasedusikterus või rasestumisvastaste tablettide kasutamisest tingitud ikterus
-
      Äge või krooniline hepatotsellulaarne haigus maksafunktsiooni häirega
-
      Maksakasvaja (hea- või pahaloomuline)
-
      Rasedus või selle kahtlus
-
      Ülitundlikkus ravimi mõne koostisosa suhtes.
-
4.4   Hoiatused ja ettevaatusabinõud kasutamisel

Rasestumisvastased tabletid EI KAITSE HIV-nakkuse (AIDSi) ega ühegi teise sugulisel teel
edasikanduva haiguse eest.

Patsiendile on soovitatav enne rasestumisvastaste tablettide võtmist ja regulaarselt nende võtmise ajal
teha põhjalik arstlik läbivaatus. Üles tuleb märkida täielik haiguse ja perekonna anamnees.
Ebakorrapärase veritsuse ja korduva määrimise korral tuleb teostada põhjalikum läbivaatus.

Olemasolevad seisundid

Kaaludes suukaudse kontratseptiivi kasutamise riski/kasu suhet peab arst olema teadlik seisunditest,
mis võivad suurendada suukaudsete kontratseptiivide kasutamisega seotud komplikatsioonide riski:
-     Seisundid, mis võivad suurendada venoossete trombembooliliste tüsistuste tekkeriski, nt
      pikaajaline immobilisatsioon või suured kirurgilised operatsioonid
-     Arteriaalse haiguse riskifaktorid, nt suitsetamine, hüperlipideemia, hüpertensioon (süstoolse
      vererõhu väärtused püsivalt ≥ 140 mmHg või diastoolse vererõhu väärtused püsivalt
      ≥ 90 mmHg) ja ülekaalulisus
-     Suhkurtõbi
-     Raske depressioon (ka anamneesis)
-     Suitsetamine. Kardiovaskulaarsete tüsistuste risk suureneb vanusega ja sõltub suitsetatud
      sigarettide arvust.

Trombemboolilised ja muud vaskulaarsed häired

Suukaudsete kontratseptiivide kasutamisega seotud trombemboolilise ja trombootilise haiguse
suurenenud risk on hästi tõestatud. Haigusjuhu-põhised uuringud on näidanud, et suhteline risk
kasutajatel mittekasutajatega võrreldes on 3 pindmise veenitromboosi esimese episoodi puhul, 4 kuni
11 süvaveeni tromboosi või kopsuemboolia puhul ning 1,5 kuni 6 venoosse trombemboolilise haiguse
teket soodustavate seisunditega naistel. Uuringud on näidanud mõnevõrra väiksemat suhtelist riski,
ligikaudu 3 uute haigusjuhtude ja ligikaudu 4,5 hospitaliseerimist vajavate uute haigusjuhtude puhul.
Suukaudsete kontratseptiividega seotud trombemboolilise haiguse risk ei ole seotud kasutamise
kestusega ja kaob pärast tablettide kasutamise lõpetamist.

Suukaudsete kontratseptiivide kasutamisel on kirjeldatud postoperatiivsete trombembooliliste
tüsistuste suhtelise riski 2...4-kordset suurenemist. Veenitromboosi suhteline risk soodustavate
seisunditega naistel on kaks korda suurem kui nende haigusseisunditeta naistel. Võimalusel tuleb
suukaudsete kontratseptiivide kasutamine lõpetada vähemalt neli nädalat enne ja kaheks nädalaks
pärast sellist tüüpi plaanilist kirurgilist operatsiooni, mis on seotud trombemboolia riski
suurenemisega ning pikaajalise immobilisatsiooni ajal ja pärast seda. Kuna vahetu sünnitusjärgne
periood on samuti seotud suurema trombemboolia riskiga, ei tohi suukaudsete kontratseptiivide
kasutamist alustada enne 3 nädala möödumist sünnitusest naistel, kes otsustavad last rinnaga mitte
toita. Pärast indutseeritud või iseeneslikku aborti, mis leiab aset 20. rasedusnädalal või pärast seda,
võib hormonaalsete kontratseptiivide kasutamist alustada kas 21. abordijärgsel päeval või esimese
spontaanse menstruatsiooni esimesel päeval, ükskõik kumb on enne.

Arteriaalse tromboosi (nt insuldi, müokardiinfarkti) suhteline risk on suurenenud teiste soodustavate
tegurite olemasolu korral, nagu suitsetamine, hüpertensioon, hüperlipideemia, ülekaalulisus, diabeet,
preeklampsia anamnees ja kasvav vanus. 50 mikrogrammi või rohkem östrogeeni sisaldavaid
suukaudseid kontratseptiive on seostatud nende tõsiste vaskulaarsete komplikatsioonide tekkega.
Vaskulaarse haiguse risk võib olla väiksem nende suukaudsete kontratseptiivide puhul, mis sisaldavad
väiksemates annustes östrogeeni ja progestageeni kuigi seda ei ole lõplikult kindlaks tehtud.

Tõsiste kardiovaskulaarsete kõrvaltoimete risk suureneb vanuse kasvades ja rohke suitsetamise korral.
See risk on märkimisväärne üle 35-aastastel suitsetavatel naistel. Suukaudseid kontratseptiive
kasutavatele naistele tuleb tungivalt soovitada mitte suitsetada.
Mõnedel suukaudseid kontratseptiive kasutavatel naistel on kirjeldatud vererõhu (VR) tõusu.
50 mikrogrammi ja rohkem östrogeeni sisaldavate suukaudsete rasestumisvastaste preparaatidega läbi
viidud uuringud näitavad, et vererõhu tõus tekib suurema tõenäosusega vanematel suukaudsete
kontratseptiivide kasutajatel ja pikemaajalise kasutamise korral. Paljudel naistel normaliseerub
kõrgenenud vererõhk pärast suukaudsete kontratseptiivide ärajätmist. Hüpertensiooni osas puudub
erinevus naiste vahel, kes on suukaudseid kontratseptiive varem kasutanud või pole neid üldse
kasutanud.

Hüpertensiooniga naistel (süstoolse vererõhu väärtused püsivalt 140...159 mmHg või diastoolse
vererõhu väärtused püsivalt 90...99 mmHg) peab saama vererõhu kontrolli alla enne suukaudsete
kontratseptiivide kasutamise alustamist. Kui ilmneb vererõhu märkimisväärne püsiv tõus (süstoolne
≥ 160 mmHg või diastoolne ≥ 100 mmHg), mis ei allu piisavalt ravile, tuleb suukaudsete
kontratseptiivide kasutamine lõpetada. Üldjuhul tuleb naised, kellel tekib hormonaalse
rasestumisvastase ravi jooksul hüpertensioon, üle viia mittehormonaalsele kontratseptiivile. Kui muud
rasestumisvastased meetodid ei sobi, võib hormonaalset rasestumisvastast ravi jätkata kombinatsioonis
antihüpertensiivse raviga. Kogu hormonaalse rasestumisvastase ravi jooksul on soovitatav regulaarselt
jälgida vererõhku.

Suukaudsete kontratseptiivide kasutamisel on saadud kliinilisi teateid võrkkesta tromboosi kohta.
Suukaudsete kontratseptiivide kasutamine tuleb lõpetada kui tekib ebaselge põhjusega mööduv,
osaline või täielik nägemise kaotus; ähmane nägemine või kahelinägemine; papilliödeem või
võrkkesta veresoonte kahjustus. Otsekohe tuleb rakendada sobivaid diagnostilisi ja ravimeetmeid.

Maksahaigus

Hepatiidi järgselt peab maksafunktsiooni testide normaliseerumisest mööduma vähemalt kolm kuud,
enne kui tohib manustada suukaudseid rasestumisvastaseid tablette.

Nii hea- kui pahaloomuliste maksakasvajate (maksa adenoomid ja hepatotsellulaarsed kartsinoomid)
esinemissagedus on harv. Haigusjuhu-põhised uuringud on näidanud, et nende kasvajate tekkerisk
võib suureneda seoses suukaudsete kontratseptiivide kasutamise ja kasutamise kestusega.
Healoomulise maksaadenoomi ruptuur võib lõppeda surmaga kõhuõõnesisese verejooksu tõttu.

Reproduktiivorganite ja rinnanäärme kartsinoom

Diagnoosimata, püsiva või korduva ebanormaalse tupeverejooksu korral tuleb rakendada sobivaid
meetmeid pahaloomulise protsessi välistamiseks.

Läbi on viidud arvukalt epidemioloogilisi uuringuid rinnanäärme-, endomeetriumi-, munasarja- ja
emakakaelavähi esinemissageduse kohta suukaudseid kontratseptiive kasutavatel naistel. Kuigi teated
on vastuolulised, näitab enamik uuringuid, et suukaudsete kontratseptiivide kasutamine ei ole seotud
rinnavähi tekkeriski üldise suurenemisega. Mõned uuringud on näidanud rinnavähi suhtelise tekkeriski
suurenemist, eriti nooremas eas. Suhtelise riski suurenemist on kirjeldatud seoses kasutamise
kestusega.
On uuringuid, mis viitavad kombineeritud suukaudsete rasestumisvastaste tablettide kasutamisel
munasarja- ja emakavähi riski vähenemisele.

54 epidemioloogilise uuringu metaanalüüs näitab, et kombineeritud suukaudseid rasestumisvastaseid
tablette kasutavatel või viimase 10 aasta jooksul kasutanud naistel on veidi suurem risk haigestuda
rinnavähki. Nende andmete põhjal ei ole võimalik järeldada, kas täheldatud riskimudelid on tingitud
rinnavähi varasemast diagnoosimisest kontratseptiive kasutanud naistel, hormonaalsete
kontratseptiivide bioloogilistest toimetest või mõlema kombinatsioonist. See metaanalüüs näitab ka, et
rinnavähi tekke tähtis riskitegur on vanus, kui naine lõpetab kombineeritud suukaudsete
kontratseptiivide kasutamise. Mida kõrgem on vanus lõpetamisel, seda rohkem vähijuhte
diagnoositakse. Kasutamise kestus loeti vähem tähtsaks.
Naistega tuleb arutada rinnavähi riski võimalikku suurenemist ning kaaluda kombineeritud
suukaudsete kontratseptiividega saadavat kasu võimalike riskide suhtes enne, kui hakatakse
kombineeritud suukaudseid kontratseptiive võtma.

Mõned uuringud näitavad, et suukaudsete kontratseptiivide kasutamist on seostatud emakakaela
neoplaasia, sh emakakaelavähi suurenenud tekkeriskiga teatud rühmades. Samas puudub ühtne
seisukoht, millisel määral võivad need leiud olla tingitud seksuaalkäitumise erinevustest ja muudest
teguritest.

Metaboolsed toimed

Suukaudsed kontratseptiivid võivad põhjustada glükoositaluvuse vähenemist. On tõestatud selle toime
otsene seos östrogeeni annusega. Lisaks võivad progestageenid suurendada insuliini sekretsiooni ja
tekitada insuliinresistentsuse, see toime on erinevate toimeainete puhul varieeruv. Samas ei tohiks
suukaudsed kontratseptiivid mittediabeetikust naisel mõjutada tühja kõhu vereglükoosisisaldust.
Seetõttu tuleb eriti diabeedieelses seisundis ja diabeediga naisi suukaudsete kontratseptiivide
kasutamise ajal hoolikalt jälgida.

Väikesel osal naistest esineb rasestumisvastaste tablettide võtmise ajal püsiv hüpertriglütserideemia.
Suukaudsete kontratseptiivide kasutajatel on kirjeldatud triglütseriidide ja lipoproteiini sisalduse
muutusi seerumis.

Peavalu

Suukaudsete kontratseptiivide kasutamise lõpetamine ja põhjuse hindamine on vajalik juhul, kui algab
või süveneb migreen või tekib uut tüüpi peavalu, mis on korduv, püsiv või tõsine.

Ebakorrapärane veritsus

Suukaudseid kontratseptiive kasutavatel patsientidel võib täheldada tsüklivälist veritsust, määrimist
ja/või vereerituse puudumist, eriti esimesel kolmel ravimi kasutuskuul. Kaaluda tuleb
mittehormonaalseid põhjuseid ja vajadusel rakendada adekvaatseid diagnostilisi meetmeid
pahaloomulise protsessi või raseduse välistamiseks.

Mõnedel naistel võib tekkida hormonaalsete rasestumisvastaste tablettide võtmisejärgne amenorröa
või oligomenorröa, eriti kui selline seisund oli eelnevalt olemas.

Kloasm

Mõnikord võib tekkida kloasm, eelkõige naistel, kellel on anamneesis chloasma gravidarum
(raseduspigmendilaik). Naised, kellel on eelsoodumus kloasmide tekkeks, peavad selle ravimi
kasutamise ajal hoiduma kokkupuutest päikese või ultraviolettkiirgusega.
Kloasm ei ole tihti täielikult pöörduv.

4.5   Koostoimed teiste ravimitega ja muud koostoimed

Koostoimed

Hormonaalsete rasestumisvastaste ravimite metabolismi võivad mõjutada mitmed ravimid.
Potentsiaalse kliinilise tähtsusega on ravimid, mis indutseerivad östrogeeni ja progestiini lagundamise
eest vastutavate ensüümide sünteesi ja ravimid, mis katkestavad östrogeeni enterohepaatilise
tsirkulatsiooni (nt teatud antibiootikumid).

Ensüümide indutseerijate peamine sihtmärk on maksa mikrosomaalne östrogeen-2 hüdroksülaas
(tsütokroom P4503A4). Rasestumisvastase ravimi tõhususe vähenemist on registreeritud hormonaalse
rasestumisvastase ravimi samaaegsel manustamisel rifampitsiiniga. Kirjanduse andmetel esineb
koostoime hormonaalsete rasestumisvastaste ravimite ja osade retroviirusevastaste ravimite,
modafiniili, topiramaadi, barbituraatide, griseofulviini, fenüülbutasooni, naatriumfenütoiini,
karbamasepiini ja bosentaani vahel. Koostoimed ravimitega, mis suurendavad suguhormoonide
kliirensit, võivad põhjustada määrivat veritsust ja rasedust. CILEST’i kasutajatel, kes saavad
pikaajalist ravi maksaensüüme indutseeriva ravimiga, ei ole CILEST’i tõhusust kindlaks tehtud.
Seetõttu tuleb CILEST’i kasutajatel, kes võtavad maksaensüüme indutseerivaid ravimeid, seda infot
rasestumisvastase vahendi valikul arvesse võtta.

On andmeid hormonaalsete rasestumisvastaste vahendite võimaliku koostoime kohta naistepuna
(hypericum perforatum) sisaldavate taimsete preparaatidega, mille kohaselt mõni aeg pärast
naistepuna sisaldavate taimsete preparaatide kasutama hakkamist tekkis nendel patsientidel määriv
veritsus. Kombineeritud hormonaalsete rasestumisvastaste ravimite kasutajatel, kes kasutasid ka
mingit naistepuna sisaldavat taimset preparaati, on registreeritud rasestumisi.

On leitud, et mõned proteaasi inhibiitorid ja mõned retroviirusevastased ravimid kas suurendavad (nt
indinaviir) või vähendavad (nt ritonaviir) kombineeritud hormonaalsete rasestumisvastaste ravimite
sisaldust vereringes.

Teist tüüpi koostoime on östrogeenide enterohepaatilise tsirkulatsiooni takistamine, mis võib
põhjustada toimeaine kiiremat eliminatsiooni ja tõhususe vähenemist. See võib olla põhjustatud sapi
östrogeenikonjugaatide imendumisest (nt kolestüramiini toimel) või sellest, et soolebakterid ei lõhusta
konjugaati piisavalt; viimast on täheldatud pärast mõnede antibiootikumide manustamist (nt
ampitsilliin, tetratsükliin).

Bosentaani ja etünüülöstradiooli sisaldavate ravimite samaaegne kasutamine võib vähendada
rasestumisvastaste hormoonide sisaldust, tõstes seeläbi soovimatu raseduse ja ebakorrapärase veritsuse
riski.

On näidatud, et kombineeritud hormonaalsete kontratseptiivide ja lamotrigiini samaaegne
manustamine vähendab oluliselt lamotrigiini kontsentratsiooni plasmas, sest see põhjustab lamotrigiini
glükuroniseerimist. See võib omakorda vähendada kontrolli krampide üle, mistõttu võib olla vajalik
lamotrigiini annuse kohandamine.

Arstidel on soovitatav lugeda ravimi omaduste kokkuvõttes toodud soovitusi samaaegselt kasutatava
ravi kohta.

Laboratoorsed uuringud

Suukaudsete rasestumisvastaste tablettide kasutamine võib mõjutada teatud laboratoorsete uuringute
tulemusi. Nende hulka kuuluvad:
-     Protrombiini ja faktorite II, VII, VIII, IX, X, XII ja XIII tõus; antitrombiin III langus;
      noreadrenaliini poolt indutseeritud trombotsüütide agregatsioonivõime tõus.
-     Kilpnäärmehormooni siduva globuliini (TBG) tõus, mis põhjustab veres kilpnäärmehormoonide
      üldkontsentratsiooni tõusu. Seda näitajat hinnatakse proteiiniga seotud joodi (PBI) või türoksiini
      T4 määramisel. Vaba T3 sidumine on vähenenud, mis viitab TBG tõusule, vaba T4
      kontsentratsiooni ei mõjutata.
-     Seerumis võib suureneda teiste siduvate valkude sisaldus.
-     Suguhormoone siduvate globuliinide tase on tõusnud ja see põhjustab tsirkuleerivate
      endogeensete suguhormoonide taseme üldist tõusu. Vabade või bioloogiliselt aktiivsete
      suguhormoonide tase kas langeb või jääb samale tasemele.
-     Kõrge tihedusega lipoproteiinide (HDL-C) ja üldkolesterooli tase võib tõusta, madala
      tihedusega lipoproteiinide (LDL-C) tase võib suureneda või väheneda, samal ajal kui LDL-
      C/HDL-C suhe võib väheneda ning triglütseriidide tase jääda samaks. Need toimed on seotud
      östrogeeni ja progestiini annustega ning progestiini tüübiga.
-     Glükoosi tolerantsus võib väheneda.
-     Folaadi tase seerumis võib suukaudse kontratseptsiooni ajal langeda. Sellel võib olla kliiniline
      tähtsus, kui naine jääb rasedaks vahetult pärast suukaudsete kontratseptiivide kasutamise
      lõpetamist.
4.6   Rasedus ja imetamine

CILEST on raseduse ajal vastunäidustatud.

Epidemioloogilised uuringud ei ole näidanud lootel kaasasündinud väärarengute riski tõusu naistel,
kes on kasutanud enne rasedust suukaudseid hormonaalseid kontratseptiive. Enamus
epidemioloogilistest uuringutest ei viita teratogeensele toimele ka juhtudel, kui rasestumisvastaseid
tablette on kogemata kasutatud raseduse varajastes staadiumides.

Rasestumisvastastes ravimites sisalduvad steroidid ja/või nende metaboliidid võivad erituda
rinnapiima. Lisaks sellele võivad sünnitusjärgselt võetavad kombineeritud hormonaalsed
rasestumisvastased ravimid mõjutada imetamist, vähendades rinnapiima hulka ja kvaliteeti. Võimaluse
korral tuleks imetavale emale soovitada CILEST’i või muud kombineeritud hormonaalset
rasestumisvastast ravimit mitte manustada, vaid kasutada teisi rasestumisvastaseid vahendeid kuni laps
on täielikult rinnast võõrutatud.

4.7   Toime reaktsioonikiirusele

Ei oma toimet autojuhtimise ja masinate käsitsemise võimele.

4.8   Kõrvaltoimed

CILEST’i ohutust hinnati 1891 tervel sünnitusvõimelisel naisel, kes osalesid 5 kliinilises uuringus
(2 randomiseeritud aktiivse kontrolliga uuringus ja 3 kontrollita avatud uuringus) ja said
kontratseptsiooni eesmärgil vähemalt 1 CILEST’i annuse. 3 uuringus jälgiti uuritavaid kuni 24 tsükli
jooksul ning ülejäänud 2 uuringus jälgiti uuritavaid kuni 12 tsükli jooksul. Nendes uuringutes
esinenud järgmised kõrvaltoimed olid tingitud või põhjustatud veritsuse mustrist või tsükli
iseloomulikest andmetest ja nende esinemissagedust saab hinnata vaid ravitsükli järgi (tsüklipõhised)
ja mitte üldiselt: iiveldus, seedetrakti häire (teatati kui iiveldusest või oksendamisest), oksendamine,
düsmenorröa, metrorraagia, ebanormaalne läbimurdeveritsus, amenorröa ja kõhulahtisus (kõhulahtisus
määratleti kõrvaltoimena turustamisjärgse kontrolli jooksul). Ühes täiendavas kontrollita uuringus
(N=8331) teatati kõrvaltoimetest ainult vastavalt tsüklile ning see uuring oli ainsana tsüklipõhiste
kõrvaltoimete esinemissageduse arvutamise aluseks. Mainitud tsüklipõhiste kõrvaltoimete puhul
arvestati välja koondesinemus tsüklitel 1, 3, 6, 12 ja 24 ning leiti suurima kõrvaltoimete
esinemissagedusega tsükkel (milleks oli kõigi kõrvaltoimete puhul 1. tsükkel, välja arvatud
oksendamine ja kõhulahtisus); selle abil määrati kõrvaltoime esinemissageduse kategooria.

Nende kliiniliste uuringute ohutuse koondandmete alusel olid kõige sagedamini (st esinemissagedus
≥5%) teatatud kõrvaltoimeteks (sulgudes esinemissageduse %) peavalu (27,9%), vaginaalinfektsioon
(7,5%), voolus genitaalidest (6,0%) ja valu rinnanäärmes (5,7%). Kõik tsüklipõhised kõrvaltoimed,
välja arvatud amenorröa, esinesid väga sageli (≥10%) 1. tsükli jooksul (düsmenorröa: 40,4%, iiveldus:
29,1%, metrorraagia: 26,3%, seedetrakti häire [teatati kui iiveldusest või oksendamisest]: 24,6%,
ebanormaalne läbimurdeveritsus: 16,9% ja oksendamine: 7,0%). Nende kõrvaltoimete (välja arvatud
oksendamine ja düsmenorröa) esinemissagedus oli kõige suurem 1. tsükli jooksul ning vähenes aja
möödudes järgmiste ravitsüklite jooksul (1., 3., 6., 12. ja 24. tsükli esinemissageduse andmete alusel).
Oksendamine sagenes mõne järgmise tsükli jooksul, samas kui düsmenorröa jäi suhteliselt stabiilseks,
vähenedes veidi aja jooksul. Kõige sagedamini teatatud (esinemissagedus ≥5%) kõrvaltoimeteks, mis
identifitseeriti turustamisjärgse kogemuse jooksul norgestimaadi ja etünüülöstradiooli tablettidega
(esinemissagedus kliiniliste uuringute koondandmetest), olid kõhulahtisus (11,8%) ja seljavalu
(5,4%1). Kliinilises uuringus teatati kõhulahtisuse esinemissagedusest vastavalt tsüklile, mistõttu
esinemissageduse kategooria kindlaksmääramisel lähtuti suurima esinemissagedusega tsüklist (12.
tsükkel). Tabelis 1 on esitatud kõik kõrvaltoimed, millest on teatatud CILEST’i kasutamisel kliinilistes
uuringutes või turustusjärgse kogemuse jooksul norgestimaadi ja etünüülöstradiooli tablettidega, kaasa
arvatud ülalmainitud kõrvaltoimed.
Esitatud esinemissageduse kategooriate määramisel on lähtutud järgmisest kokkuleppest: väga sage
(≥1/10); sage (≥1/100 kuni <1/10); aeg-ajalt (≥1/1000 kuni <1/100); harv (≥1/10 000 kuni <1/1000);
väga harv (<1/10 000) ja teadmata (ei saa hinnata olemasolevate andmete alusel).
1
 See arvestuslik esinemissageduse väärtus võib olla veidi suurem kui tegelik esinemissagedus, kuna
rohkem kui ühel juhul kodeeriti samas uuringus erinevaid kõrvaltoimeid ühe ja sama koodiga,
MedDRA eelisterminiga “seljavalu”. On võimalik, et ühel ja samal isikul (ühtedel ja samadel isikutel)
võidi teatada rohkem kui 1-st kõrvaltoime juhust, mistõttu võidi seda lugeda rohkem kui ühel korral
eelisterminiks “seljavalu”.

Tabel 1: Ravimi kõrvaltoimed
Organsüsteemi                                     Ravimi kõrvaltoimed
klass                                         Esinemissageduse kategooria
                                                                                      Teadmata1
                    Väga sage           Sage          Aeg-ajalt         Harv
                     (≥1/10)       (≥1/100 kuni     (≥1/1000 kuni (≥1/10 000 kuni
                                       <1/10)          <1/100)        <1/1000)
                                     Kuseteede
Infektsioonid ja
                                    infektsioon,
infestatsioonid
                                     vaginaalne
                                    infektsioon
                                                     Emakakaela     Rinnanäärme      Rinnanäärme
Hea-,
                                                     düsplaasia1                         vähk1,
                                                                        tsüst
pahaloomulised
                                                                                        maksa
ja täpsustamata
                                                                                      adenoom1,
kasvajad (sh
                                                                                     healoomuline
tsüstid ja
                                                                                     rinnanäärme
polüübid)
                                                                                       kasvaja1,
                                                                                       koldeline
                                                                                      nodulaarne
                                                                                    hüperplaasia1,
                                                                                     rinnanäärme
                                                                                    fibroadenoom1
                                   Ülitundlikkus
Immuunsüsteemi
häired
                                  Vedelikupeetus     Kehakaalu        Söögiisu       Düslipideemia
Ainevahetus- ja
                                                     kõikumine,       muutused
toitumishäired
                                                     vähenenud
                                                      söögiisu,
                                                    suurenenud
                                                      söögiisu
                                   Depressioon,        Ärevus,       Libiido kadu
Psühhiaatrilised
                                    närvilisus,    libiido häired
häired
                                     meeleolu
                                    muutused,
                                      unetus
                     Peavalu         Migreen,        Minestus,                         Tserebro-
Närvisüsteemi
                                    pearinglus       paresteesia                     vaskulaarne
häired
                                                                                      sündmus1,
                                                                                        krambid
                                                     Nägemis-                           Reetina
Silma
                                                     kahjustus,                       veresoonte
kahjustused
                                                                                      tromboos1,
                                                    kuivsilmsus
                                                                                     kontaktläätse
                                                                                       talumatus
                                                                     Peapööritus
Kõrva ja
labürindi
kahjustused
                                                   Palpitatsioonid   Tahhükardia       Müokardi
Südame häired
                                                                                        infarkt1
                                                         Tromboos1,                             Süvaveeni-
Vaskulaarsed
                                                                                                tromboos1
                                                        hüpertensioon,
häired
                                                         kuumahood
                                                                                             Kopsuemboolia1
                                                          Düspnoe
Respiratoorsed,
rindkere ja
mediastiinumi
häired
                      Seedetrakti       Seedetrakti                          Pankreatiit
Seedetrakti
                        häire2,3,           valu,
häired
                     oksendamine4,       kõhuvalu,
                     kõhulahtisus4,    kõhupuhitus,
                       iiveldus3       kõhukinnisus,
                                         flatulents
                                                                              Hepatiit1
Maksa ja
sapiteede häired
                                        Akne, lööve       Alopeetsia,       Hüperhidroos,     Angioödeem,
Naha ja
                                                          hirsutism,         valgustund-        nodoosne
nahaaluskoe
                                                          urtikaaria,     likkusreaktsioon       erüteem,
kahjustused
                                                           kihelus,                          öine higistamine
                                                           erüteem,
                                                         naha värvuse
                                                            muutus
                                    Lihasspasmid,         Lihasvalu
Lihas-skeleti ja
                                         valu
sidekoe
                                      jäsemetes,
kahjustused
                                       seljavalu
                     Düsmenorröa3, Amenorröa3,                Eritis        Vaginaalne         Piimaprodukt-
Reproduktiivse
                     metrorraagia3,     voolus          rinnanäärmest,        voolus               siooni
süsteemi ja
                     ebanormaalne genitaalidest,          rinnanäärme                           vähenemine
rinnanäärme
                      läbimurde-         valu            suurenemine,
häired
                       veritsus3    rinnanäärmes           munasarja
                                                              tsüst,
                                                           vulvovagi-
                                                         naalne kuivus
                                           Valu rinnus,
Üldised häired ja
                                               tursed,
manustamiskoha
                                            asteenilised
reaktsioonid
                                             seisundid5
                                             Kehakaalu      Kehakaalu
Uuringud
                                           suurenemine     vähenemine
1
  vt lõik 4.4 ja allpool vastav alapealkiri.
2
  Teatatud kui iiveldusest või oksendamisest.
3
  Kõrvaltoimete esinemissagedusest teatati vastavalt tsüklile; esinemissageduse kategooria põhineb 1. tsükli
  suurimal koondesinemusel.
4
  Kõrvaltoimete esinemissagedusest teatati vastavalt tsüklile; kategooria põhineb 12. tsükli suurimal
  koondesinemusel.
5
  Koondtermin; esinemissageduse kategooria aluseks on kõige sagedasem kliinilistes uuringutes kasutatud
  asteeniliste seisundite koondmõiste alla kuuluv eelistermin - väsimus.

4.9    Üleannustamine

Üleannustamise raskeid sümptomeid ei ole täheldatud ka suure hulga tablettide allaneelamise korral.
Üleannustamine võib põhjustada iiveldust, oksendamist ja vereeritust tupest. Puuduvad antidoodid,
ravi on sümptomaatiline. Kui üleannustamine avastatakse 2…3 tunni jooksul, võib teha maoloputuse.
5.    FARMAKOLOOGILISED OMADUSED

5.1   Farmakodünaamilised omadused

Farmakoterapeutiline grupp: gestageenid ja östrogeenid, nende püsivad kombinatsioonid, ATC-kood:
G03AA11

Ehkki kõikides kombineeritud suukaudsetes kontratseptiivides sisalduvate östrogeenide ja
progestageenide farmakoloogilised toimed on suurel määral teada, on nende toimete täpne mehhanism
(v.a ovulatsiooni pärssimine) vaieldav.

CILEST’i toimemehhanism põhineb etünüülöstradiooli ja norelgestromiini östrogeeni- ja
progestageenitaolisel toimel, mis pärsib gonadotropiini sünteesi. Peamine toimemehhanism on
ovulatsiooni pärssimine, kuid preparaadi tõhusust võivad suurendada ka muutused emakakaela limas,
munajuha liikuvuses ja endomeetriumis.

Suguhormooniga seonduva globuliini (SHBG) retseptoriga seondumise uuringutes, nii nagu ka
loomadel ja inimestel teostatud uuringutes, on näidatud, et nii norgestimaat (NGM) kui ka
norelgestromiin, mis on pärast suukaudset manustamist norgestimaadi peamine metaboliit seerumis,
on tugeva progestageenitaolise toimega, avaldades minimaalset androgeenset toimet, mis iseloomustab
CILEST’i selektiivset toimet. Norgestimaat koos etünüülöstradiooliga ei takista östrogeen-
indutseeritud SHBG taseme tõusu, põhjustades võrreldes algtasemega vaba testosterooni madalamat
taset seerumis.

Epidemioloogilistes uuringutes, kus kasutati põhiliselt suukaudseid rasestumisvastaseid ravimeid, mis
sisaldasid östrogeeni annustes rohkem kui 0,035 mg etünüülöstradiooli või 0,05 mg mestranooli, on
kombineeritud suukaudsetel rasestumisvastastel ravimitel leitud ka mitmeid mittekontratseptiivseid
kasulikke toimeid. Menstruaaltsükkel muutub regulaarsemaks ja sageli valutumaks. Väheneb veritsus,
mis võib viia rauapuudusaneemia esinemise vähenemiseni. Peale selle võib väheneda
munasarjatsüstide, emakavälise raseduse, endomeetriumi- ja munasarjavähi ning rinnanäärmete
fibroomide esinemise risk.

5.2   Farmakokineetilised omadused

Imendumine
Norgestimaat ja etünüülöstradiool imenduvad pärast suukaudset manustamist kiiresti. Pärast CILEST’i
ühe- või mitmekordset (kolm tsüklit) manustamist jääb norgestimaadi kontsentratsioon seerumis tänu
kiirele metabolismile alla testi koguselise piirnormi 0,1 nanogrammi/ml (vt lõik 5.2 “Metabolism”).
Selle metaboliite norelgestromiini ja norgestreeli, leidub vereringes mõõdetavates kogustes, mis
saavutavad maksimaalse sisalduse seerumis ligikaudu 1,5 tundi pärast manustamist. Norelgestromiini
tase organismis on proportsionaalne annusega, mis järgneb 0,180…0,250 mg norgestimaadi
manustamisele. Etünüülöstradiooli kontsentratsiooni seerumis on võimalik mõõta 0,5 tunni möödudes
manustamisest, kusjuures maksimaalne tase saavutatakse ligikaudu 1,2 tundi pärast manustamist.

Jaotumine
Suur osa (>97%) norelgestromiinist ja norgestreelist seondub plasmavalkudega. Norelgestromiin
seondub albumiiniga, kuid mitte SHBG-ga, samal ajal kui norgestreel seondub peamiselt SHBG-ga ja
palju väiksemal määral albumiiniga. Enamus etünüülöstradioolist seondub seerumi albumiiniga.

Uuringud on näidanud, et norelgestromiini mitteseondumine SHBG-ga on ainulaadne, võrreldes
rasestumisvastastes tablettides sisalduvate teiste progestageenidega ja sellel on võtmeroll bioloogilise
aktiivsuse suurendamisel. Seevastu suur osa norgestimaadist moodustuvast norgestreelist seondub
SHBG-ga, mis vähendab selle bioloogilist aktiivsust. Need leiud koos norelgestromiini selektiivsusega
progesterooni retseptorite suhtes näitavad, et see metaboliit võib seletada norgestimaadi ainulaadseid
kliinilisi omadusi.
Metabolism
Norgestimaat metaboliseerub esmase ainevahetuse käigus (sooles ja/või maksas) kiiresti
norelgestromiiniks (saavutades maksimaalse kontsentratsiooni seerumis 2 tunniga) ja norgestreeliks,
mis mõlemad on farmakoloogiliselt aktiivsed progestageenid. Etünüülöstradiool metaboliseerub
mitmeteks hüdroksüülitud metaboliitideks ning nende glükuroniid- ja sulfaatkonjugaatideks.

Eliminatsioon
Nii norelgestromiin kui norgestreel samuti etünüülöstradiool metaboliseeruvad edasi ja nende
metaboliidid elimineeritakse neerude kaudu ja väljaheitega. Eliminatsiooni poolväärtusaeg
püsiseisundis oli etünüülöstradioolil 10...15 tundi, norelgestromiinil 24,9 tundi ja norgestreelil 45
tundi. Pärast 14C-norgestimaadi manustamist elimineeriti 47% manustatud radioaktiivsest ühendist
uriiniga ja 37% väljaheitega.

Tasakaalukontsentratsiooni farmakokineetika
Pärast 0,250 mg/0,035 mg etünüülöstradiooli manustamist oli tasakaalukontsentratsiooni ööpäevane
ekspositsioon (keskmine AUC0-24h), arvestades SHBGga mitteseondunud ühendi sisaldust seerumis,
norelgestromiinil 18,1 h nanogrammi/ml ja norgestreelil 3,64 h nanogrammi/ml. Pärast 0,150 mg
levonorgestreeli/0,030 mg etünüülöstradiooli suukaudset manustamist oli püsiseisundis ööpäevane
ekspositsioon, arvestades SHBG-ga mitteseondunud ühendi sisaldust seerumis, norgestreelil 18,9 h
nanogrammi/ml. 0,250 mg/0,035 mg etünüülöstradiooli manustamisele järgnev norgestreeli
ekspositsioon vastab ekspositsioonile, mis tekib pärast levonorgestreeli ligikaudu 30 mikrogrammi
annuse manustamist koos etünüülöstradiooliga.

5.3   Prekliinilised ohutusandmed

Iga koostisosaga on nii üksikult kui kombinatsioonis teostatud laialdased toksikoloogilised uuringud.
Teostatud on ühe annusega uuringuid mitmetel liikidel, korduva annusega uuringuid rottidel kuni kaks
aastat, koertel seitse aastat ja ahvidel kümme aastat, reproduktsiooni- ja arengutoksilisuse uuringuid,
genotoksilisuse uuringuid.

Tulemuste kohaselt on norgestimaadi (NGM) ja etünüülöstradiooli (EE) koosmanustamisel akuutne
suukaudne LD50 rottidel suurem kui 5 g/kg, mis viitab väga madalale akuutsele toksilisusele ja laiale
ohutusvahemikule. Korduva annusega uuringud levinumatel katseloomadel (rottidel, koertel, ahvidel),
kus subkroonilistes uuringutes (3-kuulised uuringud, ~ 1000-kordsed kliinilised annused) manustati
NGM + EE vahekorras kuni 10:1 ja kroonilistes uuringutes (2-aastased uuringud, ~ 100-kordsed
kliinilised annused) vahekorras kuni 5:1, andsid mõnevõrra sarnaseid tulemusi nagu indlustsüklite või
menstruatsiooni vähenemine, emaka ja munasarjade kaalu vähenemine, maksa ja ajuripatsi
suurenemine, seerumi kolesteroolitaseme alanemine ja erütrotsütaarsete näitajate langus, kusjuures
enamuse esmase raviga seotud toimete põhjuseks peeti NGM + EE ülemäärast farmakoloogilist toimet
või üldist vananemist.

Pikaajalistes uuringutes (kuni 600-kordsete kliiniliste annustega 2-aastane uuring) peeti rottide
rinnanäärmekasvajate ja läätse tuhmumise esinemissageduse suurenemise põhjuseks ravimi suurt
annust ja arvati, et tõenäoliselt ei ole see asjakohane optimaalsete farmakoloogiliste annuste puhul. 7-
aastases uuringus koertega täheldati kuni 25-kordsete kliiniliste annuste puhul kõrgema annuse grupis
veidi suuremat leiomüoomide (fibroidide) esinemissagedust. Need kasvajad on kõige sagedamini
esinevad suguteede spontaansed neoplasmid emastel koertel ja tekivad ilmselt östrogeeni liiga kõrge
taseme tõttu ning suure tõenäosusega neid optimaalsete farmakoloogiliste annuste manustamisel ei
esine. 7-aastases koertel teostatud uuringus täheldati ka annusest mittesõltuvalt tekkinud läätse
tuhmistumist. Vaatamata sellele, et läätse tuhmumist esineb koertel sageli on selle peiteaeg üldjuhul
pikem. 10-aastases ahvidel teostatud uuringus (kuni 50-kordsete kliiniliste annustega) täheldatud
neoplasmid olid üksikjuhtumid ja üldjuhul esinesid erinevates organites kusjuures esinemissagedus oli
sarnane teaduskirjanduses avaldatud spontaanse esinemissagedusega.

Reproduktsiooniuuringutes täheldatud märkimisväärne annusest sõltuv mõju viljakusele,
emasloomade ja loodete näitajatele ning imetamisele oli ootuspärane vastus selle ravimklassi
rasestumisvastaste ühendite farmakoloogilisele toimele ja mõju täheldati farmakodünaamiliste annuste
vahemikus. Rottidel esines lootesuremust ja skeletimuutusi, millega ei kaasnenud suguelundite väliste
kõrvalekallete esinemissageduse tõusu. NGM + EE ei loeta teratogeeniks. NGM + EE, NGM ja selle
esmase metaboliidi norelgestromiini (NGMN) puhul ei ole täheldatud mingit mutageenset mõju.

Kokkuvõtteks võib öelda, et norgestimaadi (NGM) ja etünüülöstradiooli (EE) koosmanustamisel
katseloomadele täheldati mõningaid prekliinilisi mõjusid, mis esinesid kokkupuutel maksimaalse
inimestele manustatava annuse piisavalt suure ülehulgaga või tulenesid normaalsest
vananemisprotsessist või liiga tugevast farmakoloogilisest toimest terapeutilistest annustest suuremate
koguste kasutamise tõttu, olles kliinilises kasutuses väheolulised.


6.     FARMATSEUTILISED ANDMED

6.1    Abiainete loetelu

Laktoos, veevaba
Magneesiumstearaat
Maisitärklis
Indigokarmiin (E132).

6.2    Sobimatus

Ei ole kohaldatav.

6.3    Kõlblikkusaeg

3 aastat.

6.4    Säilitamise eritingimused

Hoida temperatuuril kuni 25°C.

6.5    Pakendi iseloomustus ja sisu

PVC/alumiinium blister.
Blistris 21 tabletti (kalenderpakend).
Pakendis 1või 3 blistrit, seega 21 või 21x3 tabletti.

6.6    Erihoiatused ravimi hävitamiseks

Erinõuded puuduvad.
Kasutamata ravim või jäätmematerjal tuleb hävitada vastavalt kohalikele seadustele.


7.     MÜÜGILOA HOIDJA

UAB „Johnson & Johnson“
Geležinio Vilko g. 18A
LT-08104 Vilnius
Leedu


8.     MÜÜGILOA NUMBER

203498
9.    ESMASE MÜÜGILOA VÄLJASTAMISE/MÜÜGILOA UUENDAMISE KUUPÄEV

19. juuni 1998/31.10.2008


10.   TEKSTI LÄBIVAATAMISE KUUPÄEV

Ravimiametis kinnitatud augustis 2011